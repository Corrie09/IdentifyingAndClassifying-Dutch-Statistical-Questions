title: Fonds terugbetaalbaar voorschot - Geannuleerde events
thema: Economie
pdf link: https://docs.vlaamsparlement.be/pfile?id=1751480
thema link: https://www.vlaamsparlement.be/parlementaire-documenten/schriftelijke-vragen/1549331
SCHRIFTELIJKE VRAAG
nr. 1025
van CATHY  COUDYSER
datum: 8 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Fonds terugbetaalbaar  voorschot   -  Geannuleerde  events
In haar antwoord op mijn schriftelijke  vraag  nr. 809 van 28 mei 2021 deelde  de minister 
mee dat er tijdens  de derde oproep  229 dossiers  zijn ingediend waarvan er in tussentijd 
vier werden teruggetrokken. 21 dossiers zijn op heden voorlopig  goedgekeurd. De jurering 
van de dossiers  was op dat moment evenwel nog niet afgerond  waardoor nog geen 
definitieve cijfers konden  worden gegeven. Daarnaast verduidelijkte de minister dat de 
inspectie van geannuleerde  evenementen  uit oproep  1 en 2 op dat moment nog maar pas 
van start was gegaan en dat er bijgevolg nog geen cijfers beschikbaar waren over de 
voorschotten waarvan de verplichting  tot terugbetaling is vervallen.
In het bijhorende  reglement  staat te lezen dat indien tussen het moment  van 
steuntoekenning en het moment waarop het evenement doorgaat, een beslissing wordt 
genomen door de federale, de Vlaamse, provinciale of lokale overheid, die een 
rechtstreekse impact  heeft op het evenement of de goede organisatie ervan; dan treedt 
de steunaanvrager in overleg met VLAIO  (Agentschap Innoveren en Ondernemen) om af 
te spreken welk gevolg  deze beslissing heeft voor de uitvoering van het evenement. VLAIO 
zal beslissen tot een volledige of gedeeltelijke beslissing  tot niet-terugbetaling van het 
voorschot indien de steunaanvrager als een goede huisvader  aantoont  dat het evenement 
niet kan doorgaan  of dat de gevolgen van niet kunnen  opgevangen worden door 
aanpassingen aan de organisatie  van het evenement. Bij annulering  houdt de 
steunaanvrager een overzicht van de niet-recupereerbare kosten  en onvermijdbare  
facturen bij. Als de niet-recupereerbare  kosten en onvermijdbare  factoren gelijk  of hoger 
zijn dan het toegekende steunbedrag moet de organisatie niets terugbetalen.  In het geval 
deze lager zijn, moet de organisator  het verschil terugbetalen.
Op 19 juli besliste  het federale Overlegcomité dat bezoekers  van grote evenementen een 
Covid Safe ticket dan wel een negatieve  PCR test die maximaal 48 uur oud is, moeten 
kunnen voorleggen (voordien mocht een test 72 uur oud zijn).
Deze beslissing van het Overlegcomité heeft ertoe geleid dat sommige organisatoren zich 
genoodzaakt zagen om hun event alsnog te annuleren.
1.Kan de minister een geactualiseerd overzicht  geven van het aantal dossiers  ingediend 
in de derde  oproep  dat finaal  is goedgekeurd?  Wat is het totaalbedrag aan 
voorschotten dat op heden  is uitbetaald?
2.Kan de minister wat alle goedgekeurde  evenals uitbetaalde voorschotten  (zowel 
eerste, tweede als derde  oproep (eerste én tweede  indienronde)) op heden betreft,  
het aandeel verduidelijken van volgende  sectoren:
a)sport;
b)jeugd;
c)cultuur;
d)toerisme  en congressen;
e)economie  en innovatie?
Graag uitsplitsing van cijfers per oproep.
3.Kan de minister verduidelijken  hoeveel van de events waarvoor een terugbetaalbaar 
voorschot is toegekend die normaal al plaatsgevonden  zouden hebben (events tot en 
met 31 augustus  2021)  finaal niet konden  doorgaan  en om welke  events het dan 
concreet gaat?  Graag  ook inclusief  vermelding  of de keuze tot annulering vanwege de 
organisatie ingegeven  is door een beslissing van overheidswege  dan wel redenen  die 
hier los van staan.  Graag uitsplitsing  per oproep.
4.Kan de minister voor elk van de geannuleerde events waarbij de organisatie verwijst  
naar een overheidsbeslissing verduidelijken in welke mate VLAIO al dan niet deze 
motivatie aanvaardt  dan wel betwist? Graag  uitsplitsing per oproep.
5.Hoe groot zijn de niet-recupereerbare kosten en onvermijdbare  facturen  van deze 
geannuleerde events  (met door het agentschap  aanvaarde link met de 
overheidsbeslissing) waarvoor de terugbetaling  komt te vervallen? Graag cijfers per 
oproep per event.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1025 van 8 september 2021
van CATHY  COUDYSER
1.Als bijlage wordt  een geactualiseerd  overzicht gegeven van de ingediende dossiers 
over de drie oproepen  samen. Aan de nummering en startdatum van het evenement 
kan u zien tot welke oproep het project behoort.  De nummers met jaartal  2020 
betreffen de eerste twee oproepen. Als de startdatum van het evenement in 2020 ligt, 
betreft het de eerste oproep, als de startdatum in 2021 ligt, betreft het de tweede 
oproep. De nummers  met jaartal 2021 werden ingediend in de derde oproep.
Op 17 september 2021 was in totaal  42.849.086,21  euro aan voorschotten  uitbetaald.  
Het betreft  het uitbetaalde bedrag  voor de drie oproepen  samen. Dit is niet het 
definitieve bedrag, de steunaanvragers hebben drie maanden de tijd, maar nooit later 
dan de startdatum van hun evenement om de uitbetaling te vragen. Uitbetalingen zijn 
dus nog mogelijk  tot de eerste week van november, aangezien de laatste  beslissingen  
begin augustus  verstuurd werden. Ook bij de te inspecteren dossiers zijn soms nog 
uitbetalingen mogelijk, denk maar aan Pukkelpop waar we de uitbetaling voorlopig 
opgeschort hebben.
2.De spreiding over de sectoren  is als volgt:
budget naar aantal dossiers  
ingediendaantal dossiers  
goedgekeurd
Cultuur177 117
Congres39 26
Sport54 42
Innovatie en ondernemen22 16
Jeugd3 1
Festival65 40
Andere113 82
3.U vindt het overzicht van de (gedeeltelijk)  geannuleerde  events in de overzichtstabel  
als bijlage. Het woordje (gedeeltelijk)  is belangrijk.  Een aantal van de evenementen, 
denk maar aan veldlopen  of veldritten  ging gedeeltelijk door in de zin dat de 
jeugdwedstrijden niet konden doorgaan, maar de elitewedstrijden wel. Bij 
evenementenreeksen die voorzien waren van bijvoorbeeld begin juni tot einde  
augustus, denk maar aan wekelijkse  parkconcerten  over de zomer  en dergelijke is het 
mogelijk dat de eerste weken geannuleerd werden,  maar de laatste  doorgingen.
Op datum 17 september  2021 aanvaarde  VLAIO  de annulering, in de zin dat deze 
promotoren hun niet recupereerbare kosten mogen indienen voor inspectie en dus 
mogelijke vergoeding vanuit  de waarborgregeling, van 109 evenementen. Als er in de 
tabel bij status dus (gedeeltelijke)  annulering staat, is dit een door VLAIO aanvaarde 
annulering. VLAIO mag conform het besluit van de Vlaamse Regering enkel 
annuleringen aanvaarden die het gevolg  zijn van de Corona-maatregelen opgelegd 
door de federale, Vlaamse, provinciale  of lokale overheid.
4.Waar in de tabel de status (gedeeltelijk) geannuleerd  staat,  heeft VLAIO  de annulering 
aanvaard. Waar in de tabel status in onderzoek  staat, is ofwel het evenement nog 
lopende (bijvoorbeeld bij evenementenreeksen)  of is het gesprek tussen VLAIO en de 
steunaanvrager nog lopende  om vast te stellen  wat de exacte status van het 
evenement is. Indien VLAIO  bij een geannuleerd evenement  niet zou aanvaarden dat 
het geannuleerd werd omwille  van de Coronamaatregelen  van de federale, Vlaamse,  
provinciale of lokale overheid zal het evenement de status stopgezet door aanvrager 
of stopgezet door VLAIO krijgen.
5.Op 17 september 2021 zijn slechts 8 inspecties van geannuleerde  evenementen 
volledig afgerond.  Het definitief toegekende  subsidiebedrag, bedrag van aanvaarde 
niet-recupereerbare kosten dus, van die 8 dossiers  betreft 1.159.271,56 euro.
Indien alle geannuleerde evenementen  het volledig aan hen toegekende bedrag 
zouden mogen houden,  zou dit 29.061.850,84 euro kosten. Aangezien er op dit 
ogenblik dus een honderdtal te inspecteren  dossiers zijn, waarvan er ook veel ofwel al 
heel vroeg in het proces geannuleerd werden,  en ook een aantal gedeeltelijk wel 
doorgingen, is de kans onbestaande dat alle dossiers al de aan hen toegekende  
middelen zullen behouden. De effectieve blootstelling is dus lager,  maar nog te 
bepalen.
Daarbij moet wel aangestipt worden  dat het aantal geannuleerde  evenementen nog 
licht kan stijgen.
BIJLAGE
Evenementen terugbetaalbaar voorschot
