title: VRT - Ervaringsstages
thema: Media
pdf link: https://docs.vlaamsparlement.be/pfile?id=1747611
thema link: https://www.vlaamsparlement.be/parlementaire-documenten/schriftelijke-vragen/1548087
SCHRIFTELIJKE VRAAG
nr. 218
van STEVEN  COENEGRACHTS
datum: 11 augustus  2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
VRT  -  Ervaringsstages
Als openbare omroep heeft de VRT de opdracht om de verscheidenheid in de Vlaamse 
maatschappij te weerspiegelen, zowel voor als achter de schermen. De VRT hecht dan 
ook terecht  veel belang aan gelijke  kansen en diversiteit op de werkvloer.  Kwaliteiten van 
medewerkers primeren, ongeacht geslacht,  afkomst, leeftijd of handicap. Diverse 
individuele kenmerken én verschillen zijn een rijkdom die de creativiteit  binnen de VRT 
extra kan voeden. In de beheersovereenkomst worden  daaromtrent dan ook terecht  
doelstellingen opgenomen.
Jaarlijks organiseert de VRT een beperkt  aantal betaalde  stages van zes maanden. De 
bedoeling van die zogenaamde  ervaringsstages  is om personen uit kansengroepen  de 
mogelijkheid te geven ervaring op te doen in de media. Als medewerker komen deze 
mensen dan terecht  op de redactie of in de productie van een VRT-product. Op de VRT-
website valt te lezen dat men uitdrukkelijk personen uit etnisch-culturele  minderheden 
en personen met een arbeidsbeperking aanmoedigt om zich kandidaat te stellen.  In 2020 
waren er zo negen stages (normaal werd het streefcijfer van tien gehaald, maar dit lukte 
in extremis niet door de coronamaatregelen en het risico voor de persoon met een 
beperking). Van deze negen uitgevoerde  stages waren er acht voor personen  met een 
migratieachtergrond, eentje  voor een persoon met een beperking.
1.Kan de minister  de cijfermatige evolutie  schetsen van het aantal uitgevoerde stages 
sinds de VRT ze organiseert, met daarbij een indicatie  hoeveel stages  er uitgevoerd 
werden door mensen met een beperking enerzijds  en personen met een 
migratieachtergrond anderzijds?
2.Bestaan er interne regels betreffende  het aantal  stages  dat voorbehouden  wordt  voor 
personen met een beperking dan wel migratieachtergrond? Op basis waarvan worden  
de stages  toegekend?
3.Hoeveel aanvragen  voor deze ervaringsstages krijgt de VRT per jaar (opnieuw  met 
een opsplitsing personen met een beperking dan wel migratieachtergrond)?
4.Kan de minister  aangeven hoeveel van de stagiairs na afloop van de stage een 
contract aangeboden  kregen,  en aangeven of het gaat over contracten van bepaalde 
of onbepaalde  duur (opnieuw met een opsplitsing personen  met een beperking  dan 
wel migratieachtergrond)?
5.Is de minister van mening dat de ervaringsstages een doeltreffend instrument zijn, 
en hoe kijkt hij naar een eventuele  uitbreiding van het aantal stages  om dit 
instrument nog breder toegankelijk te maken?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 218 van 11 augustus 2021
van STEVEN  COENEGRACHTS
1+4. 
Jaar Buitenlandse herkomst
Contract onbepaalde duur 
na ervaringsstageTijdelijk contract 
na ervaringsstageArbeids-
handicapContract onbepaalde duur na 
ervaringsstage
Tijdelijk contract na 
ervaringsstage
2013 8 3 0 2 2 0
2014 8 2 1 2 1 0
2015 8 0 1 3 0 1
2016 8 1 4 2 1 0
2017 8 1 3 3 0 0
2018 9 4 2 2 0 1
2019 8 2 2 2 0 0
202018 0 3 1 0 0
2.Wat de ervaringsstages2 betreft,  werden  tot 2020 jaarlijks 8 stages toegekend aan 
personen met een buitenlandse herkomst3, en 2 stages  aan personen met een 
arbeidshandicap4. 
Vanaf 2021 verhoogt de VRT haar inspanningen en streeft ze ernaar om 20 contracten 
(voltijds voor een jaar, betaald)  op jaarbasis  toe te kennen aan personen met een 
buitenlandse herkomst of personen  met een arbeidshandicap.  
De stages worden toegekend op basis van digitale competenties, talent en 
groeipotentieel. Digitale competenties zijn belangrijk, omdat de ervaringsstages nu 
‘digitale ervaringsopdrachten’ genoemd worden.
3.Het aantal aanvragen hiervoor wordt  niet systematisch bijgehouden  waardoor de VRT 
op deze vraag  geen antwoord kan geven.   
5.De VRT wil met deze ervaringsstages de diversiteit in haar personeelsbestand 
structureel beïnvloeden en verder  bouwen aan een inclusieve cultuur in de organisatie.  
1 De VRT bood 9 ervaringsstages aan in 2020: 8 voor personen met een migratie-achtergrond en 1 voor een 
persoon met een arbeidshandicap. De voorziene tweede ervaringsstage voor een persoon met een handicap  
kon niet worden ingevuld.  Door de opgelegde maatregelen in de bestrijding van het coronavirus, kon de VRT de 
noodzakelijke begeleiding  niet verzekeren. Voor de veiligheid en wegens de gezondheidsrisico’s van deze 
kwetsbare persoon zelf kon de stage dan ook niet doorgaan.
2 De term ‘stages’ kan ten onrechte doen vermoeden dat de ervaringsstages gekoppeld zijn aan een 
opleiding/school.
3 i.e. de persoon  heeft zelf een nationaliteit van buiten de EU-15 of minstens  één van de ouders heeft een 
nationaliteit van buiten de EU-15.
4 i.e. een persoon  met een langdurige fysieke, mentale, verstandelijke of zintuigelijke beperking die deze 
persoon in wisselwerking  met diverse  drempels  kan beletten  volledig, daadwerkelijk  en op voet van gelijkheid 
met anderen  te participeren in de arbeidsmarkt.
De VRT laat me weten dat dergelijke stages voor haar een efficiënt instrument zijn, 
gelet op de instroom.  De VRT wil dit nog uitbreiden voor functies met een digitale  
insteek, omdat de kans tot doorstroming groter is op dat vlak. Ik kan dit alleen maar 
toejuichen.
