title: Vlaams innovatiebeleid - Evaluatie
thema: Wetenschap en Innovatie
pdf link: https://docs.vlaamsparlement.be/pfile?id=1747533
thema link: https://www.vlaamsparlement.be/parlementaire-documenten/schriftelijke-vragen/1548451
SCHRIFTELIJKE VRAAG
nr. 981
van CAROLINE GENNEZ
datum: 26 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Vlaams innovatiebeleid  -  Evaluatie
Er wordt een evaluatieonderzoek uitgevoerd van het Vlaamse  innovatiebeleid. Daarmee 
wil men onderzoeken  of de middelen die besteed worden binnen het kader van het 
innovatiebeleid wel degelijk voor meer innovatie zorgen. Het onderzoek verloopt  in drie 
delen. In het eerste deel worden  innovatie-inputs  geÃ«valueerd. Het tweede luik zal twee 
VLAIO-beleidsplannen evalueren (VLAIO:  Agentschap Innoveren en Ondernemen). Het 
derde deel van de studie betreft een evaluatie  van de VLAIO-subsidies voor micro-
ondernemingen.
De eerste twee delen van het onderzoek zouden moeten zijn afgerond. 
Kan de minister de resultaten van deze onderzoeken  met ons delen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 981 van 26 augustus 2021
van CAROLINE GENNEZ
Er werd geen globaal evaluatieonderzoek uitgevoerd van het Vlaams innovatiebeleid. Wel 
werden in het kader van de Vlaams brede  heroverweging  enkele onderzoeksopdrachten 
gelanceerd voor het beleidsdomein  EWI voor specifieke instrumenten. 
Deze onderzoeksopdrachten  zijn nog in fase van uitvoering en worden in het kader van het 
proces van de Vlaamse Brede Heroverwegingen opgenomen.  
