title: Natuurreservaat 't Schrijverke Marke - Vrijwaring
thema: Natuur en Milieu
Openbare werken
pdf link: https://docs.vlaamsparlement.be/pfile?id=1749956
thema link: https://www.vlaamsparlement.be/parlementaire-documenten/schriftelijke-vragen/1548659
SCHRIFTELIJKE VRAAG
nr. 1566
van CARMEN RYHEUL
datum: 30 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Natuurreservaat 't Schrijverke in Marke   -  Vrijwaring
Bij een eerste rechttrekking van de Leie bleven afgesloten meanders  achter. Een ervan  is 
de zone van ’t Schrijverke in Marke, die intussen als natuurreservaat is erkend  en dankzij 
de inzet van talrijke  vrijwilligers een thuis vormt voor talrijke  zeer zeldzame Vlaamse 
fauna en flora.
Via de pers (Het Laatste Nieuws van 25 augustus 2021) bereiken ons echter alarmerende 
berichten dat een aanzienlijk deel van dit natuurgebied zal sneuvelen  in het kader van de 
op stapel staande Seine-Scheldeverbredingswerken.  Nog volgens deze berichten stelt De 
Vlaamse Waterweg echter, begrijpe wie begrijpen kan, dat het nog veel te voorbarig  is 
om uitspraken  te doen over de toekomst van natuurreservaat ’t Schrijverke.
In het antwoord  op schriftelijke vraag  nr. 961 van 31 augustus 2020 van collega-
parlementslid Mieke Schauvliege, stelde de minister  van Omgeving dat, alvorens effectief 
kan overgegaan worden  tot hercalibratie  van de Leie ter hoogte van ’t Schrijverke, een 
voorafgaande MER-studie (MER: milieueffectrapport) dient opgesteld te worden, alsook 
dat de vereiste  voorafgaande  omgevingsvergunning dient afgeleverd  te worden, waarbij 
waar nodig natuurcompensatiemaatregelen  zullen worden  opgelegd.
1.Kan minister meedelen wat de stand  van zaken is qua verplichte studies, 
voorontwerp, voorbereiding omgevingsvergunningsaanvraag enzovoort  wat betreft  
het deelproject  van het Seine-Scheldeprogramma op de Leie-as waarvan het 
natuurreservaat ’t Schrijverke deel uitmaakt?
2.Welke mogelijkheden ziet de minister om het natuurreservaat ’t Schrijverke in Marke 
optimaal te vrijwaren  bij de geplande  Seine-Scheldeverbredingswerken?
Deze vraag werd gesteld  aan de ministers  Zuhal Demir (1321), Lydia Peeters (1566).
LYDIA PEETERS 
VLAAMS MINISTER VAN MOBILITEIT  EN OPENBARE  WERKEN
GECOÖRDINEERD ANTWOORD
op vraag nr. 1566 van 30 augustus 2021
van CARMEN RYHEUL
1.De opwaardering van de Leie-as ter hoogte van het natuurreservaat  ’t Schrijverke in 
Marke zal deel uitmaken van de kalibreringswerken voor het pand Harelbeke  – Menen  
(pand 160), waarvan de uitvoering pas voorzien  wordt na de opwaardering van de 
afwaarts gelegen panden Deinze - Sint-Baafs-Vijve (pand 140) en Sint-Baafs-Vijve – 
Harelbeke (pand 150).
Volgens de huidige planning van het globale  Seine-Scheldeprogramma  langs deze 
vaaras, wordt de uitvoering van de kalibreringswerken voor het pand 160 voorzien 
tussen eind 2024 en eind 2027. 
De voorbereidende  studies voor het pand 160 bevinden zich momenteel nog in het 
stadium van de interne  voorstudie  binnen De Vlaamse Waterweg nv (DVW),  waarbij 
reeds een eerste, voorlopige screening  is opgemaakt inzake de technische, nautische 
en vergunningsmatige haalbaarheid van de voorgenomen modernisering.  Mede op 
basis hiervan zal vanaf het voorjaar 2022 een geïntegreerd ontwerp- en 
besluitvormingsproces worden opgezet, waarbij alle benodigde reglementaire studies 
en procedures  zullen doorlopen  worden (plan- en/of  project-MER, GRUP, 
omgevingsvergunning, natuurcompensaties …).
Net zoals dit het geval  is geweest - en nog steeds is - voor de panden 140 en 150 zal 
hierbij ten allen tijde nauw en systematisch  overleg  gevoerd worden met alle 
betrokken stakeholders en aangelanden en zullen zich gedurende dit traject  nog 
diverse formele en informele inspraakmogelijkheden voordoen (onder  meer via de 
algemene klankbordgroep voor de Leie-as,  via bilaterale  overlegmomenten, via 
publieke raadplegingen …).
2.DVW zal bij de verdere opmaak  en uitwerking  van de definitieve ontwerpen en 
plannen voor de kalibratie van pand 160 er naar streven de impact op de omgeving,  
en dus ook de eventueel benodigde grondverwervingen, tot een strikt minimum te 
beperken, zo ook ter hoogte  van het natuurreservaat  ’t Schrijverke.
Hierbij zullen zich onder  meer nog verschillende opties voordoen met betrekking tot 
het nieuwe  aan te leggen oevertype op die plaats:  een verticaal  uitgewerkte  
oeververdediging, al dan niet met achterliggend talud, neemt  bijvoorbeeld beduidend  
minder ruimte in dan een flauw hellende plas- of drasberm.
