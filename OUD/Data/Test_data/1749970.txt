title: Geïntegreerd investeringsprogramma (GIP) 2022-2023 - Studie omvorming N31 Lissewege
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749970
thema link: https://www.vlaamsparlement.be/parlementaire-documenten/schriftelijke-vragen/1549015
SCHRIFTELIJKE VRAAG
nr. 1592
van BERT  MAERTENS
datum: 3 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2022-2023  -  Studie omvorming N31 
Lissewege
Begin juli 2021 maakte de minister het GIP, doorkijk  2022-2023 (ontwerp), bekend. Een 
van de projecten  (GIP003691/01)  betreft  ‘N31 omvorming tot Vlaamse hoofdweg  
(Lissewege)/studie’. AWV (Agentschap  Wegen en Verkeer) reserveert voor deze studie een 
budget van 100.000 euro. 
1.Wat is de exacte scope van de studie?  
2.Wat is de huidige stand van zaken van deze studie ? 
3.Welke fasering en timing zal worden gehanteerd bij deze studie? 
4.AWV reserveert voor deze studie een bedrag van 100.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste  overleg met het stadsbestuur van Brugge  plaats over deze 
studie? Welke afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1592 van 3 september  2021
van BERT  MAERTENS
1.De studie gaat over de N31 tussen referentiepunten 12.6 tot 15.1.
Het vermelde wegvak is in de nieuwe wegencategorisering voorgesteld als Vlaamse  
hoofdweg. Gezien de lopende studies van de fietssnelweg F31 en de spoordoortocht  
te Lissewege, is het noodzakelijk de verschillende projecten  op elkaar af te stemmen  
en de inrichting van dit wegvak verder  te bestuderen.
2.De studie is nog niet opgestart.
3.De voorlopige planning is om de studie in 2023 aan te vatten.
4.De studie is nog niet opgestart.  Zolang de studie  niet gefinaliseerd is, kan geen 
gedetailleerde raming  worden  gemaakt.
5.Voor de lopende  studies van de fietssnelweg F31 en de spoordoortocht  te Lissewege  
is er regelmatig overleg  met de stad en de betrokken actoren. Alle actoren zijn er 
zich van bewust  dat de resultaten van de studie  (omvorming tot Vlaamse  hoofdweg) 
belangrijk zijn voor de afwegingen  die moeten gemaakt worden in de andere studies 
en een meerwaarde betekenen voor de verkeersveiligheid.
