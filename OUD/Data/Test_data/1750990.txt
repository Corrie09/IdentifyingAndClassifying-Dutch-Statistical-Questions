title: Geïntegreerd investeringsprogramma (GIP) 2021 - Geluidsschermen N31 Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750990
thema link: https://www.vlaamsparlement.be/parlementaire-documenten/schriftelijke-vragen/1548855
SCHRIFTELIJKE VRAAG
nr. 1579
van MERCEDES VAN VOLCEM
datum: 1 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2021  -  Geluidsschermen N31 Brugge
De minister heeft in het GIP het aanbrengen  van geluidsschermen aan de N31 in Brugge 
opgenomen. Het budget  voor deze onderhoudswerken wordt  op 14.300.000 euro 
ingeschreven.
1.Werden de werken reeds gegund en aan wie?
2.Wanneer voorziet de minister dat deze werken starten?
3.Wanneer zullen  de werken beëindigd  worden?
4.Waar exact zullen  de geluidsschermen komen en worden  ze gefaseerd geplaatst?
5.Valt hinder te verwachten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1579 van 1 september  2021
van MERCEDES VAN VOLCEM
1.De werken werden  eind augustus  gegund aan aannemer Willemen  Infra. 
2.Het Agentschap Wegen en Verkeer (AWV)  kan nog geen uitspraak doen over planning 
en timing vermits  de opstartvergadering nog moet plaatsvinden  (5 oktober 2021). AWV 
voorziet de start van de voorbereidende werken  in het najaar, de effectieve plaatsing 
van de geluidschermen zal voor het voorjaar 2022 zijn. Het bestek voorziet dat de 
aannemer de volgorde van de fasering  zelf kan bepalen,  de fases mogen echter niet 
gelijktijdig uitgevoerd  worden.
3.De totale uitvoeringstermijn bedraagt 240 werkdagen met een verplicht werkregime  
van 6 dagen  op 7.
4.Ik verwijs naar de bijlagen.  
5.De N31 is een primaire weg en zal nooit volledig afgesloten worden. Deze werken  
dienen uitgevoerd te worden met zo weinig mogelijk hinder  voor het verkeer op de 
N31. Een minimale doorgang  van 1 rijstrook is opgelegd in het bestek. 
De N31 vormt een essentiële verbinding tussen de E40 en de haven  van Zeebrugge. 
Als dusdanig  wordt deze gewestweg zeer intens gebruikt door vrachtvervoer van en 
naar Zeebrugge. Daarnaast  vormt hij een belangrijke schakel  in de ontsluiting  van de 
kust en van de stad Brugge. Er is met andere woorden ook een belangrijk percentage 
werk of toerisme gerelateerd  verkeer dat gebruik maakt van de N31.
In dit kader van doorstroming en verkeersveiligheid dienen  er gedurende  de ganse 
duur van de werken steeds 2 rijstroken beschikbaar te zijn voor het doorgaand  verkeer 
op de N31. De aannemer moet hiermee rekening houden bij de bepaling van zijn 
uitvoeringsmethode en de planning van de werken.  Dit met uitzondering van de werken  
die omwille  van de veiligheid niet anders  kunnen  uitgevoerd worden. Hiervoor  mag er 
in totaal gedurende maximum 55 werkdagen één rijvak van de N31 ingenomen worden  
door middel van vaste signalisatie. Een inname  van de pechstrook valt niet binnen 
deze termijn.  
BIJLAGEN
Plannen met aanduiding van de geluidsschermen  langs N31.
1.N31 deel 1.pdf
2.N31 deel 2.pdf
3.N31 deel 3.pdf
