title: Overheidsopdracht ondernemerschap 2016-2020 - Stand van zaken
thema: Economie
pdf link: https://docs.vlaamsparlement.be/pfile?id=1748516
thema link: https://www.vlaamsparlement.be/parlementaire-documenten/schriftelijke-vragen/1548622
SCHRIFTELIJKE VRAAG
nr. 989
van MAURITS VANDE REYDE
datum: 30 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Overheidsopdracht ondernemerschap 2016-2020   -  Stand van zaken
Om ondernemerschap  te stimuleren, werden in 2016 enkele structurele partners 
aangeduid via een overheidsopdracht om de brede levenscyclusbegeleiding  van 
ondernemingen op te nemen. Volgende elf partners werden aangeduid: EY, Flanders DC, 
Netwerk Ondernemen, NSZ, Ondernemingsplanwedstrijd, Sirris, Startups.be,  TBVOB, 
UNIZO, VCB en Voka.
Elk van deze partners moest  een aanbod in de markt zetten met als doelstelling te 
zorgen voor “meer starters, meer blijvers en meer groeiers” (EWI-Speurgids 2021).
Er werd ingezet  op 3 pijlers (EWI-Speurgids 2021):
- creëren van een cultuur van (ambitieus) ondernemerschap;
- begeleiding op maat van de levenscyclus  van het bedrijf met focus op (pre)starters 
en met aandacht voor financiering  en continuïteit;
- hoge groeibedrijven/ambitieus ondernemerschap.
De periode  liep normaal gezien af op 1 juli 2020, maar als gevolg van de coronacrisis 
werd ze verlengd tot eind 2020.
1.Er werd hiervoor  100 miljoen euro vrijgemaakt voor een periode van 4 jaar.
a)Kan de minister  voor elk van de aangeduide structurele  partners een overzicht 
geven van de jaarlijks ontvangen middelen in het kader van deze 
overheidsopdracht? Graag  een overzicht per pijler en doelstelling.
b)Werd  het budget, behalve voor de subsidies aan de structurele partners, nog 
ingezet op andere zaken?  Zo ja, graag desgevallend een jaarlijks overzicht.
2.Kan de minister voor de volledige periode  een jaarlijks overzicht  geven van:
a)de vooropgestelde  KPI (key performance indicator) en doelstellingen;
b)de gerealiseerde KPI?
3.Kan de minister per structurele partner een overzicht geven  van (graag  per pijler):
a)het aantal bereikte ondernemers en bedrijven;
b)de inzet van de verkregen middelen?  Voor welke  initiatieven  en activiteiten 
werden de subsidies ingezet?
4.Hoe evalueert de minister  de realisatie  van de KPI t.o.v. de doelstellingen?
5.Op welke wijze werd de impact van de uitvoering van deze overheidsopdracht op het 
ondernemerschap en de ondernemersdynamiek in Vlaanderen geëvalueerd?  Welke 
lessen kunnen hieruit getrokken worden?
6.Is bij de opdracht nagegaan of hierbij  ook andere (markt)partijen  in aanmerking 
konden komen? Zo ja, welke?  Zo niet, waarom  niet?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 989 van 30 augustus 2021
van MAURITS VANDE REYDE
1.a.Voor activiteiten die ondernemers bewustmaken van mogelijkheden, hen 
informeren en begeleiden in de eerste stappen in de richting van een toepassing op 
maat van hun bedrijf,  doet het agentschap inderdaad  een beroep  op dienstverleners 
die zijn geselecteerd via een overheidsopdracht.  Het is deze overheidsopdracht  
waar u in uw vraag naar verwijst.  Deze overheidsopdracht maakt deel uit van de 
beleidslijn ‘ondernemerschap  bevorderen’ en wordt  aangerekend op deze 
beleidskredieten.
De overheidsopdracht  verliep  volgens de onderhandelingsprocedure met Europese 
bekendmaking en werd aan elke dienstverlener toegewezen voor een periode van 
één jaar, met de mogelijkheid om de opdracht gedurende een periode van drie jaren 
telkens te verlengen voor één jaar.
De toegekende  middelen  zijn maximale middelen, ze worden slechts daadwerkelijk 
uitbetaald naarmate de dienstverleners prestaties  kunnen voorleggen die in 
aanmerking komen voor betaling.  Het betreft met andere woorden een 
outputgerichte vergoeding  volgens eenheidsprijzen.
Voor de periode  2016-2020  werd hiervoor  boekhoudkundig 74.012.595,54 euro 
vastgelegd. Een overzicht van de jaarlijks ontvangen  middelen voor elk van de 
aangeduide structurele partners in het kader van deze overheidsopdracht 
ondernemerschap 2016-2020 vindt u in de tabellen als bijlage 1. De cijfers komen 
uit het meest  recente kwartaalrapport  (facturatiemoment: 1 april 2021). Het laatste 
werkingsjaar, dat oorspronkelijk liep van 24 mei 2019 tot en met 23 mei 2020, werd 
omwille van Corona verlengd. Er zijn nog steeds in beperkte mate betalingen 
mogelijk bij enkele partners.
b.Op de beleidslijn ‘ondernemerschap  bevorderen’ worden ook een aantal andere, 
gesubsidieerde, structurele  partnerschappen aangerekend. De Vlaamse Regering 
besliste aan het begin  van de vorige legislatuur  om te werken met twee types 
partnerschappen. Voor het overgrote deel van de coachings-  en 
begeleidingsdiensten gericht  op ondernemers  wordt de overheidsopdracht ingezet. 
Een aantal structurele  partnerschappen  werkt echter op thema’s  waar het niet 
opportuun geacht  werd om structurele  partners in concurrentie te plaatsen en werd 
er dus geopteerd om ze via subsidie  zekerheid van werking te geven.  Met name 
betreft het op het domein Jongeren en Ondernemerschap, zeker voor wat betreft  
de werking ondernemend onderwijs,  en ook voor de werking ondernemingen in 
moeilijkheden, voor het voorzien van stimulansen voor ontluikend  
ondernemerschap bij werklozen en bij sociale innovatoren. Daarnaast heeft VLAIO 
partnerschappen met een aantal partijen die voorzien in een aanbod alternatieve  
financiering (PMV/z-Leningen  en Waarborgen,  BAN-Vlaanderen, Hefboom, 
microStart).
Het overzicht van de gesubsidieerde partnerschappen voor de jaren 2016 tot en 
met 2020 vindt u hier.
74.038.667,34
Vlajo+MyMachine 1.240.000 2.270.000,00 1.520.000 1.470.000 6.500.000,00
Stichting O&O 400.000,00 693.000,00 440.000,00 440.000,00 1.973.000,00
Dyzo 470.000,00 525.000,00 585.000,00 585.000,00 2.165.000,00
FDC 2.400.000,00 2.400.000,00 2.400.000,00 2.400.000,00 9.600.000,00
BAN-Vlaanderen 0,00 0,00 1.920.000,00 0,00 1.920.000,00
Sociale innovatiefabriek 1.200.000,00 0,00 0,00 0,00 1.200.000,00
TOTAAL STRUCTURELE PARTNERS 5.710.000,00 5.888.000,00 6.865.000,00 4.895.000,00 23.358.000,00
Vernieuwing ecosystemen studentensteden 0,00 2.250.000,00 0,00 0,00 2.250.000,00
co-financiering ESF prestart 0,00 0,00 600.000,00 0,00 600.000,00
TOTAAL OPROEPEN ONDERNEMERSCHAP 0,00 2.250.000,00 600.000,00 0,00 2.850.000,00
Hefboom 261.000,00 270.000,00 260.000,00 250.000,00 1.041.000,00
Microstart 72.347,00 206.232,00 250.000,00 250.000,00 778.579,00
Vernieuwing 'Maak werk van je zaak' 0,00 129.200,00 129.200,00 129.200,00 387.600,00
Jongerencoöperatieve Haven 0,00 225.000,00 0,00 0,00 225.000,00
Horeca Vlaanderen Kwaliteitsconvenant 0,00 0,00 272.436,00 0,00 272.436,00
Horeca Vlaanderen Horeca Academie 0,00 150.000,00 0,00 0,00 150.000,00
actieplan E-Commerce 0,00 1.613.039,00 0,00 0,00 1.613.039,00
Imec-opleiding iStart 0,00 250.000,00 0,00 0,00 250.000,00
FVB 436.500,00 0,00 485.000,00 0,00 921.500,00
TOTAAL PROJECTPARTNERS 769.847,00 2.843.471,00 1.396.636,00 629.200,00 2.207.179,00
2.Een overzicht  werd opgenomen in het document ‘Evaluatie  dienstverlening 
ondernemerschap 2016-2020’,  dat ook bij de beslissing  van de Vlaamse  Regering over 
de vernieuwing van het contract  werd voorgelegd.  Dit document wordt opgenomen  als 
bijlage 2.
3.De antwoorden op deze vragen vindt u in het document ‘Evaluatie dienstverlening 
ondernemerschap 2016-2020’  in bijlage  2.
4.De uitbetaling van de financiering is afhankelijk  van het gerealiseerde  eenheden. In 
de meeste  gevallen  is dit het aantal begeleide ondernemingen.  De benuttingsgraad 
van de middelen is dus een goede indicator  voor het gerealiseerde  bereik van de 
dienstverlening. In elk werkingsjaar  bereikten de dienstverleners globaal genomen 
90% of meer van de streefcijfers. Omdat  de KPI’s al tijdens  de onderhandelingen  met 
de inschrijvers voor de overheidsopdracht  werden afgestemd op de doelstellingen van 
de opdracht, durf ik te stellen dat die doelstellingen bereikt  zijn. We zien uiteraard 
over de vier jaar heen wel een evolutie. Enkele partners zetten  ambitieus in op het 
ontwikkelen van nieuwe dienstverlening  en hadden  daardoor een iets tragere opstart, 
met een onderbenutting in het eerste jaar als gevolg. Doorheen de vier jaar was 
duidelijk een stijgende  tendens in benuttingsgraad, en dus realisatie van de KPI’s 
aanwezig. VLAIO  ziet hierin ook een bevestiging dat werken met lange 
termijncontracten een positief iets is, omdat ondernemers  de dienstverlening dan ook 
in toenemende mate vinden  en benutten.
5.VLAIO evalueerde de uitvoering van de opdracht tot dusver  op twee manieren. In 
eerste instantie werd met het oog op de vernieuwing van dit contract  een co-
creatietraject en visievormingstraject,  in de vorm van een brede marktverkenning, 
opgezet om de scope en focus van het nieuwe contract te bepalen. Dit resulteerde  in 
een visiedocument. Daarnaast maakte VLAIO ook een eerder klassiek 
evaluatiedocument. Aangezien  de opdracht nu pas echt op zijn einde  loopt, heb ik aan 
VLAIO gevraagd om in het komende werkjaar een systeemevaluatie  van dit contract  
op te starten, eventueel  samengenomen  met het eerste werkjaar van het nieuwe 
contract. Het visiedocument en het evaluatiedocument worden toegevoegd als bijlage  
(bijlagen 3 en 2).
6.Voor deze overheidsopdracht  werd ruim concurrentie mogelijk gemaakt. VLAIO 
organiseerde eerst een ruime  marktverkenning om de opdrachtstelling scherp te 
stellen en de verwachtingen  van VLAIO al door te praten met het geïnteresseerde 
werkveld. Nadien werd een onderhandelingsprocedure  met Europese bekendmaking 
georganiseerd, waarbij   zowel  in de fase kandidaatstelling,  de fase offerte-indiening, 
als de fase onderhandelingen  ruim concurrentie  plaatsvond. De Vlaamse Regering 
besliste uiteindelijk over de plaatsing van de opdracht.  
BIJLAGEN
1.KPI
2.Evaluatie
3.Visienota
