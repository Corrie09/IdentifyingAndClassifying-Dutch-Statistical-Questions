title: Actieplan ter bestrijding van seksueel geweld - Integraal integriteitsbeleid inzake de versterking van integriteit van kinderen en jongeren (actiepunt 4)
thema: Jeugdbeleid
Welzijn en Gezin
pdf link: https://docs.vlaamsparlement.be/pfile?id=1738225
thema link: https://www.vlaamsparlement.be/parlementaire-documenten/schriftelijke-vragen/1537614
SCHRIFTELIJKE VRAAG
nr. 196
van MAAIKE  DE VREESE
datum: 24 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Actieplan ter bestrijding van seksueel geweld  -  Integraal integriteitsbeleid inzake  de 
versterking van integriteit van kinderen  en jongeren (actiepunt 4)
Eind oktober lanceerde  minister  van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding van seksueel geweld. Dat plan heeft 
een prioritaire focus op de meest kwetsbaren, nl. jongeren en kinderen, en zet volop in 
op een ketenaanpak: van sensibilisering tot strafuitvoering en opvolging. Hiervoor 
werden drie strategische  doelstellingen geformuleerd met bijbehorende operationele 
doelstellingen en concrete acties.
Minister Demir sloeg met de ministers  van Onderwijs, Cultuur,  Sport, Media,  Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar  om dat plan te realiseren. De minister van Justitie  en 
Handhaving neemt een actieve, coördinerende rol op in de uitvoering  van het plan om te 
allen tijde die afstemming te garanderen,  het overzicht te bewaren  en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde ministers  in 
hun domein met die actiepunten zo snel mogelijk aan de slag gaan.
Ter uitvoering van actiepunt 4 wordt  er samen met experts ingezet op de versterking van 
de integriteit  van kinderen en jongeren,  met bijzondere aandacht voor de wisselwerking  
tussen de offline en online leefwereld.  In het kader van een integraal integriteitsbeleid 
worden onder meer tools, methodieken  en vormingen versterkt respectievelijk 
ontwikkeld met het oog op kennisopbouw,  mediawijsheid en weerbaarheid bij kinderen 
en jongeren bij problematische situaties van sexting, sextortion, seksuele intimidatie, 
grooming enz.
1.Welke stappen heeft de minister al gezet  om de integriteit van kinderen en jongeren 
te versterken in het kader  van het actieplan?
2.Welke tools,  methodieken en vormingen werden al ontwikkeld? Kan de minister een 
overzicht geven van de al ontwikkelde  instrumenten  (tools, methodieken en 
vormingen; graag onderverdeling per type)?
3.Welke instrumenten  zitten er nog in de pijplijn in 2021?
4.Kan de minister een overzicht geven van de kostprijs per instrument?
5.Hoe worden deze instrumenten  geëvalueerd?
6.Kan de minister, indien mogelijk, een overzicht geven  van de vormingen per 
provincie?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 196 van 24 juni 2021
van MAAIKE  DE VREESE
Het tegengaan van elke vorm van geweld  vormt een belangrijk speerpunt in mijn beleid. 
Dit geldt in het bijzonder ook voor seksueel  geweld, met specifieke aandacht  voor kinderen  
en jongeren. Via onderscheiden initiatieven en acties wil ik dit thema bespreekbaar maken, 
komen tot een erkenning en de aanpak  ervan  bevorderen. Ik ben trots op de verscheidene  
engagementen die zijn aangegaan om deze ambitie te realiseren. Samen  met mijn 
departement en verschillende betrokken partners  ben ik aan de slag met de uitrol en 
concretisering van de acties 
De eerste bijeenkomsten over de voortgang van de uitrol van het actieplan staan gepland  
in het najaar van 2021.
Momenteel kan ik daarom  als Vlaamse minister van Brussel, Jeugd  en Media niet vooruit  
lopen op de rapportage over de uitvoering van de concrete  acties uit het Vlaams  actieplan  
ter bestrijding van seksueel geweld 2020 – 2024, zoals goedgekeurd door de Vlaamse  
Regering op 23 oktober 2020.
