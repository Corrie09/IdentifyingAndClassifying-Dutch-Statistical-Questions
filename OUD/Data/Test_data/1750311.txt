title: Coronacrisis - Noodopvang lokale besturen
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1750311
thema link: https://www.vlaamsparlement.be/parlementaire-documenten/schriftelijke-vragen/1547970
SCHRIFTELIJKE VRAAG
nr. 379
van BRECHT WARNEZ
datum: 2 augustus  2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Coronacrisis  -  Noodopvang lokale besturen
Tijdens de eerste golf van de coronacrisis kende de Vlaamse Regering een 
projectsubsidie toe aan de lokale besturen, om hen financieel te ondersteunen voor de 
initiatieven die noodopvang aanboden  tijdens de schooluren vanaf  15 mei 2020. De 
lokale besturen bekeken vanuit hun regierol hoe de opvang  van schoolkinderen in deze 
periode gegarandeerd kon worden.
Met het verlengen van de herfstvakantie, in het kader van COVID-19, was er opnieuw 
nood aan financiÃ«le  ondersteuning voor initiatieven die instaan  voor het extra 
opvangaanbod van schoolkinderen. De Vlaamse Regering besliste op 20 november 2020 
nogmaals een subsidie toe te kennen  aan de lokale besturen (onder bepaalde  
voorwaarden), die aangevraagd  kon worden tot 1 juni 2021. De lokale besturen kunnen 
ook subsidies  aanvragen als ze dit schooljaar noodopvang moe(s)ten organiseren buiten  
de verlengde herfstvakantie.
De regeling voor noodopvang zoals van toepassing voor de periode 15 mei 2020 tot en 
met 30 juni 2020 en voor de periode van 9 november 2020 tot en met 2 april 2021, werd 
verlengd tot en met 30 juni 2021. Die verlenging werd geregeld met het besluit  van de 
Vlaamse Regering (BVR) van 26 maart 2021 tot wijziging  van het besluit van de Vlaamse 
Regering van 20 november 2020 tot toekenning  van een projectsubsidie ter compensatie 
van de kosten voor noodopvang van schoolkinderen. Doordat de subsidieperiode  werd 
verlengd tot en met 30 juni 2021, werd ook de termijn waarin de besturen een aanvraag 
kunnen indienen verlengd. Die loopt nu tot en met 31 juli 2021.
De subsidie  kan gebruikt worden voor de inzet van personeel (respectievelijk  20 euro per 
effectief opgevangen kind per volledige dag en 10 euro per effectief  opgevangen kind per 
halve dag) en voor de inzet of het veiligheidsonderhoud van de infrastructuur 
(respectievelijk 10 euro per effectief  opgevangen kind per dag).
1.Kan de minister een overzicht geven  van de steden en gemeenten  die een subsidie  
hebben aangevraagd? Hoeveel bedraagt die per categorie (personeel en 
infrastructuur)? Graag een overzicht per gemeente, per provincie, per actor die in 
opvang voorziet (lokaal bestuur, buitenschoolse kinderopvang (BKO), 
jeugdwerkinitiatieven of sportwerkinitiatieven) en of het gaat om de verlengde 
herfstvakantie of noodopvang daarbuiten  (inclusief reden van noodopvang).
2.Kan de minister  een overzicht geven van het aantal kinderen die steden  en 
gemeenten hebben helpen opvangen?  Graag een overzicht  per gemeente, per 
provincie, per actor die in opvang  voorziet (lokaal bestuur, BKO, 
jeugdwerkinitiatieven of sportwerkinitiatieven) en of het gaat om de verlengde 
herfstvakantie of noodopvang daarbuiten  (inclusief reden van noodopvang).
1BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 379 van 2 augustus 2021
van BRECHT WARNEZ
De regeling voor noodopvang zoals van toepassing voor de periode 15 mei 2020 tot en 
met 30 juni 2020 en voor de periode van 9 november 2020 tot en met 2 april 2021,  werd 
verlengd tot en met 30 juni 2021. Die verlenging werd geregeld met het Besluit van de 
Vlaamse Regering van 26 maart 2021 tot wijziging van het besluit van de Vlaamse  regering  
van 20 november 2020 tot toekenning van een projectsubsidie ter compensatie van de 
kosten voor noodopvang  van schoolkinderen. De besturen konden tot en met 31 juli 2021 
een aanvraag voor subsidie indienen. Ondertussen  is het aanvraagformulier in het Digitaal 
Loket afgesloten en hebben alle lokale besturen  hun aanvraag kunnen indienen.  
Momenteel worden door het Agentschap Binnenlands Bestuur en het Agentschap 
Opgroeien een aantal logische controles uitgevoerd,  en wordt nagegaan  of de voorwaarden  
gesteld in artikel  5 van het besluit van de Vlaamse Regering van 20 november 2020 tot 
toekenning van een projectsubsidie ter compensatie van de kosten voor noodopvang van 
schoolkinderen werden nageleefd. Deze controles zijn nog niet afgerond, waardoor er op 
dit ogenblik nog niet finaal gerapporteerd kan worden.  De subsidie  zal ten laatste  op 30 
november 2021 uitbetaald worden.
