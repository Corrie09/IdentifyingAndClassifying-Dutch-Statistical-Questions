title: Plaatsrechten kermissen - Impact corona (2)
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1748531
thema link: https://www.vlaamsparlement.be/parlementaire-documenten/schriftelijke-vragen/1547267
SCHRIFTELIJKE VRAAG
nr. 372
van SOFIE  JOOSEN
datum: 16 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Plaatsrechten kermissen  -  Impact  corona (2)
In schriftelijke vraag nr. 6 van 3 oktober  2018 van voormalig  collega Remen over de 
achteruitgang van de Vlaamse kermissen wordt erop gewezen  dat in de 10 voorgaande 
jaren het aantal foorkramers met 15 % zou zijn gedaald. In antwoord op mijn schriftelijke 
vraag nr. 135 van 31 januari  2020 gaf de minister toelichting  bij de teruglopende 
gemeentelijke belastinginkomsten op het plaatsrecht voor kermissen (REK 73601). De 
evolutie is evenwel een overtreffende trap van de 15 % daling die collega Remen  aangaf. 
In 2010 werd nog 3.169.104  euro genoteerd aan gecumuleerde  inkomsten, in 2017 was 
dat bijna gehalveerd naar 1.789.447  euro.
In zijn antwoord gaf de minister  aan dat deze sterke terugloop  specifieke redenen had.
De geraamde  opbrengsten uit plaatsrechten voor kermissen vertonen  voor 2019 geen 
dalende trend ten opzichte van 2018. Sommige  gemeenten verwachten een (soms flink) 
hogere opbrengst, andere  gemeenten verwachten wat minder. In 2010 inden  194 
gemeenten plaatsrechten voor kermissen,  in 2019 waren dat er 164. (â€¦)
Het hoeft geen betoog dat 2020 voor de Vlaamse kermis een absoluut  rampjaar was door 
corona. Heel wat gemeenten lieten daarom de belasting voor kermissen  die wel konden 
doorgaan, vallen, of verminderden die aanzienlijk. Ik ben dan ook benieuwd naar de 
specifieke impact  daarvan op de inkomsten.
In antwoord op mijn schriftelijke vraag  nr. 320 van 9 juni 2021 gaf de minister aan dat 
deze cijfers nog maar zeer fragmentatisch voorhanden waren, omdat de meeste 
gemeenten hun jaarrekeningen nog niet hadden doorgegeven aan de Vlaamse  overheid.  
Gezien de geldende termijnen hiervoor veronderstel  ik dat dit op moment  van antwoord 
op deze vraag wel mogelijk moet zijn.
Hoeveel gemeenten noteerden in 2020 belastinginkomsten uit plaatsrechten voor 
kermissen? Hoe verhoudt  dit totaal zich tegenover 2019? Heeft de minister er zicht op of 
dit uitsluitend gaat om weggevallen kermissen  door de coronamaatregelen, of is er ook 
een effect  vast te stellen wat betreft  het toekennen van verminderingen of volledige 
kwijtscheldingen door de gemeenten als mitigerende coronamaatregel?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 372 van 16 juli 2021
van SOFIE  JOOSEN
In 2020 inden 52 gemeenten belastingen  uit plaatsrechten voor kermissen,  voor een 
totaalbedrag van 276.308  euro. Dat waren er 96 minder dan in 2019: toen inden 148 
gemeenten plaatsrechten voor kermissen,  voor een totaalbedrag van 1.715.518 euro. 
De belangrijkste reden voor die terugloop is de coronacrisis. Veel gemeenten geven  aan 
dat de plaatselijke kermis niet doorging, en desgevallend  werden belastingvrijstellingen of 
-verminderingen verleend als een tegemoetkoming aan getroffen handelaars. Slechts vier 
gemeenten boekten een opbrengst in dezelfde  grootteorde als het jaar voordien. Dat stond 
echter niet in de weg dat aan de kermisuitbaters andere tegemoetkomingen  verleend  
werden. 
Bovenstaande cijfers zeggen evenwel niets over retributies voor staanrechten en het 
gegeven dat nogal wat gemeenten in de voorbije jaren verkozen om staanrechten  te innen 
in de vorm van retributies. 
BIJLAGE
Opbrengsten belastingen plaatsrechten kermissen
