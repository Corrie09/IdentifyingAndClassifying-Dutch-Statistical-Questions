title: Fietsprojecten West-Vlaanderen - Herinrichting R36 Kortrijk in het kader van het stationsomgevingscontract
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739320
thema link: https://www.vlaamsparlement.be/parlementaire-documenten/schriftelijke-vragen/1542075
SCHRIFTELIJKE VRAAG
nr. 1466
van MARTINE FOURNIER
datum: 6 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen   -  Herinrichting R36 Kortrijk in het kader  van het 
stationsomgevingscontract
In antwoord  op schriftelijke vraag nr. 1023 van 9 april 2021 van Brecht Warnez gaf de 
minister een overzicht  van de vastgelegde fietsprojecten in de provincie West-Vlaanderen 
voor het jaar 2020. Op deze lijst las ik dat er 478.539,70 euro uitgetrokken is voor de 
uitvoering van “R36 Kortrijk - Herinrichting R36 Kortrijk in het kader van 
stationsomgevingscontract”. De werken zouden worden uitgevoerd  door het Agentschap 
Wegen en Verkeer (AWV) en bestaan  voor 100 procent uit fietsinvesteringen.
Daarnaast las ik dat de NMBS  tegen 2023 wil starten met de bouw  van een nieuw  
station. De bouw zal duren  tot 2030. In totaal zal de NMBS  zo meer dan 80 miljoen euro 
investeren in een nieuw gebouw  en onder andere omgevingsaanleg. Als ik het goed 
begrijp zal er dus met een nieuw gebouw  gestart worden op het moment dat de 
omgeving vernieuwd is.
1.Wat is de stand  van zaken  in dit dossier? Welke stappen moeten  nog gebeuren  in de 
herinrichting van de stationsomgeving?
2.Werden alle fietsvoorzieningen geplaatst zoals gepland? Is er in aanpassingen 
voorzien?
3.Zal er overlap  zijn tussen de werken aan het nieuwe station en de geplande werken  
van AWV? Is er overleg tussen beide partners en de stad Kortrijk?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1466 van 6 juli 2021
van MARTINE FOURNIER
1.Het stationsproject Kortrijk bestaat  uit twee onderdelen. De herinrichting van enerzijds 
de stationsomgeving  en anderzijds  de bouw van een nieuw treinstation. De 
herinrichting van de stationsomgeving, een samenwerking tussen de NMBS, Infrabel, 
De Lijn, de stad Kortrijk, het Agentschap  Wegen en Verkeer en Parko , bestaat 
voornamelijk uit de bouw  van een ondergrondse parkeergarage, de bouw  van een fiets- 
en bustunnel onder de sporen, de bouw van de wegtunnel onder een nieuw aan te 
leggen plein ter hoogte van de huidige  kluifrotonde en de heraanleg  van het plein ter 
hoogte van de huidige  kluifrotonde. Met uitzondering van deze laatste  zijn de werken 
in uitvoering. Deze werken voor de heraanleg van het plein worden volgend jaar 
aanbesteed. AWV is geen betrokken partij bij het ontwerp  en de bouw van het nieuwe 
treinstation.
2.Na voltooiing van de fiets- en bustunnel, de wegtunnel en het plein op de wegtunnel,  
zullen alle fietsvoorzieningen geplaatst zijn zoals gepland.  Er zullen vermoedelijk geen 
of slechts heel beperkte aanpassingen nodig zijn aan de fietspaden  langs de gewestweg 
R36 (Minister  Tacklaan) ten behoeve van het nieuwe  treinstation.  
3.Er is geen interferentie tussen de toekomstige werken  aan het nieuwe  treinstation  en 
de huidige werken  in opdracht van, of in samenwerking met het Agentschap Wegen  en 
Verkeer aan de stationsomgeving.
