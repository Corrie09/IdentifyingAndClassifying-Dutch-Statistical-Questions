title: Brussels Hoofdstedelijk Gewest - Vlaams zorgaanbod voor personen met een handicap (4)
thema: Brussel en de Vlaamse Rand
Welzijn en Gezin
pdf link: https://docs.vlaamsparlement.be/pfile?id=1739272
thema link: https://www.vlaamsparlement.be/parlementaire-documenten/schriftelijke-vragen/1544776
SCHRIFTELIJKE VRAAG
nr. 791
van ANNABEL TAVERNIER
datum: 8 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Brussels Hoofdstedelijk Gewest   -  Vlaams  zorgaanbod voor personen met een handicap  
(4)
In de beleidsnota  Welzijn, Volksgezondheid,  Gezin  en Armoedebestrijding  2019-2024 
engageert de minister zich om in een gepast aanbod aan zorg en ondersteuning te 
voorzien voor personen met een handicap in het Brusselse  Hoofdstedelijke Gewest.  
Daartoe zou hij onder meer het huidige  VAPH-aanbod in onze hoofdstad  evalueren om te 
kijken of er aanbod  ontbreekt.
Hierover stelde ik de minister  al schriftelijke vragen nr. 10 van 30 september  2020,  nr. 
322 van 21 januari 2021 en nr. 582 van 20 april 2021.  Uit de antwoorden bleek dat het 
Kenniscentrum Welzijn  Wonen Zorg (WWZ) het afgelopen jaar een situatieanalyse 
uitvoerde van personen met een handicap  in Brussel. Die werd in mei 2021 gepubliceerd. 
Het Vlaams  Agentschap voor Personen met een Handicap  zou op basis van deze 
situatieanalyse het VAPH-aanbod  in Brussel evalueren in een synthesenota tegen 30 juni 
2021.
Aan de hand van deze nota zou de minister in het najaar van 2021 in overleg met de 
Gemengde Ambtelijke Commissie Brussel (GACB) bekijken welke  stappen  kunnen 
genomen worden om het VAPH-aanbod  in Brussel  te versterken.
1.Wat is de stand  van zaken met betrekking tot de evaluatie van het huidige  VAPH-
aanbod in het Brusselse Hoofdstedelijke  Gewest? 
a)Is de synthesenota over de evaluatie  van het VAPH-aanbod al gefinaliseerd? Zo 
niet, op welke  timing wordt  er gemikt?
b)Wat zijn de belangrijkste  vaststellingen in deze evaluatie?
c)Welke concrete drempels,  eigen aan de Brusselse context, identificeert de 
minister op basis van de evaluatie van het VAPH-aanbod?
2.Kan de minister de synthesenota van het VAPH bijvoegen  bij het antwoord?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 791 van 8 juli 2021
van ANNABEL TAVERNIER
De synthesenota  in verband met het VAPH-aanbod in Brussel is momenteel nog niet 
gevalideerd door de directie van het VAPH. Zodra  dit gebeurd is, vermoedelijk eind 
september, kunnen de conclusies  gedeeld  worden. 
