title: Vestiging Einsteintelescoop - Limburgse kandidatuur
thema: Wetenschap en Innovatie
pdf link: https://docs.vlaamsparlement.be/pfile?id=1747542
thema link: https://www.vlaamsparlement.be/parlementaire-documenten/schriftelijke-vragen/1548683
SCHRIFTELIJKE VRAAG
nr. 994
van LUDWIG  VANDENHOVE
datum: 31 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Vestiging Einsteintelescoop  -  Limburgse  kandidatuur
De Europese Commissie  (EC) onderzoekt momenteel de mogelijkheden voor de vestiging 
van de zogeheten Einsteintelescoop en de plaats waar dat kan gebeuren. Het gaat om de 
bouw van een futuristische ondergrondse  telescoop. Naast  Sardinië in Italië is Limburg 
kandidaat voor de omgeving van het drielandenpunt - Duitsland, Nederland en België - 
en Voeren.
De vestiging  van deze telescoop op het drielandenpunt zou een enorme positieve impact 
hebben, zowel  op het economische vlak als voor het wetenschappelijk onderzoek in 
Vlaanderen. De investeringen  die de telescoop vergen, zullen  meermaals terugverdiend  
worden. Daarom heeft Limburgs gouverneur Jos Lantmeeters  onlangs  een taskforce 
opgericht met de bedoeling de kansen  voor Limburg te maximaliseren.
1.Zal Vlaanderen  participeren aan deze Limburgse  taskforce? Indien ja, onder welke  
vorm? Indien niet, waarom?
2.Is de Einsteintelescoop  in de ESFRI-Roadmap 2021 (ESFRI:  European Strategy 
Forum on Research Infrastructures) opgenomen?
3.Welke financiële middelen  en/of andere instrumenten maakt  Vlaanderen vrij voor de 
prefinanciering van het project?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 994 van 31 augustus 2021
van LUDWIG  VANDENHOVE
1.Er zal een vertegenwoordiger van onze administratie aanwezig  zijn op de taskforce.
2.Op 30 juni 2021 besliste het ESFRI-Forum dat elf nieuwe projecten voldeden aan de 
criteria om opgenomen te worden in de 2021 ESFRI-Roadmap. Het ESFRI-Forum  
lanceerde diezelfde dag, na die beslissing, een persbericht hierover. Het Einstein-
Telescope project werd door het ESFRI-Forum positief geëvalueerd en zal dus als één 
van de elf nieuwe  ESFRI-projecten in de 2021 ESFRI-Roadmap opgenomen worden. 
De 2021 Roadmap wordt  op 8 december  2021 officieel gelanceerd in Ljubljana,  
Slovenië.
3.Prefinanciering  van de Einstein Telescope  wordt op dit moment niet gevraagd  door 
het internationale  consortium  en is dus op dit moment niet aan de orde. Het Einstein 
consortium zal zeer binnenkort  formeel zijn werkzaamheden  opstarten ter 
voorbereiding van het project waaronder de exacte timeline.
In het verleden  is er al wel steun  gegeven vanuit Vlaanderen voor de voorbereiding  
van dit project, ik verwijs hier dan ook graag  naar mijn antwoorden op vorige vragen  
(576 en 801). 
