title: Basis- en secundair onderwijs - Binnenluchtkwaliteit leslokalen
thema: Onderwijs en Vorming
pdf link: https://docs.vlaamsparlement.be/pfile?id=1735629
thema link: https://www.vlaamsparlement.be/parlementaire-documenten/schriftelijke-vragen/1535151
SCHRIFTELIJKE VRAAG
nr. 821
van JOHAN DANEN
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Basis- en secundair onderwijs  -  Binnenluchtkwaliteit leslokalen
Op 21 mei 2019 werd het koninklijk besluit van 2 mei 2019 tot wijziging van de codex 
over het welzijn op het werk inzake de binnenluchtkwaliteit in werklokalen  gepubliceerd 
in het Belgisch Staatsblad. Het trad in werking op 31 mei 2019.
Sinds het in werking treden van dat koninklijk besluit werd de definitie  van een 
‘werklokaal’ toegevoegd aan de codex.  Een werklokaal is een lokaal waarin zich een 
werkpost bevindt. Ook klaslokalen vallen onder deze definitie. De werkgever dient voor 
de werkposten en dus ook voor deze werklokalen  een risicoanalyse uit te voeren.
De Vlaamse onderwijsinspectie voerde in september-oktober 2020 een aantal korte 
doorlichtingen uit in het leerplichtonderwijs. De inspectie  koppelde aan deze doorlichting 
een onderzoek  naar de binnenluchtkwaliteit  en ventilatie/verluchting. De resultaten  van 
het onderzoek werden gepubliceerd in het rapport ‘Binnenluchtkwaliteit  - september-
oktober 2020’.
Op het moment van de bevraging  bleek dat ongeveer één derde  van de respondenten  al 
een risicoanalyse voor deze werklokalen had uitgevoerd (31,63% basisonderwijs  (65 
instellingen), 35,82% secundair  onderwijs (88 instellingen). 23,47% van de instellingen  
uit het basisonderwijs hadden ter ondersteuning van de risicoanalyse metingen van de 
binnenluchtkwaliteit uitgevoerd. Voor de instellingen uit het secundair onderwijs betrof 
dat 43,28% van de instellingen.
57 van de instellingen uit het basisonderwijs gaven aan dat hun school niet beschikte 
over een ventilatiesysteem. Bij de secundaire scholen waren dat er 31. 43 (62,32%) 
basisscholen gaven ook te kennen  dat zij botsen  op problemen  of beperkingen  met 
betrekking tot de binnenluchtkwaliteit of ventilatie/verlucht. Ook 36 (70,59%) van de 
secundaire scholen werden geconfronteerd met deze beperkingen.  De meest  
voorkomende hinderpaal, was de ouderdom van de gebouwen. Respectievelijk 50 
(basisonderwijs) en 43 (secundair)  instellingen  gaven dit als voornaamste reden  op.
1.Wat is de huidige  stand van zaken? Hoeveel instellingen hebben al een risicoanalyse 
uitgevoerd in de werklokalen met betrekking tot de binnenluchtkwaliteit? Graag een 
opsplitsing in basis-  en secundair  onderwijs.
2.21 scholen uit het basisonderwijs (32,3%) en 22 scholen uit het secundair  onderwijs  
(25%) gaven in de bevraging aan dat zij systematisch metingen uitvoeren met het 
oog op het bewaken van de binnenluchtkwaliteit. 
a)Wat is de huidige stand van zaken?
b)Welke meetmethode werd toegepast om systematisch metingen  uit te voeren? 
Graag een opsplitsing  in basisonderwijs en secundair onderwijs  en per gebruikte 
meettechniek.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 821 van 18 juni 2021
van JOHAN DANEN
1-2a) Het betrof een eenmalige bevraging.
2b)Het KB van 2 mei 2019 vertelt het volgende over metingen: 'De werkgever dient een 
risicoanalyse uit te voeren  van de binnenluchtkwaliteit in de werklokalen. De 
risicoanalyse wordt  uitgevoerd door middel van visuele inspecties, controle van 
installaties en documenten,  en met medewerking  van de werknemers. In laatste 
instantie en indien nodig  worden  pas metingen en/of berekeningen uitgevoerd.' 
