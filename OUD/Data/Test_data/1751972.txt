title: World Choir Games - Aangepaste editie
thema: Cultuur
pdf link: https://docs.vlaamsparlement.be/pfile?id=1751972
thema link: https://www.vlaamsparlement.be/parlementaire-documenten/schriftelijke-vragen/1548327
SCHRIFTELIJKE VRAAG
nr. 424
van STIJN DE ROO
datum: 24 augustus  2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
World Choir Games   -  Aangepaste editie
De elfde editie van de World Choir Games,  de grootste zangwedstrijd voor koren ter wereld, 
werd door de coronacrisis uitgesteld naar de periode van 30 oktober tot 7 november 2021. 
Gent is gaststad,  samen met Antwerpen. Dit houdt in dat er allerlei initiatieven  in de 
steigers worden  gezet, zoals vriendschapsconcerten,  galaconcerten, workshops, 
enzovoort. De Games bieden een kans aan koren  uit Vlaanderen, maar ook aan koren  uit 
de rest van de wereld om zich - na een periode van spreekwoordelijke stilte - te tonen op 
een internationaal  podium.
Het oorspronkelijke programma werd aangepast op basis van de geldende 
coronamaatregelen. Er werden onder andere onderdelen geschrapt en de schaalgrootte 
werd aangepast. Er schreven minder koren in dan toegelaten.
Het totale kostenplaatje van de World Choir Games bedroeg  8.921.355 euro d.d. 25 maart  
2021 .
1.Welke voorwaarden waren  oorspronkelijk verbonden aan de ondersteuning vanuit  
Vlaanderen? Graag een overzicht.
2.Op welke manier wordt rekening gehouden  met de coronacrisis en het lagere 
inschrijvingsaantal? Wat zijn vandaag de nieuwe voorwaarden  of streefwaarden?
3.Hoe worden de twee gaststeden, Gent en Antwerpen, ingeschakeld  in deze aangepaste 
editie? Kunnen zij beide  hun oorspronkelijk voorziene rol blijven spelen? Graag  meer 
uitleg.
4.Hoeveel Vlaamse, Belgische en buitenlandse koren schreven zich in voor deze editie 
van de World Choir  Games? Over hoeveel zangers gaat het? Graag  een overzicht.
5.Welke stappen heeft de minister-president gezet om zoveel  mogelijk Vlaamse  koren  
te overtuigen alsnog deel te nemen?  
6.Op welke manier kunnen koren  die niet kunnen reizen virtueel  aanwezig zijn? Wat 
mogen we precies  verwachten van de digitale Games?
7.Op welke manier  zal de minister-president  ervoor zorgen dat het imago van koorzingen 
een boost krijgt via deze aangepaste  editie van de World Choir Games?
8.Op welke manier zal de minister-president ervoor zorgen dat het gekozen format  zorgt 
voor een sterke internationale uitstraling en profilering  van Vlaanderen?
9.Wat is het huidige totale  kostenplaatje van de World Choir Games?  Graag een 
opsplitsing van het budget naar oorsprong  (bv. rechten, organisatie, personeel,  
overhead, kosten verbonden aan uitstel, enz.).
10.Wat is de verwachte economische  impact  van de schaalverkleining  van de Games?  Wat 
was de oorspronkelijke inschatting van de economische  baten en wat is de inschatting  
vandaag? Graag een opsplitsing van het bedrag naar oorsprong (bv. toerisme,  
tewerkstelling, inkomsten,  enz.).
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 424 van 24 augustus 2021
van STIJN DE ROO
De elfde editie van de World Choir Games, de grootste zangwedstrijd voor koren ter 
wereld, en oorspronkelijk gepland voor juli 2020, werd door de coronacrisis uitgesteld  
eerst naar de zomer van 2021 en uiteindelijk naar de periode van 30 oktober tot 7 
november 2021. Antwerpen en Gent zijn gaststeden. Het oorspronkelijke  programma 
werd aangepast omwille van corona en op basis van de geldende coronamaatregelen.  Er 
werden onderdelen geschrapt en de schaalambities werden bijgesteld. Het evenement 
wordt hybride,  met een fysiek-live  luik en een digitaal luik. De Games bieden  een kans 
aan koren uit Vlaanderen, maar ook aan koren  uit de rest van de wereld om zich - na een 
periode van spreekwoordelijke stilte - te tonen op een internationaal podium.
1.De voorwaarden  die Vlaanderen verbond  aan de ondersteuning  van de World  Choir 
Games zitten vervat enerzijds in de Host Agreement  met de Duitse  rechtenhouder 
Interkultur, anderzijds  in de samenwerkingsovereenkomst  die Vlaanderen afsloot met 
Koor en Stem die optreedt als Lokaal Organisatiecomité  (LOC).  In essentie komen  de 
voorwaarden voor de Vlaamse steun aan Interkultur  neer op de licentie van het format 
en de werving  en activatie van koren  voor deelname aan het evenement. Daarnaast  
neemt Interkultur  de internationale promotie van het evenement voor zijn rekening en 
enkele afgelijnde taken in de organisatie  van het evenement (jury, speelschema’s, 
edm.). De praktische  organisatie van het evenement  wordt toevertrouwd aan Koor en 
Stem vzw, die optreedt als LOC. Concrete  opdrachten voor het LOC omvatten 
ondermeer het voeren van een (nationale) promotie-  en activatiecampagne, de 
inhoudelijke, technische en logistieke uitwerking van het evenement (incl. organisatie 
van ceremonies,  optochten, prijsuitreikingen,…),  afsluiten  van sponsor- en 
partnershipcontracten, algemene ondersteuning van deelnemers  en gasten, regelen 
van vereiste vergunningen en licenties, instaan voor mobiliteits- en veiligheidsplan, 
edm.. De Vlaamse Overheid voegde hier nog een aantal specifieke culturele  en 
toeristische doelstellingen aan toe. Hierbij  werd vooral gefocust op volgende thema’s: 
participatie, diversiteit, inclusie, cultuureducatie, talentontwikkeling en innovatie, die 
sterk aan bod komen in de bredere  programmatie. 
2.De 11de editie van de World  Choir Games had moeten plaatsvinden in juli 2020 en 
waren op weg de grootste editie tot dan toe te worden.  Door de (onvoorspelbare) 
coronacrisis diende  de planning van het evenement verschillende  keren herzien te 
worden. Uiteindelijk werd ervoor geopteerd om het evenement te verplaatsen naar de 
periode 30 oktober  tot 7 november 2021 (9 dagen  ipv 11). Het Festival stage choir en 
de parade werden uit het programma geschrapt. Om alle koren de mogelijkheid te 
geven deel te nemen  aan het evenement – vnl. de niet-Europese koren die niet (tijdig) 
over een geldig reisvisum kunnen beschikken – werd geopteerd voor een hybride 
evenement, met streamingmogelijkheden en een virtuele  competitie.  Via een ‘virtual 
village’ krijgen  koren de mogelijkheid  om het evenement actief te volgen (live-
streamings, reportages, ea.) en ook Vlaanderen  en de gaststeden  te ontdekken, of 
met elkaar  in dialoog  te gaan. Alle content  is vrij beschikbaar, wat de ambitie van 
Vlaanderen om het evenement laagdrempelig  en toegankelijk te houden, concreet 
maakt. Als gevolg  van de aanhoudende onzekerheden  over de corona-pandemie, 
werden de ambities rond schaalgrootte  bijgesteld naar een streefcijfer  van 200 koren. 
Interkultur engageerde zich maximale  inspanningen te doen dit cijfer te behalen.  
3.De verwachte daling  van de inschrijvingen werd bevestigd in de praktijk. De 
verregaande reisbeperkingen die golden  op het moment van het sluiten van de 
inschrijvingen (en de mogelijkheid  voor koren om hun registratie  kosteloos  te 
annuleren), noopten  vele koren ertoe hun inschrijving in te trekken of om te zetten  
naar de virtuele competitie. De gewijzigde schaalgrootte  resulteerde  in een herziening 
van het programma en de verdeling ervan over de steden  Antwerpen  en Gent. Beide 
steden blijven zowel in aanbod koorevenementen  als communicatief,  evenwaardige 
gaststeden van het evenement. Niettemin  werden de competitieconcerten  en 
workshops gegroepeerd in de stad Antwerpen. De stad Gent krijgt verhoudingsgewijs 
een belangrijker aandeel  vriendschaps- en galaconcerten  en staat ook prominent in de 
aandacht tijdens  de aanloopperiode naar het evenement (koorvlam, activaties, 
persconferentie op 30.10). Op het vlak van hotelovernachtingen  opteerde Interkultur 
voor een concentratie van de hotels  in de stad Antwerpen.
4.Op basis van de vandaag beschikbare inschrijvingscijfers  van Interkultur, zullen in 
totaal 273 koren, uit 24 landen,  deelnemen  aan de World Choir Games. Dit cijfer 
evolueert op dagelijkse  basis zowel  in plus (lopende  activatiecampagne voor de 
virtuele competitie)  als in min (cijfer houdt  rekening met 15 niet-Europese koren die 
vooralsnog niet beschikken over geldige visa). 62 Vlaamse koren participeren aan de 
World Choir Games, buiten de officiële competitie  (bv. vriendschapsconcerten  of 
workshops).
5.Koren werden  de afgelopen periode doorlopend  geïnformeerd over én geactiveerd om 
deel te nemen aan de World Choir Games. Dit gebeurde  via de reguliere werking van 
Koor en Stem,  aangevuld  met diverse specifieke acties  vanuit  het projectteam. Veel 
koren uit binnen en buitenland kunnen nog maar enkele maanden terug samen zingen 
en ondervonden  problemen om zich voor te bereiden  op deelname aan een competitie. 
Koor en Stem en het projectteam organiseerden  diverse acties gaande van 
infomomenten, gepersonaliseerde opvolging  tot een specifieke activatiecampagne (bv. 
Koor Calls-video, postkaartactie, actie via alle regionale  televisiezenders).  Het aanbod 
buiten de competitie werd uitgebouwd (bv. vriendschapsconcerten,  koorvlamconcerten 
in aanloop naar de WCG,  belevingspakketten met sociale insteek). Deze inspanningen 
om koren, amateurkunstenaars en het brede  publiek betrokken  te houden bij het 
evenement worden  de komende weken onverminderd verder gezet,  ook in een aanpak  
om het koorgebeuren ‘na corona’ te stimuleren.
6.Koren die niet fysiek aanwezig kunnen  zijn op de WCG2021  in Vlaanderen,  kunnen 
online participeren  aan het evenement via de speciaal daartoe ontwikkelde ‘Virtual 
Village’. Het aanbod is:
-een Music Hall met livestreams van de openings- en awardceremonies,  de 
competitieconcerten, galaconcerten en workshops; 
-de Tourist Office  met (toeristische) informatie over Vlaanderen, en met een 
bijzonder focus op de gaststeden Gent en Antwerpen;  
-de Virtual Competition Room  waar koren hun video kunnen insturen in 7 
verschillende categorieën, met jury en online award ceremonie;
-het Cafe waar online netwerken mogelijk worden gemaakt met video,  met games,  
etc…;
-De Twin Choirs waarbij koren  aan elkaar worden gekoppeld, en samenwerkingen 
worden gesmeed;
-de Shop en bibliotheek.
7.Vlaanderen wou met het aantrekken  van de World Choir Games  niet alleen het belang 
van de brede amateurkunstensector onder de aandacht brengen,  maar effectief ook 
het imago en de uitstraling van koren  en samen zingen oppoetsen. Doorheen het hele 
evenement zal de diversiteit  van koorzang  onder de aandacht worden  gebracht.  Een 
ambitieus marketing-  en communicatieplan wordt vanaf 15 september uitgerold.  Door 
te opteren voor een hybride variant, toont  Vlaanderen veerkracht en gaat op een 
creatieve en innovatieve manier  om met de nog steeds bijzonder  moeilijke 
omstandigheden waarin we ons bevinden.  Diezelfde creatieve aanpak wordt  doorgezet  
in de communicatiecampagne dat positiviteit uitstraalt en een staalkaart biedt van het 
brede spectrum dat koorzang omvat.  De campagne wordt uitgerold via diverse 
mediaplatformen, aan de hand van straatvisibiliteit en activatiecampagnes. Bijzondere 
aandacht gaat naar inclusieprojecten, waarbij de waarde van cultuurparticipatie 
centraal staat ook voor kwetsbare of moeilijk  te bereiken doelgroepen.
8.Interkultur is verantwoordelijk voor de internationale promotie van het evenement bij 
de doelgroep  (mondiale  koorgemeenschap). De campagne  wordt mondiaal uitgerold 
en verloopt vnl. via de eigen  kanalen van de organisatie (nieuwsbrieven, direct 
mailings, promofilmpjes en campagnes via social  media.  Vlaanderen en de beide 
gaststeden worden  daarbij stelselmatig meegenomen en onder de aandacht gebracht.  
Ik verwees ook al naar de tourist-office op het digitale  platform (virtual  village), 
waarbij het steevast de bedoeling  is de link te leggen  naar de gastregio, ondanks het 
feit dat vele koren  als gevolg van de coronapandemie  niet in de mogelijkheid  zijn om 
fysiek naar Vlaanderen  af te reizen. Uiteraard gebeurt dit alles in goede samenwerking  
met Toerisme  Vlaanderen en de steden Antwerpen  en Gent. Daarbovenop  werden in 
de marge van het evenement zaken  ontwikkeld  die internationaal van betekenis; ik 
verwijs graag naar de ontwikkeling van de Choir Box, een innovatieve tool ontwikkeld 
door IMEC dat online samenzingen  in optimale omstandigheden mogelijk maakt  of de 
website Choral Music From Flanders waar dirigenten, componisten en zangers 
informatie vinden over de Vlaamse koormuziek.
9.Vlaanderen investeert in de realisatie  van de World Choir Games  een totaalbedrag van 
€ 8,6 Mio. Uitstel  van het evenement ging gepaard met een meerkost voor Vlaanderen 
van € 1,23 Mio, vnl. door het langer  aanhouden  van personeel  en dus continu  
herplannen.
Op projectniveau  liggen de verhoudingen  tussen de kostenposten als volgt:
Projectbudget World  Choir Games
Personeel en overhead 45%
Productiekosten (locaties, eventmanagement) 30%
Marketing en Communicatie 11,1%
Transport en accommodatie 7,7%
Buffer 4,5%
Veiligheid en verzekeringen 1,7%
10.De schaalverkleining en zeker het lagere aantal buitenlandse koren  zullen een grote 
impact hebben  op de economische  baten  van de World Choir Games in Vlaanderen. 
Dit laat geen twijfel,  en is helaas een constante gebleken voor een volledige sector in 
deze coronacrisis.  De economische return van de World Choir Games werd op basis 
van voorgaande  edities en een deelnemersaantal van 15.000 buitenlandse 
deelnemers, berekend  op € 21,6 Mio (cijfers the Sports  Consultancy).  Het ziet ernaar 
uit dat we terugvallen  van de verhoopte 15.000 buitenlandse bezoekers naar 
ongeveer 2.000 – fysiek aanwezig  in Vlaanderen.  De return zal ongetwijfeld deze 
trend volgen. Het topevenementenbeleid laat zich echter niet alleen vatten in een 
cijfer of een economische redenering.  Vertrekpunt voor het aantrekken van de World 
Choir Games blijft de rijke en levendige Vlaamse  sector van koorzang en bij 
uitbreiding amateurkunsten internationaal  te verknopen en in de kijker  te zetten.  Bij 
de beslissing  tot behoud en uitstel van de spelen, speelde voor mij bijkomend de Oorspronkelijk projectbudget 5 229 382,00
Bijkomende middelen  uitstel 2021 1 233 790,00
Rechtenfee IK 2 200 000,00
Totaal 8 663 172,00
nood aan perspectief.  Perspectief  op cultuurbeleving, op samenkomen, op 
ondernemen. We hebben bewust bijkomend ingezet op innovatie, inclusie  en 
toegankelijkheid van de WCG. De evaluatie zal vanuit  puur economisch oogpunt 
magerder ogen dan verhoopt. De return op andere vlakken blijft.
