title: Geïntegreerd investeringsprogramma (GIP) 2022-2023 - N39 Koksijde
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747925
thema link: https://www.vlaamsparlement.be/parlementaire-documenten/schriftelijke-vragen/1548760
SCHRIFTELIJKE VRAAG
nr. 1571
van BERT  MAERTENS
datum: 31 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  N39 Koksijde
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten  situeert  zich in Koksijde (GIP002217/01 – N39 aandeel in werken 
Veurne Vaartstraat in combinatie met werken  van de Vlaamse  Waterweg/uitvoering). Het 
Agentschap Wegen  en Verkeer (AWV) reserveert voor dat project een bedrag van 1 
miljoen euro.
1.Welke concrete ingrepen zijn gepland via dat project? Wat is de exacte  locatie van 
het project?
2.Wat is de huidige  stand van zaken? Welke stappen (administratief, procedureel, 
juridisch enzovoort) zijn al genomen?
3.Welke fasering en timing zal worden  gehanteerd bij de realisatie van het project? 
Welke stappen  (administratief, procedureel, juridisch  enzovoort) moeten nog 
genomen worden vooraleer de feitelijke werken kunnen beginnen? Wat is de 
realisatietermijn?
4.Wat is het totale budget dat wordt uitgetrokken voor het project?  Zijn er naast de 
Vlaamse overheid nog andere  partners die mee zullen  instaan  voor de financiering? 
Zo ja, graag vermelding  van de verschillende partners  en hun respectieve inbreng.
5.Vond recent overleg  plaats met het gemeentebestuur van Koksijde over het project?  
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1571 van 31 augustus  2021
van BERT  MAERTENS
1.Volgende ingrepen zijn gepland:
●De afbraak van de landhoofden van de Oude Pelikaanbrug, inclusief de 
fietspasserelle onder de brug langs het water,  
●het rechttrekken en lokaal verbreden van het kanaal,
●het verwijderen van de ophoging  onder de Veurnevaarstraat  inclusief de 
dwarse duiker in de polderwaterloop het Langgeleed,
●de gelijkgrondse  heraanleg van het jaagpad,
●het plaatsen van een voetgangersbrug  over het Langgeleed en de 
verbinding van de Veurnevaarstraat  via deze brug met het jaagpad 
(fietssnelweg F39).
Het Agentschap Wegen en Verkeer (AWV) is medefinancier voor de werken aan de 
Veurnevaartstraat (wegnemen ophoging, aanleg fietspad  en fietsbrug).
2.De omgevingsvergunning is ontvangen  voor de afbraak van de brug en de 
omgevingsvergunningsaanvraag is lopende  voor de aansluiting van de Veurnekeiweg 
op de Veurnevaartstraat langs  de zuidelijke oever van het kanaal Nieuwpoort-
Duinkerke.
Eens deze vergunning bekomen, kan in principe  de aanbestedingsprocedure gestart 
worden voor de afbraak van de stalen  brug en de aanleg van dit stukje fietspad. 
Termijnen en uitvoeringsfasen  zijn dus nog niet gekend.
3.Er moet nog een samenwerkingsovereenkomst opgemaakt worden tussen de 
betrokken partijen (AWV,  DVW,  Koksijde, Westkustpolder). Daarna kan de studie en 
de opmaak van de aanvraag voor de omgevingsvergunning  starten.  Er zijn geen 
onteigeningen nodig. Daarna  volgt de aanbestedings- en gunningsprocedure vooraleer  
een aannemer kan aangesteld  worden.  
4.De Vlaamse  Waterweg zal de aanbestedende  overheid zijn en AWV zal medefinancier  
zijn. De totale raming van alle werken is nog niet gekend, aangezien de scope van de 
werken nog niet vastgelegd is in een overeenkomst en de studie dus nog niet gestart 
is. Ook de verdeling van de kosten tussen de medefinanciers is nog niet gekend. Na 
de werken is het de bedoeling om de Veurnevaartstraat over te dragen  van het 
Vlaamse Gewest naar de gemeente Koksijde.
5.Het project ligt op de grens Koksijde/Nieuwpoort. De besturen  zijn op de hoogte van 
het project. Recent vond hierover geen overleg plaats.
