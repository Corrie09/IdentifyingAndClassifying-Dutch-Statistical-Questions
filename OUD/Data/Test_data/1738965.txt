title: De Lijn - Toekenningen van de vervoersgarantie
thema: Mobiliteit en Verkeer
pdf link: https://docs.vlaamsparlement.be/pfile?id=1738965
thema link: https://www.vlaamsparlement.be/parlementaire-documenten/schriftelijke-vragen/1541470
SCHRIFTELIJKE VRAAG
nr. 1442
van CHRIS  JANSSENS
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Toekenningen  van de vervoersgarantie
Bepaalde personen hebben  recht op een ‘vervoersgarantie’ bij De Lijn en kunnen zo tegen 
een verminderde  prijs een Buzzy  Pazz of Omnipas  Vervoersgarantie (VG) voor twaalf 
maanden kopen of laten kopen. Een dergelijke pas kost 46 euro en geeft gedurende één 
jaar recht op onbeperkt  gebruik  van alle vervoersdiensten van De Lijn.
Concreet hebben volgende doelgroepen recht op een gereduceerd  abonnement:
-jongeren  in Begeleid Zelfstandig Wonen;
-wie in een lokaal opvanginitiatief (LOI) verblijft, dat zijn veelal asielzoekers;
-rechthebbenden op een leefloon  of personen  die daaraan gelijkgesteld zijn door
a) inwonende schoolgaande (minder- of meerderjarige) kinderen,
b) inwonende  ouders,
c) personen  die met de gerechtigde een gezin vormen, voor zover hun inkomsten  
meegerekend werden;
-rechthebbenden op een equivalent leefloon;
-wie een gewaarborgd inkomen voor bejaarden (GIB) ontvangt);
-wie een inkomensgarantie voor ouderen (IGO) ontvangt.
1.Hoeveel personen van elk van bovenvermelde doelgroepen beschikken momenteel 
over een Buzzy Pazz of een Omnipas Vervoersgarantie?
2.Hoeveel personen van elk van bovenvermelde doelgroepen betaalden het abonnement 
zelf, en voor wie van hen werd het abonnement door derden  betaald  (en door welke  
instantie)?
3.Wat is de totale kostprijs voor De Lijn van de toekenning van de Buzzy Pazz’en  of 
Omnipassen Vervoersgarantie aan elk van voormelde doelgroepen? Graag de cijfers 
voor 2018 t.e.m. 2020.
4.Welke aanpassingen worden desgevallend nog gepland  aan het systeem  van de 
vervoersgarantie?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1442 van 2 juli 2021
van CHRIS  JANSSENS 
1.Het onderscheid  per gevraagde  doelgroep wordt niet bijgehouden in de 
verkoopsystemen van De Lijn.
De evolutie van de totale aantallen  per soort abonnement (Buzzy  Pazz 12-24 
Vervoersgarantie, Omnipas 25-64  Vervoersgarantie en Omnipas 65+ 
Vervoersgarantie) en de toegestane  korting, zoals in vraag  3 gesteld,  wordt  
weergegeven in de tabel als bijlage.
2.Er is geen opsplitsing beschikbaar voor de bovenvermelde  doelgroepen.  
3.Zie tabel als bijlage.
Hierbij wordt er gerekend vanaf de “normale” prijs ten opzichte van de verminderde 
prijs. Echter  dient er rekening mee gehouden  te worden dat de 
vervoersabonnementen van De Lijn bij de laagste van Europa horen  waardoor 
iedereen al reeds een grote reductie gekregen  heeft.
4.Er zijn momenteel geen aanpassingen gepland aan dit systeem.
BIJLAGE
Overzicht
