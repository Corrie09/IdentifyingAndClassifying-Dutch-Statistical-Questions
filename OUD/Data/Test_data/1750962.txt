title: Bedrijventerrein Drongen 1 - Nieuwe ontsluitingsweg
thema: Mobiliteit en Verkeer
Openbare werken
Ruimtelijke ordening
pdf link: https://docs.vlaamsparlement.be/pfile?id=1750962
thema link: https://www.vlaamsparlement.be/parlementaire-documenten/schriftelijke-vragen/1548799
SCHRIFTELIJKE VRAAG
nr. 1575
van ELKE  SLEURS
datum: 1 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Bedrijventerrein Drongen 1  -  Nieuwe ontsluitingsweg
De Vlaamse Regering keurde op 18 december 2020 de startnota goed voor de opmaak 
van het gewestelijk ruimtelijk uitvoeringsplan  (GRUP) Booiebos.  Daarin wordt voor 
gekozen om bedrijventerrein Drongen 1 te ontsluiten  langs  het noorden van de snelweg.  
De startnota bevat geen concreet  tracé,  enkel een aantal inrichtingsschetsen op 
conceptniveau die in de loop van het planproces verder verfijnd  zullen  worden.
1.Wanneer is er zicht zijn op het definitieve tracé?
2.De onzekerheid over het tracé betekent  ook dat eigenaars in het ongewisse blijven 
over een eventuele onteigening van hun woning. 
Op welk moment in het planningsproces zal contact opgenomen worden met 
eigenaars in verband met een eventuele  onteigening?
3.Wat is de streefdatum voor de concrete  aanleg van de ontsluitingsweg?
4.Het is belangrijk  dat de impact  van deze ontsluitingsweg op de buurt zo laag 
mogelijk wordt gehouden. 
Welke milderende maatregelen  zijn gepland  om geluidshinder en overlast voor de 
omwonenden tot een minimum te beperken?
Deze vraag werd gesteld  aan de ministers  Zuhal Demir (1329), Lydia Peeters (1575).
LYDIA PEETERS 
VLAAMS MINISTER VAN MOBILITEIT  EN OPENBARE  WERKEN
GECOÖRDINEERD ANTWOORD
op vraag nr. 1575 van 1 september 2021
van ELKE  SLEURS
1.Een veilige ontsluiting van het bedrijventerrein Drongen  I waarbij het economisch en 
lokaal verkeer opgesplitst worden en een conflictvrij oplossing voor het fietsverkeer  
wordt bedacht,  maakt deel uit van het ontwerp- en onderzoeksproces dat wordt  
gevoerd in het kader van het gewestelijk RUP Booiebos. Momenteel verwerkt het 
planteam alle inspraakreactie  uit de participatieperiode.  Ik verwacht dat deze 
verwerking (scopingnota) dit najaar is  afgerond zodat het onderzoek van start kan 
gaan. Eens de resultaten van (onder andere) het milieuonderzoek gekend zijn, kan de 
ontsluiting bestemmingsmatig  vastgelegd worden. De ontsluiting zal in het 
voorontwerp van gewestelijk ruimtelijk uitvoeringsplan worden vastgelegd.  Het is 
echter pas nadat het gewestelijk RUP de verdere procedure  heeft doorlopen, dat het 
definitieve tracé gekend  is. Ik verwacht  dat dit eind 2022 – begin 2023 zal zijn. 
2.In de startnota zijn 2 mogelijkheden voor de ontsluiting van het bedrijventerrein 
Drongen I omschreven.  Beide mogelijkheden zullen binnen het 
milieueffectenonderzoek opgenomen worden,  naast  ingesproken  redelijke 
alternatieven uit de participatieperiode. Het effect van alle opties zal onderzocht 
worden. Zoals  in vraag 1 aangegeven heb ik nog geen zicht op welke  redelijke  
ingesproken alternatieven zullen worden meegenomen.  Op basis van het milieu-, 
ruimtelijk en technisch  onderzoek zal duidelijker  worden welke  innames  (grond  - al dan 
niet woningen – milderende maatregelen)  noodzakelijk zijn om deze alternatieven te 
realiseren. Eens de keuze  van het tracé wordt  gemaakt, zal ook een formeel contact 
met de eigenaars genomen worden.
3.Op de timing van het gewestelijk  RUP ben ik reeds in antwoord op vraag 1 ingegaan. 
Het is pas nadat het gewestelijk RUP de verdere procedure heeft doorlopen,  dat het 
definitieve tracé gekend  is.  
4.In het milieuonderzoek dat zal worden uitgevoerd in het kader van het geïntegreerd  
planningsproces voor Booiebos, worden  de effecten  bekeken en besproken. Hieruit  
kunnen milderende maatregelen voor verschillende hinderaspecten volgen die zullen 
worden vertaald in het gewestelijk RUP.
