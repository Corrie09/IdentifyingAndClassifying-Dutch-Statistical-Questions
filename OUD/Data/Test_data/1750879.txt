title: Onderwijspersoneel - Preventieve schorsingen (2)
thema: Onderwijs en Vorming
pdf link: https://docs.vlaamsparlement.be/pfile?id=1750879
thema link: https://www.vlaamsparlement.be/parlementaire-documenten/schriftelijke-vragen/1548369
SCHRIFTELIJKE VRAAG
nr. 940
van KAROLIEN GROSEMANS
datum: 25 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Preventieve schorsingen (2)
In mijn schriftelijke vraag nr. 801 van 17 juni 2021 vroeg ik de minister naar het aantal 
preventieve schorsingen bij onderwijspersoneelsleden. De minister kon hier toen niet op 
antwoorden omdat  het schooljaar nog niet afgerond was. Daarom herhaal ik hierbij deze 
vragen.
1.Hoeveel onderwijspersoneelsleden werden het afgelopen schooljaar preventief 
geschorst? Graag cijfers van het afgelopen schooljaar en een opdeling per 
onderwijsverstrekker en per provincie en personeelscategorie.
2.Een personeelslid kan beroep  aantekenen tegen een preventieve  schorsing. 
Hoeveel leerkrachten en directieleden tekenden in het afgelopen schooljaar beroep aan 
tegen deze preventieve schorsing?  Graag een opdeling per onderwijsverstrekker en 
per provincie en personeelscategorie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 940 van 25 augustus 2021.
van KAROLIEN GROSEMANS
Aan het beantwoorden van de vraag gaat een gegevensbevraging vooraf. Het Agentschap 
voor Onderwijsdiensten  (AGODI)  raadpleegde  de databanken op 15/09/2021.
1.AGODI nam in de bevraging naar het aantal onderwijspersoneelsleden met een 
preventieve schorsing tijdens het voorbije schooljaar  alle personeelscategorieën  mee. 
De onderwijsmensen zijn tewerkgesteld  in het basis-, secundair  of 
volwassenenonderwijs, in hogescholen of CLB’s of werken bij de pedagogische  
begeleidingsdiensten of de onderwijsinspectie. Ook de personeelsleden die deel 
uitmaken van de centra voor basiseducatie behoren tot onderstaande analyse. 
Het Agentschap stelde vast dat tijdens  het afgeronde schooljaar 2020-2021  88 
onderwijspersoneelsleden een preventieve schorsing opliepen.
In onderstaande tabellen  wordt  de groep  verder  verfijnd  naar onderwijsverstrekker,  
provincie en personeelscategorie.
1.1 Aantal onderwijspersoneelsleden met preventieve  schorsing tijdens het 
schooljaar 2020-2021, opgesplitst  per onderwijsverstrekker
Onderwijsverstrekker Aantal leraren met een 
preventieve schorsing
GO! onderwijs  van de Vlaamse 
Gemeenschap37
Katholiek Onderwijs Vlaanderen 40
Onderwijssecretariaat Steden  en 
Gemeenten Vlaamse  Gemeenschap 10
Provinciaal Onderwijs Vlaanderen 1
Totaal 88
1.2 Aantal onderwijspersoneelsleden met preventieve  schorsing tijdens het 
schooljaar 2020-2021, opgesplitst  per provincie
Provincie Aantal leraren met een 
preventieve schorsing
Antwerpen 24
Brussels Hoofdstedelijk Gewest 8
Limburg 15
Oost-Vlaanderen 27
Vlaams-Brabant 3
West-Vlaanderen 11
Totaal 88
1.3 Aantal onderwijspersoneelsleden met preventieve  schorsing tijdens het 
schooljaar 2020-2021, opgesplitst  per personeelscategorie
Personeelscategorie Aantal leraren met een 
preventieve schorsing
Administratief personeel 3
Bestuurs- en onderwijzend  personeel 77
Opvoedend hulppersoneel 9
Paramedisch personeel 1
Totaal 90
Merk op dat het tabeltotaal groter  is dan het aantal unieke personeelsleden die 
een preventieve schorsing kregen. Dit komt omdat een aantal personeelsleden 
tijdens het schooljaar 2020-2021 in meerdere personeelscategorieën een taak 
opnamen. 
 
2.Onderstaande tabel vermeldt niet enkel  hoeveel ingediende beroepen  tegen een 
preventieve schorsing de Kamer van Beroep  ontving in het kalenderjaar  2020,  maar 
ook in hoeveel gevallen de preventieve schorsing bevestigd  dan wel vernietigd werd. 
De gegevens  zijn opgesplitst per onderwijsverstrekker.   
De weergegeven aantallen hebben betrekking  op alle personeelscategorieën.  De 
Kamer van beroep registreert immers geen personeelscategorie. 
Deze dossiers worden binnen  de secretariaten van de Kamers van Beroep ook niet 
geregistreerd per provincie.
Aantal Bevestiging 
preventieve schorsing Vernietiging 
preventieve  schorsing 
Gemeenschapsonderwijs 2 2 0
Gesubsidieerd officieel 
onderwijs0 0 0
Gesubsidieerd vrij 
onderwijs4 4 0
Totaal 6 6 0
