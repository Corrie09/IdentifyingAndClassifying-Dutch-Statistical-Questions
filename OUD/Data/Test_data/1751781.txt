title: Clean Power for Transport – Projectoproep (semi)publieke laadinfrastructuur op privaat domein
thema: Energie
Mobiliteit en Verkeer
pdf link: https://docs.vlaamsparlement.be/pfile?id=1751781
thema link: https://www.vlaamsparlement.be/parlementaire-documenten/schriftelijke-vragen/1549056
SCHRIFTELIJKE VRAAG
nr. 1595
van BRECHT WARNEZ
datum: 6 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Clean Power for Transport  -  Projectoproep  (semi)publieke laadinfrastructuur op privaat 
domein
Het Vlaamse regeerakkoord  heeft de ambitie om deze legislatuur in het bijzonder in te 
zetten op (semi)publieke laadpalen op privaat terrein als strategie voor de uitbouw van de 
laadinfrastructuur. Deze ambitie werd nog eens herbevestigd en kracht bijgezet in het 
Vlaamse relanceplan, dat spreekt van een versnelling van de uitbreiding  van de 
laadpaalinfrastructuur in Vlaanderen.
In uitvoering van het regeerakkoord en het relanceplan, lanceerde  de minister in mei een 
projectoproep voor (semi)publieke laadinfrastructuur  op privaat domein in het kader van 
het beleidskader ‘Clean Power for Transport’. Volgens het plan kunnen investeerders tot 
20% van de kosten aan subsidies ontvangen met een maximum van 1000 euro per 
geplaatste charge point equivalent  (CPE) en niet meer dan 300.000  euro per project.
In totaal wordt het budget begroot op 3 miljoen euro. Bij de selectie wordt in het bijzonder 
rekening gehouden  met de inhoudelijke kwaliteit van het voorgestelde project, de 
haalbaarheid en resultaatgerichtheid en de geografische spreiding en schaalgrootte.
De uiterlijke datum  voor de indiening  van kandidaat-dossiers, 1 september  2021,  is 
inmiddels verstreken.
1.Hoeveel indieners  hebben een projectdossier ingediend  in het kader van deze oproep? 
Graag een overzicht per provincie.
2.Kan de minister per provincie een overzicht  geven van het uiteindelijke aantal 
geselecteerde projecten? Gelieve  in de cijfers ook het onderscheid  aan te geven tussen 
laadpalen met normaal  en hoog vermogen. Hoe beoordeelt  de minister deze cijfers en 
hoe kijkt zij naar eventuele provinciale verschillen?
3.Zie de minister een onderscheid in aanvragen en/of geselecteerde  projecten tussen 
stedelijke omgevingen, enerzijds, en het platteland, anderzijds? Zo ja, ziet de minister 
dit als een werkpunt? Op welke manier kan en zal dat worden aangepakt?
4.Hoe ziet de minister erop toe dat de verdeling  van het budget over de verschillende 
provincies heen in de mate van het mogelijke gebeurt op een proportionele wijze? Wat 
is volgens de minister de doorslaggevende factor bij het bepalen van een eerlijke intra- 
en interprovinciale geografische  verdeling?
5.In hoeverre speelden  de bestaande  provinciale verschillen in reeds aanwezige 
laadinfrastructuur een rol in het selectieproces?
6.Kan de minister meer specifiek  een overzicht geven  van de ingediende dossiers die 
betrekking hebben op het grondgebied van de provincie West-Vlaanderen  met 
vermelding of het dossier de uiteindelijke selectie heeft gehaald? Gelieve ook per 
project aan te geven of het om laadpalen  met normaal of hoog vermogen gaat. Kan 
hierbij per project een toelichting gegeven  worden bij het project en de inhoudelijke 
beoordeling? Graag ook een overzicht  van de rangschikking van de ingediende West-
Vlaamse projecten, met transparantie over de toegepaste criteria  bij de rangschikking  
van de projecten op basis van artikel 9 van het ministerieel besluit van 19 mei 2021.
7.Kan de minister  aangeven wat er gebeurt met eventuele  overschotten inzake het 
subsidiebudget?
8.In hoeverre  is de minister tevreden met de respons op en het verloop van deze 
projectoproep en welke eventuele aanpassingen en verbeteringen heeft de minister na 
deze ervaring in gedachten voor een volgende oproep?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1595 van 6 september 2021
van BRECHT WARNEZ 
1.Er werden 221 projectaanvragen ingediend. Een overzicht  van aanvragers  per 
provincie is niet relevant,  aangezien veel aanvragen  verschillende  locaties  over heel 
Vlaanderen omvatten.  
2.Op basis van een analyse  van de ontvankelijke  aanvragen is er een voorstel gemaakt 
van de subsidieerbare laadpunten  (gedefinieerd als ‘charge point equivalent (CPE)’). 
Hieronder een overzicht over wat dit zou kunnen betekenen per provincie indien al 
deze subsidieerbare voorstellen worden goedgekeurd:
CPE normaal CPE snel  CPE ultrasnel
Antwerpen 1297,5 108 445
Limburg 630 90 788
Oost-Vlaanderen
935 135 620
Vlaams-Brabant
732 100 268
West-Vlaanderen
2150 210 1029
Nog te bepalen 144
Eindtotaal 5888,5 643 3150
3.Het voorstel is gebaseerd  op de beoordeling  van elk van de afzonderlijke  
projectaanvragen. Op basis van de eerste analyse  lijkt er wel een goede spreiding te 
zijn van de voorgestelde  laadinfrastructuur over Vlaanderen.
4.De intra- en interprovinciale  spreiding van de projecten  is geen criterium bij de 
beoordeling. Ook de verdeling van het budget is gebaseerd op de beoordeling van elk 
van de afzonderlijke projectaanvragen.
5.De verdeling van het budget gebeurt op basis van de beoordeling van de ontvangen 
projectaanvragen, niet op basis van de bestaande  infrastructuur per provincie.  Overal  
in Vlaanderen  is er immers een grote nood aan de verdere uitbreiding van de 
laadinfrastructuur. 
6.De beslissing over de projectsteun moet nog genomen worden. Wat er per provincie 
mogelijk is, staat vermeld  als antwoord op vraag  2. 
7.De beslissing over de projectsteun moet nog genomen worden. Het is mogelijk om 
het volledige  budget te benutten.  
8.De oproep was een groot succes. Hij toont  aan dat er een grote bereidheid  is in de 
markt om te investeren in laadinfrastructuur. Na de beslissing over de projecten en 
op basis van alle elementen uit de Vlaamse laadstrategie zal bekeken worden  wat de 
beste manier is om onze doelstelling van 35.000 CPE te halen tegen  2025.  Het kan 
dat een nieuwe  project-call, al dan niet in aangepaste vorm,  daar een plaats in heeft.     
