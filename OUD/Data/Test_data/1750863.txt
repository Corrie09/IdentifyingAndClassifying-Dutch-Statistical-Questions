title: Woonzorgcentra (wzc's) - Opnames buiten erkende capaciteit (2)
thema: Welzijn en Gezin
pdf link: https://docs.vlaamsparlement.be/pfile?id=1750863
thema link: https://www.vlaamsparlement.be/parlementaire-documenten/schriftelijke-vragen/1545061
SCHRIFTELIJKE VRAAG
nr. 798
van KATRIEN  SCHRYVERS
datum: 12 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Woonzorgcentra (wzc's)  -  Opnames buiten erkende capaciteit  (2)
Dankzij het decreet van 2 december 2016 houdende  wijziging van het Woonzorgdecreet  
van 13 maart  2009, wat de opname door woonzorgcentra  van bepaalde personen  buiten 
de erkende  capaciteit  betreft, is het mogelijk om een relatief zelfredzame  partner van 
een zorgbehoevende bewoner toch te kunnen opnemen  in een woonzorgcentrum 
bovenop het erkende aantal woongelegenheden.  De gezonde partner betaalt dan enkel 
de zogenaamde  hotelkosten. Hij of zij maakt zelf niet op regelmatige  basis gebruik van 
de aanwezige zorgomkadering, de gezonde  partner wordt niet meegerekend voor de 
bepaling van de personeelsomkadering volgens de normering en voor deze partner  
ontvangt het woonzorgcentrum geen publieke  financiering.  De feitelijke  opname van een 
zelfredzaam persoon dient niet doorgegeven te worden  aan het agentschap Zorg en 
Gezondheid (AZG),  maar er is wel een aanmeldplicht voor initiatiefnemers die deze 
mogelijkheid willen  aanbieden.
Met deze mogelijkheid wilde de decreetgever  tegemoetkomen aan de wens van ouderen 
om samen te kunnen blijven,  ook als een van hen zwaar zorgbehoevend is.
In zijn antwoord op mijn eerdere  schriftelijke vragen (nr. 31 van 17 oktober  2019, nr. 
139 van 2 december 2019 en nr. 127 van 9 november 2020) hierover gaf de minister 
cijfers over het aantal woongelegenheden voor zelfredzame ouderen dat werd aangemeld  
bij het agentschap Zorg en Gezondheid. Op een jaar tijd was het aantal van deze 
woongelegenheden gestegen van 182 tot 207.
1.Welke woonzorgcentra bieden op de dag van vandaag woongelegenheden aan voor 
zelfredzame ouderen die buiten de erkende  capaciteit samen met hun partner 
kunnen wonen in het woonzorgcentrum? Graag  een opdeling per provincie en met 
aanduiding over hoeveel plaatsen het dan precies gaat.
2.Heeft  de minister gegevens over woonzorgcentra die deze mogelijkheid  aanvankelijk 
aanboden, maar na verloop van tijd niet meer? Zo ja, om welke  reden?
3.Ziet de minister  in de cijfers een invloed van de coronacrisis?
4.Vanaf 14 maart 2020 gold er tijdelijk, door de coronadreiging, een opnamestop in de 
woonzorgcentra. 
In hoeverre gold de opheffing  daarvan ook voor de zelfredzame partners die 
eventueel mee naar het woonzorgcentrum wilden verhuizen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 798 van 12 juli 2021
van KATRIEN  SCHRYVERS
1.Op 12 augustus 2021 waren in onderstaande woonzorgcentra woongelegenheden 
aangemeld voor het verblijf van zelfredzame personen.  
Voorziening GemeenteAangemelde 
woongelegenhedenProvincie
WZC Lozanahof Antwerpen 3Antwerpen
WZC Nottebohm Antwerpen 3Antwerpen
WZC Sint-Bavo Antwerpen 8Antwerpen
WZC Onze-Lieve-Vrouw Beerse 2Antwerpen
WZC De Mick Brasschaat 3Antwerpen
WZC Vesalius Brasschaat 3Antwerpen
WZC Klavertje  Vier Brecht 4Antwerpen
WZC Sint-Jozef Heist-op-den-Berg 2Antwerpen
WZC Huize Nazareth Lier 6Antwerpen
WZC De Linde Mechelen 1Antwerpen
Rusthuis Schoten Stabel Schoten 5Antwerpen
WZC Hof van Schoten Schoten 5Antwerpen
WZC Villa ter Molen Stabroek 1Antwerpen
WZC Amandina Wuustwezel 3Antwerpen
WZC Craeyenhof Zwijndrecht 3Antwerpen
WZC Salvator Hasselt 11Limburg
WZC Sint-Jozef  Assenede Assenede 5Oost-Vlaanderen
Sint-Bernardus Assenede 6Oost-Vlaanderen
WZC  Heilige Familie Beveren Beveren 7Oost-Vlaanderen
WZC Sint-Jozef Deinze 8Oost-Vlaanderen
WZC Avondzegen Eeklo 10Oost-Vlaanderen
WZC Onze Lieve vrouw Ter Rive Gent 10Oost-Vlaanderen
WZC Seniorcity Zorghotel Gent 4Oost-Vlaanderen
WZC Sint Anna Haaltert Haaltert 6Oost-Vlaanderen
Sint-Jozef Sint-Gillis-Waas Sint-Gillis-Waas 12Oost-Vlaanderen
Huize Den Dries Sint-Niklaas 6Oost-Vlaanderen
WZC Molenkouter Wichelen 2Oost-Vlaanderen
WZC Sint-Rafaël - Res. Sara Liedekerke 2Vlaams-Brabant
RVT Sint-Antonius Zaventem Zaventem 2Vlaams-Brabant
WZC Kasteeldomein Patershof Beernem 5West-Vlaanderen
Van Zuylen Brugge 4West-Vlaanderen
WZC Cassiers Houthulst 1West-Vlaanderen
WZC Home Vrijzicht Ieper 4West-Vlaanderen
WZC Huize Sint-Jozef Ieper 4West-Vlaanderen
WZC Maria Rustoord Ingelmunster 1West-Vlaanderen
WZC Avondrust Jabbeke 4West-Vlaanderen
WZC Godtsvelde  Kortemark Kortemark 1West-Vlaanderen
WZC Ter Melle Kortrijk 3West-Vlaanderen
WZC Sint-Jozef Kortrijk 10West-Vlaanderen
WZC Sint Carolus Kortrijk 9West-Vlaanderen
WZC Biezenheem Kortrijk 9West-Vlaanderen
WZC De Weister Kortrijk 3West-Vlaanderen
WZC De Zon Kortrijk 6West-Vlaanderen
WZC Rustenhove Ledegem Ledegem 4West-Vlaanderen
WZC De Zonnewende Meulebeke 4West-Vlaanderen
WZC Maria's Rustoord  Moorslede Moorslede 2West-Vlaanderen
WZC Wellington Oostende 6West-Vlaanderen
WZC Elisabeth aan Zee Oostende Oostende 4West-Vlaanderen
WZC Riethove Oudenburg 1West-Vlaanderen
WZC Onze Lieve Vrouw Gasthuis Poperinge 4West-Vlaanderen
2.Er wordt geen systematische registratie bijgehouden van voorzieningen die de 
aanmelding stopzetten, noch van hun beweegredenen hiervoor. Uit navraag bij mijn 
administratie blijkt dat er momenteel 2 dossiers gekend  zijn waar de aanmelding  van 
tijdelijke aard was. 1 woonzorgcentrum  dat intussen een volledige 
vervangingsnieuwbouw heeft gerealiseerd en 1 woonzorgcentrum  waar de opvang van 
deze persoon een zeer tijdelijke uitzonderingssituatie  was.
3.De coronacrisis heeft geen uitzonderlijke stijging of daling  in het aanbod teweeg 
gebracht. Op 11 mei 2018 had het Agentschap  Zorg en Gezondheid voor vijf 
voorzieningen een aanvraag tot aanmelding voor woongelegenheden  voor het verblijf 
van zelfredzame  ouderen  in een woonzorgcentrum geregistreerd. In de tweede helft 
van 2018 en in de eerste  maanden  van 2019,  voor de aanvang van de Coronacrisis, 
was er een onmiskenbare  groei in het aanbod  tot 162 aangemelde woongelegenheden  
in 32 woonzorgcentra (cijfers  op 19/02/2019). Deze stijgende trend heeft zich 
voortgezet de afgelopen periode. Dit was ook de verwachting. Ik stel vast dat de 
nieuwe wettelijke mogelijkheden  meer en meer hun weg vinden naar het aanbod van 
de Vlaamse woonzorgcentra. Het Agentschap Zorg en Gezondheid ontvangt nog steeds 
op regelmatige  basis vragen  van initiatiefnemers die interesse  tonen in de aanmelding 
van enkele woongelegenheden voor de opvang van zelfredzame ouderen, zeker bij 
verbouwingsprojecten, en informeren naar de infrastructurele en administratieve 
vereisten. Momenteel zijn er 232 eenheden in 50 voorzieningen. 
4.De opnamestop in woonzorgcentra is ingegaan op 13 maart 2020. Deze was van 
toepassing op alle opnames  voor nieuwe bewoners die thuis wonen, bijgevolg  ook voor 
de zelfredzame mantelzorgers. De enige uitzonderingen  op de initiële opnamestop 
waren:
-de opname van gebruikers van de centra voor dagverzorging en centra  voor 
dagopvang die gesloten  waren en waarvoor  de hulpverlening door de diensten voor 
gezinszorg of de palliatieve  netwerken  en palliatieve samenwerkingsverbanden 
ontoereikend was;
-ouderen  die in het ziekenhuis verbleven  en waarvoor een (directe) terugkeer naar 
de thuissituatie niet was aangewezen;
-de heropname van bewoners die werden opgenomen in het ziekenhuis en 
terugkeerden naar hun vervangende  thuissituatie in het woonzorgcentrum. 
Deze uitzonderingen zijn uitgebreid in de loop van de eerste golf, doch niet met 
zelfredzame mantelzorgers die vanuit een thuissituatie konden  worden  opgenomen. 
Kortelings na de initiële  opnamestop werd wel bepaald dat mantelzorgers die reeds in 
een aangemelde woongelegenheid verbleven  en omwille van een dalende 
zelfredzaamheid in het woonzorgcentrum moesten worden opgenomen, wel konden  
worden opgenomen. Vanaf 8 juni 2020 werd de opnamestop  opgeheven.
Tijdens de coronadreiging in het najaar van 2020 werden, in functie van het mentale 
welzijn van bewoners,  de mogelijkheden voor mantelzorgers om hun partner,  familielid  
of naaste bij te staan en te ondersteunen, verbreed door een nieuwe tijdelijke  
versoepelde regeling  omtrent de opname van mantelzorgers.  Voor de tijdelijke 
opname van een mantelzorger  was de aanmelding tijdelijk niet meer verplicht. Een 
woonzorgcentrum kon een mantelzorger  tijdelijk  laten inwonen in een leegstaande  
kamer of, indien dit qua infrastructuur en veiligheid verantwoord is, laten inwonen  op 
de kamer van de partner, familielid of naaste. Het woonzorgcentrum maakte  hiertoe  
een overeenkomst op met de mantelzorger waarin duidelijke afspraken werden 
gemaakt over de kostprijs, duurtijd  van de overeenkomst,  opzegperiode  en eventuele 
andere modaliteiten. Het woonzorgcentrum kon zo ook in zijn werking mee worden 
ondersteund door de mantelzorger. Niettegenstaande moest ook voor een bewoner  
voor wie een (tijdelijk) inwonende mantelzorger in het woonzorgcentrum aanwezig is, 
de reguliere zorg- en dienstverlening  op dezelfde kwaliteitsvolle manier worden 
verdergezet. De (tijdelijk) inwonende  mantelzorger kon de reguliere zorg en 
dienstverlening wel ondersteunen maar niet overnemen.  
