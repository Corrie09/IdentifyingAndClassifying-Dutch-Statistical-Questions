title: Kunstgrasvelden - Recyclage
thema: Sport
pdf link: https://docs.vlaamsparlement.be/pfile?id=1738837
thema link: https://www.vlaamsparlement.be/parlementaire-documenten/schriftelijke-vragen/1539702
SCHRIFTELIJKE VRAAG
nr. 865
van FREYA PERDAENS
datum: 30 juni 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Kunstgrasvelden  -  Recyclage
In De Tijd van 24 juni lezen we in het artikel  ‘Klimaatverandering  geeft kunstgras 
groeischeut’ over de populariteit van kunstgras, zeker ook in de sportsector. Zo’n 
kunstgrasmat kan immers veel intensiever bespeeld worden  en is minder onderhevig aan 
slechte weersomstandigheden.
Een grote uitdaging ligt echter in het feit dat die grasmatten een aanzienlijke afvalberg 
veroorzaken. Een kunstgrasmat is immers niet voor eeuwig en moet na verloop van tijd 
vervangen worden. En dat afval moet natuurlijk ergens naartoe. De recyclage van die 
matten staat, althans  volgens het artikel, nog in de kinderschoenen.
Kunstgrasvelden zijn ook in Vlaanderen aan een opmars  bezig  en worden  gebruikt  in heel 
wat sporten o.a. voetbal,  rugby, padel, tennis,… .
1.Hoeveel sportvelden  uit kunstgras  liggen er in Vlaanderen?
2.Wat is de levensduur van een sportveld  uit kunstgras?
3.Wat gebeurt er vandaag met een kunstgrasveld wanneer het einde  van de levensduur  
ervan bereikt  wordt?
4.Welke stappen worden er in Vlaanderen  gezet  als het gaat over de mogelijke recyclage 
van dergelijke velden?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 865 van 30 juni 2021
van FREYA PERDAENS
1.De sportinfrastructuurdatabank  van Sport Vlaanderen  bevat 795 kunstgrasvelden  in 
Vlaanderen. Deze worden gebruikt voor voetbal, hockey, tennis,  padel, ... 
2.De levensduur van een kunstgrasveld  bedraagt 10 tot 15 jaar en is afhankelijk  van 
meerdere factoren. De levensduur hangt  sterk af van de specifiek situatie  van het 
kunstgrasveld, hoe intensief  het kunstgras gebruikt  is (bespelingsintensiteit) en hoe 
nauwkeurig en regelmatig het onderhoud  is gebeurd.
3.De kunstgrasmatten worden samen  met de invulling (zand en rubber/ kurk) in stukken 
gesneden, opgerold  en in plastic  folie gewikkeld. Door de folie blijft alle invulling in het 
plastic zitten  en wordt  alles meegenomen voor verdere verwerking. Dit gebeurt 
momenteel meestal  door Re-Match  (in Denemarken). Re-Match  bouwt  een nieuwe  
fabriek in Nederland voor recyclage. 
Een alliantie van acht samenwerkende  kunstgrasleveranciers en -aannemers (o.a. 
Sports and Leisure Group, i.e. Domo)  heeft in 2019 GBN Artificial  Grass Recycling  (AGR) 
opgericht. Daarmee zijn kunstgrasleveranciers verzekerd van een transparante, 
circulaire en verantwoorde  afvoer  van hun oude kunstgrasmatten. Sinds 2020 is de 
fabriek in Amsterdam volledig operationeel en kan kunstgras  100% circulair gerecycled 
worden tot nieuwe  hoogwaardige  circulaire grondstoffen.  
4.De aannemers die het grootste deel van de velden aanleggen in België en Vlaanderen 
werken allen samen  met Re-Match. Re-Match  biedt een mooi proces aan en laat de 
bouwsite ook niet vervuild achter. De recyclagematerialen  kunnen  o.a. ingezet  worden  
bij spuitgiet  toepassingen. (Spuitgieten  is een vormgevingstechniek  voor 
thermoplasten, thermoharders en metalen  met een laag smeltpunt.)
