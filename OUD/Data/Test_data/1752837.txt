title: Conflictvrije kruispunten - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1752837
thema link: https://www.vlaamsparlement.be/parlementaire-documenten/schriftelijke-vragen/1549311
SCHRIFTELIJKE VRAAG
nr. 1610
van ANNICK LAMBRECHT
datum: 8 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Conflictvrije kruispunten  -  Stand van zaken
In Antwerpen en Gent gebeurden  recentelijk een aantal zware ongevallen.  Dit start een 
debat over het conflictvrij maken van kruispunten om dit soort ongevallen in de toekomst 
te vermijden. Conflictvrije kruispunten zijn kruispunten waar fietsers en voetgangers  apart  
van de automobilisten aan de beurt komen. Deze conflictvrije lichtenregeling op 
kruispunten heeft als voordeel dat (onder andere) dodehoekongevallen vermeden kunnen 
worden. Ook vierkant  groen kan een oplossing bieden waarbij alle fietsers en voetgangers 
tegelijkertijd groen  krijgen zodat ze niet in conflict hoeven  te komen met andere 
verkeersstromen.
1.a) Welk aandeel  van de kruispunten in Vlaanderen, beheerd  door het Agentschap 
Wegen en Verkeer (AWV),  is intussen  conflictvrij?  Graag de recentste stand van 
zaken (met vermelding van datum) en een opsplitsing  naar provincie  volgens de 
volgende indeling: aantal regelingen met minstens één volledig conflictvrij 
geregelde tak - aantal regelingen met op minstens  één tak enkel conflictvrij linksaf 
- aantal regelingen met minstens  één semi-conflictvrij  geregelde  tak.
b) Kan er een lijst worden gegeven (ingedeeld naar provincie) van alle kruispunten  
die in hun totaliteit (dus alle takken) volledig conflictvrij zijn (in absolute  aantallen 
en procentueel)?
2.Kan de minister per jaar voor de voorbije  5 jaar aangeven hoeveel kruispunten  
conflictvrij gemaakt werden? Graag een opsplitsing naar provincie  en volgens de 
volgende indeling: aantal  regelingen met minstens één volledig conflictvrij geregelde 
tak - aantal regelingen met op minstens één tak enkel conflictvrij linksaf - aantal 
regelingen met minstens één semi-conflictvrij geregelde tak, het aantal kruispunten 
dat volledig conflictvrij werd.
3.Op basis van welke criteria worden  kruispunten geselecteerd  om conflictvrij gemaakt 
te worden?
4. Op schriftelijke vraag nr. 155 van 25 oktober 2017 van Joris Vandenbroucke gaf de 
vorige minister  van Mobiliteit volgend antwoord:
“Concreet kan AWV bijvoorbeeld bij nieuwe en aangepaste verkeerslichten  slechts 
conflicten tussen afslaande voertuigen en fietsers en voetgangers vermijden als daarbij 
de wachttijd  voor alle weggebruikers niet te hoog dreigt op te lopen.”
Wordt deze redenering nog steeds toegepast door AWV? Wat wordt verstaan onder 
een “wachttijd die niet te hoog dreigt op te lopen”?  Wordt dit gekwantificeerd? 
5. Hoeveel personeelsleden (uitgedrukt in voltijdsequivalent  (vte))  houden zich bezig  met 
het aanpassen van de verkeerslichten  naar ‘slimme(re)’ verkeerslichten  (waaronder 
het verkeersveiliger maken)?  Graag  ontvangen we deze cijfers  per jaar van 2014 tot 
en met 2021.
6. a) Er werden 13 proeftuinen met vierkant  groen opgestart.  
Kan de minister de evaluatie van deze proeftuinen geven?
b) Is het mogelijk om vierkant  groen  in Vlaanderen toe te passen?
7.Welke (infrastructurele) maatregelen  worden vandaag in Vlaanderen  genomen  met het 
oog op het conflictvrij maken van kruispunten?
8.Hoeveel verkeersongevallen waarbij zwakke  weggebruikers (voetgangers en fietsers)  
waren betrokken, gebeurden  op de kruispunten met lichtenregelingen die in het beheer 
zijn van AWV,  per jaar van 2014 tot en met 2020?
Graag ook een opdeling naar provincie.
Graag ook een opdeling naar aantal verkeersdoden, letsels en gewonden.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1610 van 8 september  2021
van ANNICK LAMBRECHT
1.a)Zoals aangegeven in het antwoord op schriftelijke vraag nr. 155 van 25 oktober 
2017 van Joris Vandenbroucke,  heeft het Agentschap Wegen en Verkeer (AWV) de 
rapportering omtrent de mate van conflictvrijheid  van de lichtenregelingen in haar 
beheer, aangepast om op die manier de kruispunten in hun totaliteit te kunnen  
quoteren op hun conflictvrijheid De rapportering  in de door u gevraagde  indeling  is 
achterhaald.
Sinds 2017 worden  de kruispunten op vlak van conflictvrijheid  ingedeeld in 3 
categorieën:
●Een kruispunt wordt ingedeeld  als ‘gedeeltelijk conflictvrij en/of 
veiligheidsverhogende maatregelen’ als één of meerdere takken  (maar  
niet allemaal)  conflictvrij zijn en/of wanneer er maatregelen genomen zijn 
die de veiligheid van zwakke  weggebruikers verhogen 
●Volledig conflictvrij: een kruispunt wordt als volledig  conflictvrij 
beschouwd wanneer voor alle takken van het kruispunt geen (secundaire) 
conflicten toegestaan  worden door de lichtenregeling. Dit wil zeggen dat 
wanneer een weggebruiker  groen krijgt in een dergelijke lichtenregeling, 
hij geen voorrang meer dient te verlenen op het kruispunt aan andere 
weggebruikers zoals vb. zwakke weggebruikers of gemotoriseerd  vervoer.
●Een kruispunt wordt  ingedeeld als niet conflictvrij wanneer er geen enkele 
tak conflictvrij is ingericht en er geen maatregelen genomen zijn die de 
veiligheid van zwakke  weggebruikers verhogen.
Onderstaande tabel geeft een overzicht van de aantallen  lichtenregelingen per 
provincie volgens bovenstaande indeling op datum  van 17 september 2021.
 Totaal aantal  
lichtenregelin
genAantal volledig 
conflictvrije  
lichtenregelinge
nAantal 
lichtenregelingen  dat 
gedeeltelijk  
conflictvrij  is en/of 
voorzien is van 
veiligheidsverhogend
e maatregelenAantal  
lichtenregelingen  
dat niet 
conflictvrij  is 
Antwerpen 503 102 361 40
Limburg 218 53 139 26
Oost-Vlaanderen 325 44 228 53
Vlaams-Brabant 320 51 218 51
West-Vlaanderen 327 56 230 41
TOTAAL 1693 306 1176 211
b)In bijlage is een lijst toegevoegd van alle kruispunten in beheer  van AWV die 
volledig conflictvrij zijn op datum van 17 september 2021.
2.In 2016 is het Agentschap Wegen en Verkeer (AWV) gestart met de uitvoering  van een 
specifiek ‘actieplan  verkeerslichten’. Met dat plan wil AWV de verkeerslichten  geregelde  
kruispunten in beheer van het agentschap ‘maximaal’  conflictvrij gaan regelen en in 
het bijzonder zo min mogelijk conflicten met zachte weggebruikers  toelaten. Sinds 
2016 streeft AWV ernaar om jaarlijks 125 kruispunten op terrein  aan te passen conform 
het actieplan verkeerslichten. Inmiddels werden 536 kruispunten conform het actieplan  
verkeerslichten gerealiseerd.
Onderstaande tabel geeft een overzicht van het aantal kruispunten dat per jaar werd 
gerealiseerd conform  het actieplan verkeerslichten, ingedeeld per provincie,  voor de 5 
voorbije jaren.
Aantal 2016
Aantal 2017
Aantal 2018
Aantal 2019
Aantal 2020
Aantal 2021
Antwerpen 8 18 33 42 39 17
Limburg 4 14 21 16 13 15
Oost-Vlaanderen
10 21 18 22 22 7
Vlaams-Brabant 7 16 22 11 20 15
West-Vlaanderen
6 17 23 22 25 12
TOTAAL 35 86 117 113 119 65
* Bemerking bij de aantallen: in 2016 zijn we gestart met de opmaak  van de eerste  
lichtenregelingen cfr actieplan. Na opmaak  van een lichtenregeling  dient deze nog 
geprogrammeerd te worden  in de regelaar en uitgevoerd te worden op terrein. Om deze 
reden zijn de aantallen  in 2016 en 2017 nog niet representatief. 
Zoals aangegeven in het antwoord op vraag  1 kan de door u gevraagde indeling op 
vlak van conflictvrijheid  niet meer worden  aangeleverd. Onderstaande tabel geeft een 
overzicht van de kruispunten die conform het actieplan  werden uitgevoerd  per 
provincie en de mate waarin deze conflictvrij zijn cfr. de hierboven beschreven indeling 
op datum  van 17 september 2021.
Totaal aantal  
kruispunten uitgerust conform actieplan
Aantal kruispunten uitgerust conform actieplan die 
volledig conflictvrij zijn
Aantal kruispunten uitgerust conform actieplan die 
gedeeltelijk conflictvrij zijn 
en/of voorzien 
zijn van 
veiligheidsverhogende maatregelen
Aantal kruispunten uitgerust conform actieplan die 
niet conflictvrij 
zijn
Antwerpen 157 49 108 0
Limburg 83 29 53 1
Oost-Vlaanderen 100 19 76 5
Vlaams-Brabant 91 24 63 4
West-Vlaanderen 105 32 73 0
TOTAAL 536 153 373 10
3.Binnen het actieplan verkeerslichten worden momenteel volgende prioriteiten gesteld.  
Het actieplan verkeerslichten (waarbij lichtenregelingen maximaal  conflictvrij 
ontworpen worden)  wordt steeds toegepast bij het aanleggen van nieuwe kruispunten 
of grondig herinrichten van bestaande  kruispunten. Het wordt  eveneens toegepast  bij 
specifieke projecten waarbij de verkeerslichtenregelingen grondig  dienen  aangepast te 
worden (vb het project van de verkeerscomputer Antwerpen) en op kruispunten  waar 
op basis van de ongevallencijfers blijkt dat de veiligheid sterk kan verhoogd worden  
vb. op kruispunten die voorkomen op de dynamische lijst van gevaarlijke punten. 
4.Wanneer een lichtenregeling volledig herzien wordt in het kader van het actieplan  
verkeerslichten, wordt het principe van "maximaal conflictvrij" toegepast.  Veiligheid  
primeert daarbij steeds op doorstroming. Vanuit deze insteek is bij het opmaken van 
een lichtenregeling,  het uitgangspunt steeds een lichtenregeling waarbij er geen 
conflicten meer plaatsvinden tussen verkeersdeelnemers, een zogenaamde volledig 
conflictvrije lichtenregeling. Op vlak van doorstroming  dienen  echter ook een aantal 
minimale kwaliteitseisen gegarandeerd te worden. Zo kan vermeden worden dat er 
structurele files ontstaan op belangrijke takken of assen  of files ontstaan die een 
negatieve invloed  hebben  op het gehele verkeersnetwerk en kunnen  de maximale 
wachttijden voor zachte weggebruikers die een weg willen  dwarsen, beperkt worden.  
De maximale  wachttijden die daarbij gehanteerd worden, zijn weergegeven in 
onderstaande tabel.
Een aantal  deelconflicten is echter  absoluut te vermijden en wordt  normaliter niet 
toegelaten:
●conflicten met een links- of rechtsafslaande beweging vanop twee of meer 
rijstroken;
●linksafslaande conflicten waarbij een voertuig twee of meer 
rechtdoorgaande of rechtsafslaande rijstroken moet dwarsen;
●linksafslaande conflicten met de oversteek van dubbelrichtingsfietspaden;
●conflicten tussen afslaande trams en andere verkeersdeelnemers.
  
5.Onderstaande tabel geeft een overzicht van het aantal vte dat sinds 2014 instaat  voor 
de opmaak van de lichtenregelingen in beheer  van het AWV.  Deze aantallen zijn telkens 
de aantallen  op 1 januari van het betreffende jaar.
Jaartal 2014 2015 2016 2017 2018 2019 2020 2021
aantal vte 3,8 4,8 5,8 7,8 7,8 7,8 8 8
6.AWV heeft, onder meer op basis van de 13 proeftuinen, het regelprincipe  ‘vierkant  
groen’ geëvalueerd op vlak van verkeersveiligheid  en doorstroming en de 
mogelijkheden tot het signaleren van vierkant  groen via de verkeerslichten  (aantal  en 
opstelling van de lenzen) in kaart gebracht. Op basis van deze evaluatie  werden  in 
samenspraak met diverse stakeholders (AWV, Centrex, Fietsersbond, Fietsberaad en 
Vias Institute)  criteria bepaald  voor de toepasbaarheid van dit regelprincipe.  
Sinds 31 mei 2021 is het wettelijk toegelaten om het regelprincipe vierkant groen toe 
te passen. Sindsdien wordt bij een volledige  herziening van een lichtenregeling, 
vierkant groen  mee in overweging genomen als mogelijk regelprincipe om te komen  
tot een ‘maximaal  conflictvrije’ lichtenregeling cfr. de uitgewerkte toepassingscriteria. 
7.Om kruispunten conflictvrij te maken kan ingezet worden op fiets- en 
voetgangerstunnels en bruggen.  Bij verkeerslichtengeregelde kruispunten worden 
afslagstroken aangelegd om een conflictvrije verkeerslichtenregeling te kunnen  
voorzien. 
8.  In de tabel hieronder wordt het aantal ongevallen met voetgangers en/of  fietsers op 
lichtengeregelde kruispunten op gewestwegen van 2014 tot en met 2020 per provincie 
weergegeven (Bron: FOD Economie,  AD Statistiek).
Antwerpen Limburg Oost-Vlaanderen
Vlaams-Brabant
West-Vlaanderen
TOTAAL
2014 246 27 108 52 98 531
2015 242 26 122 49 100 539
2016 254 23 110 62 82 531
2017 262 32 120 60 69 543
2018 280 21 146 59 94 600
2019 288 34 119 57 82 580
2020 224 28 99 47 62 460
Daarnaast in onderstaande  tabel,  het aantal slachtoffers per provincie  en naar 
letselernst die vielen in bovenstaande ongevallen (ongevallen met voetgangers  en/of  
fietsers op lichtengeregelde kruispunten  op gewestwegen van 2014 tot en met 2020) 
(Bron: FOD Economie, AD Statistiek). Deze slachtoffers zijn maw betrokken in 
ongevallen waarbij  voetgangers en/of fietsers betrokken waren, maar niet noodzakelijk 
voetgangers of fietsers  zijn.
Verkeersdoden
Zwaargewonden
Lichtgewonden Alle slachtoffers
2014 9 71 485 565
Antwerpen 2 35 226 263
Limburg 1 6 22 29
Oost-Vlaanderen 8 107 115
Vlaams-Brabant 3 6 49 58
West-Vlaanderen 3 16 81 100
2015 11 56 501 568
Antwerpen 5 29 223 257
Limburg 1 3 22 26
Oost-Vlaanderen 1 11 116 128
Vlaams-Brabant 1 1 49 51
West-Vlaanderen 3 12 91 106
2016 7 72 485 564
Antwerpen 5 32 233 270
Limburg 1 24 25
Oost-Vlaanderen 18 99 117
Vlaams-Brabant 1 5 59 65
West-Vlaanderen 1 16 70 87
2017 10 57 520 587
Antwerpen 7 26 251 284
Limburg 1 2 31 34
Oost-Vlaanderen 15 113 128
Vlaams-Brabant 1 7 58 66
West-Vlaanderen 1 7 67 75
2018 6 71 560 637
Antwerpen 1 32 267 300
Limburg 3 19 22
Oost-Vlaanderen 3 18 133 154
Vlaams-Brabant 4 58 62
West-Vlaanderen 2 14 83 99
2019 6 66 549 621
Antwerpen 3 29 282 314
Limburg 1 6 30 37
Oost-Vlaanderen 18 107 125
Vlaams-Brabant 7 55 62
West-Vlaanderen 2 6 75 83
2020 6 44 448 498
Antwerpen 1 20 219 240
Limburg 4 26 30
Oost-Vlaanderen 4 10 98 112
Vlaams-Brabant 1 3 45 49
West-Vlaanderen 7 60 67
BIJLAGE
Lijst met volledig conflictvrije kruispunten
