title: Schooldirecteurs - Uitstroom en meelooptrajecten
thema: Onderwijs en Vorming
pdf link: https://docs.vlaamsparlement.be/pfile?id=1755547
thema link: https://www.vlaamsparlement.be/parlementaire-documenten/schriftelijke-vragen/1549218
SCHRIFTELIJKE VRAAG
nr. 975
van JOHAN DANEN
datum: 8 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Schooldirecteurs  -  Uitstroom en meelooptrajecten
Het onderwijs - zeker  het secundair onderwijs - wordt  geconfronteerd met een sterke 
uitstroom van leerkrachten, zeker in de eerste vijf jaar na hun eerste indiensttreding.  Maar 
ook de job als schoolleider (schooldirecteur) wordt steeds meer ervaren  als een 
knelpuntberoep in het onderwijs.  Net zoals bij de leerkrachten, is er een groeiende 
uitstroom aan schoolleiders tijdens hun loopbaan. Bij heel wat potentiële  schoolleiders leeft 
ook de twijfel om effectief de stap te zetten naar de job als directeur.
Heel wat directeurs geven aan dat ze pas ervaren wat de job precies  inhoudt,  wanneer ze 
de betrekking  al hebben opgenomen. Zij geven ook aan dat als ze vooraf meer zicht hadden  
gehad op de job als schoolleider, ze de functie  misschien niet opgenomen  zouden hebben.
Het besluit van de Vlaamse Regering over de loopbaanonderbreking voor mantelzorg, over 
de omzetting van lestijden  in uren kinderverzorging, over de erkenning van 
beroepskwalificaties voor gereglementeerde  beroepen in het onderwijs  in het kader van de 
Europese Richtlijn  2005/36 en over een meelooptraject voor directeur in het 
basisonderwijs, deeltijds  kunstonderwijs, secundair onderwijs, volwassenenonderwijs en 
de centra voor leerlingenbegeleiding  van 19 februari 2021, maakt het mogelijk dat een 
inrichtende macht of een bestuur  een kandidaat-directeur - zowel een reeds geselecteerde 
kandidaat-directeur voor een effectieve vacature als een potentiële of geïnteresseerde 
kandidaat - de mogelijkheid kan bieden om gedurende een bepaalde  periode mee te lopen 
met een of meerdere  ervaren directeurs. Op deze manier  kunnen  potentiële  directeurs 
zicht krijgen op de het takenpakket van een directeur.
Een meelooptraject kan worden toegekend aan een tijdelijk  of vastbenoemd personeelslid 
of aan een externe persoon die niet in het onderwijs  is aangesteld (i.e. zijinstromer). De 
periode om een meelooptraject te organiseren,  loopt vanaf 1 maart  2021 tot en met 31 
december 2022.
1.Hoeveel schoolleiders/directeurs stroomden vervroegd  uit in het basisonderwijs in de 
periode 2015-2020?  Graag absolute cijfers per onderwijsnet en per provincie.
2.Hoeveel schoolleiders/directeurs stroomden vervroegd uit in het secundair  onderwijs  
in de periode 2015-2020? Graag  absolute cijfers per onderwijsnet  en per provincie.
3.Hoeveel schoolleiders/directeurs stroomden vervroegd uit in het deeltijds 
kunstonderwijs in de periode 2015-2020?  Graag absolute  cijfers  per onderwijsnet  en 
per provincie.
4.Hoeveel schoolleiders/directeurs stroomden vervroegd uit in het 
volwassenenonderwijs in de periode  2015-2020? Graag absolute cijfers  per 
onderwijsnet en per provincie.
5.Hoeveel vacatures voor schoolleider werden nog niet ingevuld bij het begin van het 
schooljaar 2021-2022? Graag opgesplitst per onderwijsnet,  onderwijsniveau  en 
provincie.
6.Vanaf 1 maart  2021 kunnen er meelooptrajecten ingericht worden door een inrichtende 
macht of een bestuur. 
Hoeveel meelooptrajecten werden  er al opgestart in: 
a)het basisonderwijs;
b)het secundair  onderwijs;
c)het deeltijds kunstonderwijs;
d)het volwassenenonderwijs (VCO & CBE);
e)de CLB’s (centra voor leerlingenbegeleiding)?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 975 van 8 september 2021 
van JOHAN DANEN
Aan het beantwoorden van deze schriftelijke  vraag gaat een gegevensbevraging  vooraf. 
Het Agentschap voor Onderwijsdiensten  (AGODI) raadpleegde  de databanken  op 
30/09/2021.
AGODI nam in de bevraging enkel directeurs op. Andere directieleden sloot AGODI uit de 
analyse. Het gaat zowel om directeurs die titularis zijn van een betrekking als hun 
eventuele vervangers. Onderstaande cijfers moeten genuanceerd worden  bekeken  want 
alle vervangingsopdrachten, zowel de lange als de korte vervangingsopdrachten  werden in 
aanmerking genomen. We nemen hierbij alle interimarissen mee. Dat kan ook gaan om 
korte vervangingsopdrachten van enkele dagen tot een heel schooljaar. Wat betreft de 
titularissen maakte AGODI geen onderscheid tussen vast benoemden en tijdelijke 
personeelsleden.
De directeurs met een volledige terbeschikkingstelling voorafgaand aan het rustpensioen 
werden niet meegenomen.  
Het Agentschap operationaliseert het concept ‘uitgestroomd’ als volgt.  
Directeurs in een betreffend onderwijsniveau  voor de schooljaren 2015-2016, 2016-2017, 
2017-2018, 2018-2019 en 2019-2020  worden  vergeleken met de directeurs in het 
hetzelfde onderwijsniveau  tijdens het schooljaar 2020-2021. Wie geen opdracht  meer heeft 
als directeur, beschouwt AGODI als ‘uitgestroomd  als directeur’ uit dat onderwijsniveau. 
Bv. elke keer wanneer een collega de directeur kort vervangt wordt dit meegerekend 
tijdens de eerste 5 schooljaren.
Gelukkig heeft de recent afgesloten CAO heel wat in petto om de job van schooldirecteur 
aantrekkelijker te maken. De loonspanning wordt minimum 31 % en directeurs in het 
basisonderwijs krijgen ondersteuning van beleidsondersteuners.
1.AGODI stelde vast dat 3.100 directeurs uitstroomden in het basisonderwijs.  De twee 
tabellen splitsen  deze informatie  verder  op per onderwijsnet en per provincie. 
1.1Uitgestroomde directeurs in het basisonderwijs opgesplitst  per onderwijsnet
Onderwijsnet Aantal
Gemeenschapsonderwijs 453
Officieel gesubsidieerd onderwijs 555
Vrij gesubsidieerd onderwijs 2.101
Totaal 3.109
Het totaal van deze tabel is groter dan het aantal  unieke directeurs dat 
uitstroomde. Dit impliceert dat een aantal uitgestroomde directeurs in 
meerdere onderwijsnetten tewerkgesteld waren tijdens  de beschouwde vijf 
schooljaren. 
1.2 Uitgestroomde directeurs  in het basisonderwijs opgesplitst per provincie
Provincie Aantal
Antwerpen 772
Brussels Hoofdstedelijk Gewest 131
Limburg 483
Oost-Vlaanderen 620
Vlaams-Brabant 499
West-Vlaanderen 611
Totaal 3.116
Het totaal van deze tabel is groter dan het aantal unieke  directeurs dat 
uitstroomde. Dit impliceert  dat een aantal uitgestroomde directeurs in meerdere 
provincies tewerkgesteld  waren tijdens de beschouwde vijf schooljaren.  
2.AGODI stelde vast dat 1.068 directeurs uitstroomden in het secundair onderwijs. De 
twee tabellen splitsen  deze informatie  verder op per onderwijsnet en per provincie. 
2.1Uitgestroomde  directeurs in het secundair  onderwijs  opgesplitst per onderwijsnet
Onderwijsnet Aantal
Andere 2
Gemeenschapsonderwijs 271
Officieel gesubsidieerd onderwijs 98
Vrij gesubsidieerd onderwijs 700
Totaal 1.071
Het totaal van deze tabel is groter  dan het aantal unieke directeurs dat 
uitstroomde. Dit impliceert dat een aantal  uitgestroomde directeurs in meerdere 
onderwijsnetten tewerkgesteld waren tijdens de beschouwde vijf schooljaren. 
2.2Uitgestroomde directeurs in het secundair onderwijs opgesplitst  per provincie
Provincie Aantal
Antwerpen 291
Brussels Hoofdstedelijk Gewest 59
Limburg 176
Oost-Vlaanderen 251
Vlaams-Brabant 148
West-Vlaanderen 153
Totaal 1.078
Het totaal van deze tabel is groter  dan het aantal unieke directeurs dat 
uitstroomde. Dit impliceert dat een aantal  uitgestroomde directeurs in meerdere 
provincies tewerkgesteld  waren tijdens de beschouwde vijf schooljaren.
3.AGODI stelde vast dat 106 directeurs uitstroomden in het deeltijds  kunstonderwijs.  De 
twee tabellen splitsen  deze informatie  verder op per onderwijsnet en per provincie. 
3.1Uitgestroomde directeurs in het deeltijds kunstonderwijs opgesplitst  per 
onderwijsnet
Onderwijsnet Aantal
Andere 2
Gemeenschapsonderwijs 5
Officieel gesubsidieerd onderwijs 93
Vrij gesubsidieerd onderwijs 6
Totaal 106
Het totaal van deze tabel is groter  dan het aantal unieke directeurs dat 
uitstroomde. Dit impliceert dat een aantal  uitgestroomde directeurs in meerdere 
onderwijsnetten tewerkgesteld waren tijdens de beschouwde vijf schooljaren. 
3.2Uitgestroomde directeurs in het deeltijds  kunstonderwijs opgesplitst per provincie
Provincie Aantal
Antwerpen 33
Brussels Hoofdstedelijk Gewest 10
Limburg 13
Oost-Vlaanderen 15
Vlaams-Brabant 17
West-Vlaanderen 19
Totaal 107
Het totaal van deze tabel is groter  dan het aantal unieke directeurs dat 
uitstroomde. Dit impliceert dat een aantal  uitgestroomde directeurs in meerdere 
provincies tewerkgesteld  waren tijdens de beschouwde vijf schooljaren.
4.AGODI stelde vast dat 138 directeurs uitstroomden in het volwassenenonderwijs. De 
twee tabellen splitsen  deze informatie  verder op per onderwijsnet en per provincie. 
4.1Uitgestroomde directeurs in het volwassenenonderwijs opgesplitst  per 
onderwijsnet
Onderwijsnet Aantal
Gemeenschapsonderwijs 38
Officieel gesubsidieerd onderwijs 29
Vrij gesubsidieerd onderwijs 71
Totaal 138
4.2Uitgestroomde directeurs in het volwassenenonderwijs opgesplitst per provincie
Provincie Aantal
Antwerpen 50
Brussels Hoofdstedelijk Gewest 7
Limburg 20
Luik 1
Oost-Vlaanderen 28
Vlaams-Brabant 13
West-Vlaanderen 20
Totaal 139
Het totaal van deze tabel is groter  dan het aantal unieke directeurs dat 
uitstroomde. Dit impliceert dat een aantal  uitgestroomde directeurs in meerdere 
provincies tewerkgesteld  waren tijdens de beschouwde vijf schooljaren.
5.Het Agentschap voor Onderwijsdiensten  laat me weten dat op datum  van 27/09/2021 
43 instellingen nog geen directeur  aangesteld hebben voor het schooljaar 2021-2022.
De volgende tabellen  splitsen deze data verder uit per onderwijsnet, onderwijsniveau  
en provincie.
5.1Aantal instellingen  zonder aangestelde directeur, opgesplitst per onderwijsnet
Onderwijsnet Aantal instellingen
Andere 2
Gemeenschapsonderwijs 16
Officieel gesubsidieerd onderwijs 4
Vrij gesubsidieerd onderwijs 21
Totaal 43
5.2Aantal instellingen  zonder aangestelde directeur, opgesplitst per onderwijsniveau
Onderwijsniveau Aantal instellingen
Basisonderwijs 19
CLB 1
Hogescholen 11
Secundair onderwijs 12
Totaal 43
5.3Aantal instellingen  zonder aangestelde directeur, opgesplitst per provincie
Provincie Aantal instellingen
Antwerpen 10
Brussels Hoofdstedelijk Gewest 5
Limburg 6
Oost-Vlaanderen 9
Vlaams-Brabant 6
West-Vlaanderen 7
Totaal 43
6.Wat betreft de gestarte meelooptrajecten  vanaf 01/03/2021 tot eind september 2021 
deel ik informatie  mee over het aantal personeelsleden  met een meelooptraject. 
6.1Aantal personeelsleden met een meelooptraject, gestart vanaf  01/03/2021,  
opgesplitst per onderwijsniveau
Onderwijsniveau Aantal  personeelsleden
Basisonderwijs 168
CBE 1
CLB 8
CVO 1
DKO 1
Secundair onderwijs 56
Totaal 235
