title: Coronanoodfonds - Lokale cultuur-, jeugd- en sportverenigingen
thema: Cultuur
Jeugdbeleid
Sport
pdf link: https://docs.vlaamsparlement.be/pfile?id=1747334
thema link: https://www.vlaamsparlement.be/parlementaire-documenten/schriftelijke-vragen/1544856
SCHRIFTELIJKE VRAAG
nr. 894
van ANNICK LAMBRECHT
datum: 8 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Coronanoodfonds   -  Lokale cultuur-,  jeugd- en sportverenigingen
De coronacrisis  heeft de sectoren  cultuur,  jeugd en sport zwaar  getroffen. Om die sectoren 
te ondersteunen,  heeft de Vlaamse Regering eind juni 2020 een bedrag van 87,3 miljoen 
euro ter beschikking gesteld aan de lokale besturen. Het overgrote deel van dat bedrag, 
namelijk 83,9 miljoen euro, met de libell√©:  te besteden aan sport-, jeugd-  en 
cultuurverenigingen, aldus de minister in de commissievergadering van 30 juni 2021. 
In het najaar  van 2020 signaleerde de voorzitter van de Vlaamse  Sportfederatie  dat 70 
procent van de Vlaamse sportclubs nog niets van die middelen gezien had. Uit een survey 
van ISB (Vlaams  Instituut voor Sportbeheer en Recreatiebeleid) bleek dat er gemiddeld 
slechts 36% van het coronanoodfonds naar sport en bewegen gaat. Hierbij  moet wel 
worden opgemerkt dat op dat ogenblik bij ruim een kwart (27%) van de respondenten het 
nog niet duidelijk  was hoeveel procent van het coronanoodfonds naar sport en bewegen 
zou gaan.  ISB, intussen  Netwerk  Lokaal Sportbeleid, hield deze survey tussen 15 oktober 
en 6 november 2020. De lokale toekenning  van dit budget  zou intussen veel duidelijker  
moeten zijn voor alle Vlaamse  steden en gemeenten.
1.Graag een overzicht van de verdeling van het coronanoodfonds per gemeente. Met 
andere woorden, hoeveel kreeg  elke gemeente om te spenderen aan cultuur,  jeugd 
en/of sport? Graag eenzelfde overzicht  per provincie.
2.Graag per gemeente het bedrag uit het noodfonds dat is gegaan naar 
sportverenigingen. Graag eenzelfde  overzicht per provincie.
3.Welk aandeel/percentage  uit het coronanoodfonds werd door de gemeenten toegekend  
aan sportverenigingen? Welk aandeel  aan cultuurverenigingen?  En welk aandeel aan 
jeugdverenigingen? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 894 van 8 juli 2021
van ANNICK LAMBRECHT  
1.Het overzicht is te vinden via de website lokaalbestuur.vlaanderen.be van het 
agentschap Binnenlands Bestuur:
noodfonds_lokale_besturen_voor_cultuur_jeugd_sport.pdf. 
Zelf beschikken wij ook enkel over dit overzicht.  Een overzicht per provincie kan 
bekomen worden via het Agentschap Binnenlands Bestuur die als administratie deze 
steun volledig in handen  heeft.
2-3.Zoals  ik in eerdere antwoorden heb meegegeven (bv. schriftelijke vragen 798, 797, 
796, 795, 794) zijn deze middelen  niet geoormerkt.  De besteding  ervan moet dan ook 
niet worden verantwoord  en de besturen hoeven er niet specifiek over te rapporteren.
Het Lokaal Netwerk Sportbeleid  (tot voor kort ISB) heeft nog geen vervolgbevraging 
gedaan. Die staat normaal gezien in het najaar op de planning. 
Aanvankelijk was het de bedoeling dit in het voorjaar te herhalen,  maar op basis van 
signalen uit het veld dat heel wat lokale overheden de besteding nog aan het bijsturen 
waren, is beslist dat de meerwaarde  van een bevraging  op dat moment te beperkt 
was. 
