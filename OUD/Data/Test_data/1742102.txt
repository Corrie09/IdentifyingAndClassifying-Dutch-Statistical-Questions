title: Wegenwerken N2 Lubbeek - Vertraging
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742102
thema link: https://www.vlaamsparlement.be/parlementaire-documenten/schriftelijke-vragen/1546509
SCHRIFTELIJKE VRAAG
nr. 1498
van ARNOUT  COEL
datum: 14 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Wegenwerken N2 Lubbeek  -  Vertraging
Het Agentschap Wegen en Verkeer (AWV) voert werken  uit op de 
Diestsesteenweg/Staatsbaan (N2) in Lubbeek tussen de dorpskern  van Linden  en de 
gemeentegrens met Tielt-Winge. In fase 1 werden de beschadigde betonplaten en 
oneffenheden weggewerkt.  Deze werken  liepen vertraging op door de onderaannemer. 
1.Kan de minister bevestigen dat er fouten  gemaakt zijn door de onderaannemer  tijdens  
het uitvoeren van deze werken?
2.Ondervond AWV al eerder problemen bij de uitvoering van werken uitgevoerd door 
deze onderaannemer?
3.Hoe gaan de diensten van de minister om met herhaaldelijke problemen bij eenzelfde 
aannemer?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1498 van 14 juli 2021
van ARNOUT  COEL
1.In deze werf werd de aannemer (niet onderaannemer) bijgestuurd op gebied van 
planning, veiligheid, signalisatie en kwaliteit van de uitvoering  en werd tot op heden 
hier het nodige  gevolg aan gegeven.
2.Op zo goed als elke werf van deze omvang dient een aannemer  wel eens bijgestuurd  
te worden, dus ook deze aannemer.  Waar nodig werd een PV opgemaakt door het 
projectteam bij vaststelling  van fouten of gebreken Aan de aannemer wordt  dan een 
bijzondere straf opgelegd  die financieel  van aard is.
AWV betreurt elke vorm van hinder die dergelijke fouten met zich meebrengen voor 
weggebruikers en omwonenden. Indien de aannemer toch fouten maakt wordt hij waar 
nodig beboet  om hem te motiveren om fouten maximaal te vermijden en zo ook de 
bijhorende hinder.  
3.Het AWV gebruikt een evaluatiemethode  van goede uitvoering  van de werken. 
Wanneer objectief aangetoont kan worden  dat men niet kan spreken van een goede 
uitvoering, kan dit dossier gebruikt  worden om de betrokken aannemer in de toekomst 
te weren  van opdrachten.
