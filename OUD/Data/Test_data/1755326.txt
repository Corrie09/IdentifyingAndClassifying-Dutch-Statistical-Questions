title: Leerlingen met een B-attest die hun jaar overdoen - Evolutie
thema: Onderwijs en Vorming
pdf link: https://docs.vlaamsparlement.be/pfile?id=1755326
thema link: https://www.vlaamsparlement.be/parlementaire-documenten/schriftelijke-vragen/1549080
SCHRIFTELIJKE VRAAG
nr. 971
van LOES  VANDROMME
datum: 6 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen met een B-attest die hun jaar overdoen  -   Evolutie
Wie op het einde van een schooljaar een B-attest krijgt, is weliswaar geslaagd, maar 
behaalde voor één of meer vakken minder goede resultaten. De klassenraad beslist  voor 
welke studierichting(en) of basisoptie(s)  de leerling uitgesloten  wordt en motiveert deze 
beslissing ook schriftelijk.
Een leerling met een B-attest kan er ook voor opteren om hetzelfde leerjaar  over te doen 
maar heeft daarvoor een advies van het CLB (centrum voor leerlingenbegeleiding) en het 
akkoord van de delibererende  klassenraad nodig.
Hoeveel leerlingen met een B-attest  kozen er voor om hun leerjaar over te doen in de 
voorbije vijf schooljaren? Graag een overzicht  per schooljaar, per provincie, per 
onderwijsverstrekker, per onderwijsvorm en een onderscheid tussen gewoon secundair, 
buitengewoon secundair en deeltijds beroepssecundair onderwijs.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 971 van 6 september 2021
van LOES  VANDROMME 
Het Agentschap voor Onderwijsdiensten (AGODI)  raadpleegde zijn databanken  op 
20/09/2021 (zie bijlage). De eerste drie tabbladen geven het aantal leerlingen uit het 
voltijds secundair onderwijs weer,  de laatste drie die van het buitengewoon secundair 
onderwijs opleidingsvorm 4. 
Ieder tabblad geeft het aantal leerlingen weer dat een B-attest kreeg  met daarnaast het 
aantal en het percentage van hen dat ervoor opteerde om hetzelfde jaar over te doen 
opgesplitst per schooljaar. We beschouwen een leerling als een zittenblijver als de leerling  
op de eerste schooldag van oktober van het volgende  schooljaar in hetzelfde  leerjaar is 
ingeschreven als op 1 februari van het vorige schooljaar.
De gegevens werden  verzameld voor de schooljaren  teruggaand  tot schooljaar 2016-2017. 
Het is op dit moment nog te vroeg om al een betrouwbare toestand  van het aantal 
zittenblijvers voor het schooljaar 2021-2022 mee te geven  voor de leerlingen die een B-
attest kregen in het schooljaar 2020-2021.  
Het eerste  en het vierde tabblad (respectievelijk voor het gewoon SO en het BuSO 
opleidingsvorm 4) geven een verdere  opsplitsing naar de provincie van de 
onderwijsinstelling. Het tweede en het vijfde tabblad  geven  een opsplitsing naar het 
onderwijsnet en tenslotte het derde en het zesde tabblad geven een opsplitsing  naar de 
onderwijsvorm (respectievelijk voor het gewoon SO en het BuSO  opleidingsvorm 4).
BIJLAGE
Overzicht
