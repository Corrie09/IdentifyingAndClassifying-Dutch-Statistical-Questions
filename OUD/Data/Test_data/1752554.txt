title: Personeelsbestand beleidsdomein Omgeving - Evolutie
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=1752554
thema link: https://www.vlaamsparlement.be/parlementaire-documenten/schriftelijke-vragen/1549130
SCHRIFTELIJKE VRAAG
nr. 1336
van MIEKE  SCHAUVLIEGE
datum: 7 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Personeelsbestand beleidsdomein Omgeving  -  Evolutie
Uit het antwoord op schriftelijke vraag  nr. 248 van 15 januari 2020 blijkt dat er sinds 2010 
(de cijfers  hebben het niet over de periode  daarvoor) bespaard wordt  op het 
personeelsbestand binnen het Departement Omgeving.
1.Kan de minister een actualisatie van de subvraag 1 a) en b) uit het de schriftelijke 
vraag nr. 248 bezorgen voor 2019, 2020 en 2021?  Hoeveel werd bespaard op het 
personeelbestand van de overheidsorganisaties Departement Omgeving, INBO 
(Instituut voor Natuur- en Bosonderzoek), ANB (Agentschap  voor Natuur en Bos), VEA 
(Vlaams Energieagentschap), OE (Onroerend Erfgoed),  Wonen-Vlaanderen, OVAM 
(Openbare Vlaamse  Afvalstoffenmaatschappij), VMM (Vlaamse Milieumaatschappij), 
VLM (Vlaamse  Landmaatschappij), VMSW (Vlaamse Maatschappij voor Sociaal 
Wonen), Minaraad  (Milieu-  en Natuurraad van Vlaanderen) en SARO (Strategische 
Adviesraad Ruimtelijke Ordening - Onroerend Erfgoed)  in de jaren 2019,  2020 en 
2021? Graag de aantallen,  zowel uitgedrukt  in vte’s (voltijdsequivalenten) als in 
medewerkers per overheidsorganisatie  en per jaar. En hoe verhoudt de besparing per 
overheidsorganisatie zich tot het totale personeelsbestand? Graag een oplijsting van 
de verhouding in absolute en procentuele getallen  van 2010 tot 2021.
2.Bij OVAM werd op bijna 10 jaar tijd een daling in personeel vermeld  van 70, op een 
totaal van nu nog 329 personeelsleden. Dat is een daling van ongeveer 18%.  
a)Kan er een overzicht gegeven worden van de evolutie van het personeelsbestand  
(uitgedrukt in vte en aantal medewerkers)  per dienst/afdeling, per team/ per 
provinciale afdeling sinds 2004?
b)Kan er meegedeeld worden wat de evolutie is van het personeelsbestand  
(uitgedrukt in vte en aantal medewerkers)  voor de diensten/teams die specifiek 
instaan voor de opvolging van de verschillende stappen in onderzoeks- en 
saneringstrajecten (zoals vermeld op 
https://www.ovam.be/bodem/verplichtingen) per jaar sinds 2004?
c)Hoe wordt de behandeling van deze stappen op organisatorisch  vlak verdeeld per 
jaar sinds 2004?  Hoeveel dossiers in het kader van onderzoeks- en 
saneringstrajecten zijn er sinds 2004 bij OVAM  ingediend of opgevolgd,  opgesplitst 
per jaar en per type van onderzoeks- en saneringstrajecten?
d)Kan de minister de personeelsplannen van 2010 tot 2020 bezorgen?
e)Kan de minister  een jaarlijks overzicht geven  van het aantal uitbestede opdrachten  
en het budget dat daarvoor  gereserveerd werd van 2010 tot nu?
f)Welke besparingstarget op personeel werd er voor OVAM  geformuleerd voor de 
legislatuur 2019-2024? Wat is de stand van zaken? Kan de minister een overzicht  
geven van de geplande evolutie  van het personeelsaantal (uitgedrukt in vte en 
aantal koppen) tussen 2021 tot 2024?  
3.Bij VMM werd op bijna 10 jaar tijd een daling in personeel vermeld van 203, op een 
totaal van nu nog 1067 personeelsleden.
a)Kan er een overzicht gegeven worden van de evolutie van het personeelsbestand  
(uitgedrukt in vte en aantal medewerkers) per dienst/afdeling, per team/ 
provinciale afdeling sinds 2010?
b)Kan de minister de personeelsplannen van 2010 tot 2020 bezorgen?
c)Kan de minister  een jaarlijks overzicht geven  van het aantal uitbestede opdrachten  
en het budget dat daarvoor  gereserveerd werd van 2010 tot nu?
d)Welke besparingstarget op personeel werd er voor VMM geformuleerd voor de 
legislatuur 2019-2024? Wat is de stand van zaken? Kan de minister een overzicht  
geven van de geplande evolutie van het personeelaantal (uitgedrukt in vte en 
aantal koppen) tussen 2021 tot 2024?
4.Bij VLM werd op bijna 10 jaar tijd een daling in personeel vermeld van 120, op een 
totaal van nu nog 774 personeelsleden.
a)Kan er een overzicht gegeven worden van de evolutie van het personeelsbestand  
(uitgedrukt in vte en aantal medewerkers) per dienst/afdeling, per 
team/provinciale afdeling sinds 2010?
b)Kan de minister de personeelsplannen van 2010 tot 2021 bezorgen?
c)Kan de minister  een jaarlijks overzicht geven  van het aantal uitbestede opdrachten  
en het budget dat daarvoor  gereserveerd werd van 2010 tot nu?
d)Welke besparingstarget op personeel  werd er voor VLM geformuleerd voor de 
legislatuur 2019-2024? Wat is de stand van zaken? Kan de minister een overzicht  
geven van de geplande evolutie van het personeelaantal (uitgedrukt in vte en 
aantal koppen) tussen 2021 tot 2024?  
5.Bij het Departement Omgeving  (samenvoeging van DRWO en DLNE) wordt een 
soortgelijke besparingsopdracht uitgerold. 
a)Kan er een overzicht gegeven worden van de evolutie van het personeelsbestand  
(uitgedrukt in vte en aantal medewerkers) per dienst/afdeling, per team/per 
provinciale afdeling  sinds 2010? Gelieve daarbij zeker ook de evolutie  van de 
personeelsaantallen van de afdeling GOP (Gebiedsontwikkeling, 
Omgevingsplanning en -projecten) en de afdeling Handhaving te bezorgen.
b)Kan de minister de personeelsplannen van 2010 tot 2021 bezorgen?
c)Kan de minister  een jaarlijks overzicht geven  van het aantal uitbestede opdrachten  
en het budget dat daarvoor  gereserveerd werd van 2010 tot nu?
d)Welke besparingstarget op personeel werd er voor het departement geformuleerd 
voor de legislatuur 2019-2024? Wat is de stand van zaken?  Kan de minister een 
overzicht geven van de geplande  evolutie van het personeelsaantal (uitgedrukt in 
vte en aantal koppen) tussen 2021 tot 2024?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1336 van 7 september 2021
van MIEKE  SCHAUVLIEGE
1.Binnen de Vlaamse overheid werden 3 besparingsrondes met betrekking tot het 
personeel uitgewerkt, voor de periodes 2009 – 2014,  2014 – 2019 en 2019 - 2024.  
Als bijlage  ‘sv 1336 besparingen 2010 2020 BD OMG’  de gevraagde  gegevens, 
gebaseerd op de rapportering van de besparingstrajecten. 
De VMSW was uitgesloten van de besparingsrondes 2009 tot 2019,  doch is wel 
meegenomen in de ronde 2019 – 2024. Zij worden apart vermeld.  
Voor 2021 kunnen nog geen cijfers worden gerapporteerd. 
Gedurende deze periodes werden een aantal reorganisaties doorgevoerd waardoor een 
vergelijking jaar op jaar per entiteit onmogelijk is:
-De fusie en opsplitsing tussen “Agentschap Ruimtelijke Ordening – Onroerend 
Erfgoed” en het “Departement  RWO” en “Agentschap Onroerend Erfgoed”.
-De opsplitsing van het “Agentschap Inspectie RWO”.
-De inkanteling van het “Departement LNE” in departement “Ruimte  Vlaanderen” en 
de omvorming  tot “Departement Omgeving”.  
-De omvorming van “VEA” tot “VEKA”, met inkanteling van een gedeelte van het 
Departement Omgeving.
2.a)In de bijlage  OVAM sv1336 vraag 2a personeelsbestand  vindt u het overzicht  van 
de personeelsbestanden  van 2004 tot augustus 2021,  telkens in aantallen, in VTE 
en per afdeling. Bij het berekenen van het personeelsbestand vanaf  2010 zijn de 
rekenregels gevolgd  die golden en gelden doorheen de verschillende  
besparingstrajecten.
 
b)In de bijlage  OVAM sv1336 vraag 2b personeelsbestand bodemonderzoeken en 
saneringstrajecten vindt u het overzicht van de aantallen en VTE van de 
personeelsleden die specifiek  instonden en instaan voor de opvolging van de 
verschillende stappen in onderzoeks- en saneringstrajecten. Zo goed als alle taken 
binnen bodembeheer vloeien  voort uit verplichtingen van het bodemdecreet.
 
c)In de bijlage OVAM sv1336_vraag 2c aantallen dossiers vindt u de aantallen jaarlijks 
aangevatte dossiers  van onderzoeks-  en saneringstrajecten sinds 2004, opgesplitst  
per jaar en per type van onderzoeks- en saneringstrajecten, en een cumulatief 
overzicht van de reeks onderzochte risicolocaties tot nog toe.
 
d)De personeelsplannen  voor OVAM  die golden tussen  2010 en 2020 zijn als bijlage 
toegevoegd.
 
e)In de bijlage OVAM sv1336 vraag 2e Overheidsopdrachten  vindt u het overzicht van 
de opdrachten die de OVAM  volgens de wet op de overheidsopdrachten heeft 
gegund. Het betreft opdrachten van meer dan 30.000 euro (excl. BTW).  De 
gegevens zijn gecentraliseerd  bijgehouden  vanaf de eerste maanden in 2013.
f)In de bijlage  sv1336 besparingstargets worden de besparingsdoelstellingen voor 
2024 weergegeven, niet enkel voor OVAM,  maar ook voor VMM, VLM en het 
Departement Omgeving. Hierin dus ook het antwoord op de deelvragen 3d, 4d en 
5d. 
3.a)De evolutie van het personeelsbestand  van de VMM in vte en koppen per afdeling 
wordt gegeven als bijlage VMM sv1336 vraag 2a personeelsbestand. Gelet op 
taakverschuivingen en naamswijzigingen kunnen geen gedetailleerde gegevens 
worden verstrekt.
b)Als bijlagen worden  de personeelsplannen 2008-10, 2015 en 2017-18 van de VMM 
gegeven.
c)Het overzicht van de opdrachten die de VMM volgens de wet op de 
overheidsopdrachten heeft gegund  van meer dan 30.000  euro (excl.  BTW) wordt 
nageleverd. De VMM kan het maximum aantal personeelsleden  dat ze in het kader 
van de personeelsbesparingen mag in dienst hebben niet in dienst houden/nemen,  
aangezien de besparingen  op de personeelskredieten bij VMM veel sterker 
doorwegen, eind 2020 had de VMM zodoende  al minder personeelsleden in dienst 
dan dat ze conform de personeelsbesparingen van de lopende legislatuur zou 
mogen hebben  op einde van 2024. In die zin heeft de VMM ook geen middelen om 
opdrachten uit te besteden.
d)Zie bijlage sv1336  besparingstargets.  De VMM kan het maximum aantal 
personeelsleden dat ze in het kader van de personeelsbesparingen mag in dienst 
hebben niet in dienst  houden/nemen,  aangezien de besparingen op de 
personeelskredieten bij VMM veel sterker doorwegen,  eind 2020 had de VMM 
zodoende al minder personeelsleden in dienst dan dat ze conform de 
personeelsbesparingen van de lopende legislatuur zou mogen hebben op einde van 
2024.
4.a)Voor de evolutie van het personeelsbestand verwijst de VLM naar de bijlage ‘sv 
1336 besparingen 2010 2020 BD OMG’.  Door een wijziging van het softwarepakket 
en verschillende reorganisaties  kunnen  wij enkel de evolutie op organisatieniveau 
rapporteren.
b)Het personeelsplan van de VLM wordt als bijlage gevoegd.
c)Het overzicht van de opdrachten die de VLM volgens de wet op de 
overheidsopdrachten heeft gegund van meer dan 30.000 euro (excl. BTW).
d)Zie bijlage sv1336  besparingstargets.  De VLM moet in de huidige legislatuur 21 
koppen besparen. Op 31 december 2020 had de VLM 95% van deze doelstelling  
gerealiseerd (-20 koppen). Budgettair moet de VLM deze legislatuur € 1.092.000 
besparen.
5.a)Als bijlage DOMG sv 1336 vraag 5a personeelsbestand, waarin de evolutie  van de 
afdelingen GOP en Handhaving zichtbaar is, vanaf 2017, gelet op de oprichting  van 
het Departement  Omgeving op 1 april 2017.  
b)Als bijlagen worden  de personeelsplannen AS IS 2017,  2018-2020  en 2021 van het 
departement omgeving gevoegd. 
c)In de bijlage DOMG sv1336 vraag 5c Overheidsopdrachten het overzicht vanaf 
2018, jaar vanaf wanneer  rapportering voor DOMG mogelijk is. Het betreft 
opdrachten van meer dan 30.000 euro (excl. BTW).
d)zie de bijlage sv1336 besparingstargets
BIJLAGEN
1. SV 1336 besparingen 2010-2020  BD Omgeving
2.sv 1336 besparingstargets
3.OVAM SV 1336 vraag 2a personeelsbestand
4.OVAM SV 1336 vraag 2b personeelsbestand bodemonderzoeken  en saneringstrajecten
5.OVAM SV 1336 vraag 2e overheidsopdrachten
6.OVAM personeelsplan 2008
7.OVAM personeelsplan 2012-2014
8.OVAM personeelsplan 2015-2020
9.OVAM personeelsplan 2017
10.OVAM personeelsplan 2018-2021
11.OVAM personeelsplan 2020-2024
12.VMM SV 1336 vraag 2a personeelsbestand
13.VMM personeelsplan 2008-2010
14.VMM personeelsplan 2017-2018
15.DOMG personeelsplan AS IS 01042017
16.DOMG personeelsplan 2018-2020
17.DOMG personeelsplan 2021
18.DOMG SV 1336 vraag 5c overheidsopdrachten
19.OVAM SV 1336 vraag 2c aantallen dossiers
20.DOMG SV 1336 vraag 5a personeelsbestand
21.VMM SV 1336 vraag 3c overheidsopdrachten
22.VLM SV 1336 vraag 4c overheidsopdrachten
