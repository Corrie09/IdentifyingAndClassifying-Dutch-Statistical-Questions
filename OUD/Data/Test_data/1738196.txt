title: Diensten voor interlandelijke adoptie - Fusie
thema: Welzijn en Gezin
pdf link: https://docs.vlaamsparlement.be/pfile?id=1738196
thema link: https://www.vlaamsparlement.be/parlementaire-documenten/schriftelijke-vragen/1544803
SCHRIFTELIJKE VRAAG
nr. 792
van KATRIEN  SCHRYVERS
datum: 8 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Diensten voor interlandelijke adoptie   -  Fusie
Het aantal interlandelijke adopties is doorheen de jaren sterk gedaald. In 2012 werden in 
Vlaanderen 122 kinderen geadopteerd, vorig jaar waren  het er zo’n honderd  minder. In 
maart 2018 stemden we in het Vlaams Parlement een decreet  (Stuk  1430) en een 
resolutie (Stuk 1431) om de regelgeving te actualiseren en zo veel mogelijk 
onzekerheden op te lossen en risico’s op misbruiken binnen de adoptieprocedure te 
vermijden.
Een van de elementen  in de resolutie betrof het uitstippelen  van “een traject  dat de 
verschillende adoptiediensten ertoe aanspoort hun werking beter op mekaar  af te 
stemmen en te onderzoeken hoe een nauwe samenwerking gerealiseerd  kan worden  om 
te komen tot eenvormigheid inzake wachtlijsten en kanalen, in samenspraak  met de 
bestaande adoptiediensten”. Bedoeling daarvan  is om de deskundigheid te bundelen  en 
meer gelijkheid  te creëren tussen de kandidaat-adoptanten. De beslissing om te 
evolueren naar één adoptiedienst  werd intussen  genomen (BVR 24 mei 2019). Vanaf  1 
januari 2023 zal er nog maar één adoptiedienst erkend worden.
Tijdens de commissievergadering van 2 maart 2021 gaf de minister een stand  van 
zaken: “De diensten werkten een gezamenlijke visie en missie uit inzake hun werking. 
Die zal nog worden afgestemd met de Vlaamse overheid. Er wordt  daarnaast gewerkt 
aan een gemeenschappelijke intentieverklaring  om te fuseren tot een eengemaakte 
interlandelijke adoptiedienst. De interlandelijke  adoptiediensten  bekijken onderling, en in 
overleg met het agentschap  Opgroeien, de opties met betrekking tot de juridische 
structuur van de eengemaakte dienst. In het bijzonder is dat belangrijk met het oog op 
het behoud van de bestaande accreditaties  in de herkomstlanden. Het agentschap  
Opgroeien ondersteunt  de diensten  verder  praktisch bij het gehele proces naar 
eenmaking.”
1.Werd  de gezamenlijke visie en missie voor wat betreft de werking al afgestemd  met 
de Vlaamse  overheid?
2.Wat is de stand van zaken met betrekking tot een gemeenschappelijke 
intentieverklaring om te fuseren?
3.Voor welke herkomstlanden bestaan er momenteel accreditaties?  Welke 
moeilijkheden doen zich voor met betrekking  tot het behouden van deze bestaande 
accreditaties in de herkomstlanden? Kan de minister voor de verschillende  
herkomstlanden aangeven of er zekerheid  is dat de bestaande accreditatie  behouden 
kan blijven  in een eengemaakte dienst en voor welke herkomstlanden  zich ter zake 
problemen kunnen stellen? Over welke problemen gaat het dan? Hoe kunnen  deze 
overkomen worden? Hoeveel  kandidaat-adoptanten staan er op de wachtlijsten  voor 
deze herkomstlanden,  en wat zijn de gevolgen voor hen?
4.Welk concreet tijdschema wordt gehanteerd in dit hele proces tot fuseren?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 792 van 8 juli 2021
van KATRIEN  SCHRYVERS
1.De huidige  adoptiediensten hebben  een inhoudelijk voorstel voor de toekomstige 
samenwerking binnen de eengemaakte adoptiedienst in een gezamenlijk document 
uitgewerkt, binnen  de contouren van de huidige beleidslijnen en regelgeving.
2.Een ontwerp van intentieverklaring  m.b.t. de oprichting  van de eengemaakte 
adoptiedienst onder  de vorm van een nieuwe vzw werd reeds met de huidige  
adoptiediensten besproken en zal wellicht  in het najaar 2021 haar beslag kennen. 
Alsdan zal ook werk gemaakt  worden  van het juridische en organisatorisch 
instrumentarium voor de eengemaakte adoptiedienst, van het stroomlijnen van de 
bedrijfsprocessen tot een transparante interne organisatie en het behandelen van de 
accreditaties in de landen  van herkomst.
3.De oprichting  van een eengemaakte adoptiedienst houdt voor de landen van herkomst 
in dat een nieuwe rechtspersoon  de adoptiedossiers zal behartigen. Dit bilateraal  
aspect van internationaal privaatrecht kan leiden tot een overdracht van de 
accreditering, maar ook tot het opstarten  van nieuwe  accrediteringprocedures. Dit is 
afhankelijk van (de regelgeving van) de betrokken landen van herkomst. Het Vlaams 
Centrum voor Adoptie zal de betrokken autoriteiten in de respectievelijke 
herkomstlanden per brief aanschrijven met een toelichting over de fusie en, indien 
gewenst, uitnodigen voor een bilateraal  gesprek om de fusie persoonlijk (online of 
fysiek) verder toe te lichten.
Eind juni/begin juli werden bilaterale gesprekken gehouden  met de huidige  
interlandelijke adoptiediensten om de eventuele aandachtspunten  m.b.t. de 
verderzetting van accreditaties per herkomstland te overlopen.  
Hieronder vindt u een overzicht per herkomstland:
HerkomstlandWachtlijst  kandidaat-
adoptantenInschatting verderzetting
Bulgarije 1 (HKM) + 1 (FIAC)Adoptiedienst  verwacht  weinig problemen in 
het kader van de fusie.
Colombia 5
Adoptiedienst kijkt na hoe streng  Colombia is 
m.b.t.  5 jaar bestaan van de geaccrediteerde 
dienst.
Gambia 9Adoptiedienst kan niet inschatten of fusie 
gepaard  zal gaan met moeilijkheden.
Uitnodiging voor bezoek aan België zou 
geapprecieerd worden.
Ghana 3 Adoptiedienst schat in dat fusie geen 
moeilijkheden zal geven.
Hongarije 4Belangrijk om te benadrukken dat de huidige 
wijze van samenwerken en het personeel 
ook na de eenmaking zullen behouden 
blijven.
Kazachstan 2Contactpersoon  van de adoptiedienst heeft 
contact gehad  met de bevoegde autoriteiten. 
Risico bestaat  dat deze samenwerking niet 
verder gezet  zal worden.
Uitnodiging voor bezoek aan België zou 
geapprecieerd worden.
Kirgizië 0
Het is niet duidelijk  hoe de bevoegde  
autoriteiten zullen reageren op de fusie. 
Adoptiedienst bevraagt dit bij hun 
contactpersoon  ter plaatse.
Portugal 12De bevoegde  autoriteiten  geven aan dat de 
nieuwe eengemaakte  adoptiedienst geen 
probleem vormt als de huidige adoptiedienst  
hier volledig  in wordt opgenomen (behoud 
van expertise, personeel en werkwijze).
Chili Mi Casa 0Geen kindtoewijzingen in de afgelopen  3 jaar 
ontvangen.
1De bevoegde autoriteiten  zullen  de nieuwe 
eengemaakte adoptiedienst pas beoordelen 
vanaf de datum van inwerkingtreding 
(01/01/2023). Het is mogelijk  dat een 
nieuwe accreditatie-aanvraag zal moeten 
worden ingediend.Chili SENAME
Aanvraag voor re-accreditatie  is lopende.
12In het kader van re-accreditatie zullen de 
bevoegde  autoriteiten afreizen  naar België. 
Interessant om dit moment aan te grijpen 
voor persoonlijke  toelichting over de fusie.De Filipijnen
De bevoegde autoriteiten  houden zich strikt 
aan hun accreditatieprocedure.
2Adoptiedienst kan niet inschatten of fusie 
gepaard  zal gaan met moeilijkheden.Honduras
Peru0De vormelijke aspecten  voor accreditatie zijn 
belangrijk voor de bevoegde autoriteiten.
Vertrouwensrelatie met de bevoegde 
autoriteiten is zeer belangrijk.
24Thailand
Uitnodiging voor bezoek aan België  of 
werkbezoek ter plaatse  zou geapprecieerd  
worden.
Persoonlijk contact  met de bevoegde 
autoriteiten is belangrijk.
7Uitnodiging voor bezoek aan België  of 
werkbezoek ter plaatse  zou geapprecieerd  
worden.Zuid-Afrika
Nieuwe  eengemaakte adoptiedienst vereist 
de ondertekening van een nieuw 
samenwerkingsprotocol.
11Uitnodiging voor bezoek aan België  of 
werkbezoek  is noodzakelijk.Burkina Faso
Burundi0Stopgezet kanaal, behalve mocht er nieuws  
komen  over mogelijkheid tot accreditatie.
2Werkbezoek ter plaatse  is noodzakelijk. 
Adoptiedienst uit de bezorgdheid dat 
samenwerking  zou kunnen worden 
stopgezet.China
Het is mogelijk  om de accreditatie voor de 
nieuwe eengemaakte  adoptiedienst aan te 
vragen, maar aanvraag  kan pas ingediend 
worden als de oprichting ervan  helemaal 
rond is.
3
Aanvraag voor re-accreditatie (periode  van 
oktober 2021 tot september 2023) van de 
bestaande  adoptiedienst is lopende.  Omdat 
de erkenning  van de huidige adoptiedienst 
afloopt op 31 december 2022, heeft VCA 
reeds een toelichtende brief m.b.t.  de fusie 
opgesteld  die de huidige adoptiedienst bij 
aanvraag zal meesturen.Haïti
Werkbezoek ter plaatse  is noodzakelijk.
17Aanvraag duurt bijna 1 jaar alvorens 
accreditatie wordt toegekend.India
2Samenwerkingsovereenkomst wordt met 
ieder tehuis apart  afgesloten. Werkbezoek 
ter plaatse  naar ieder tehuis is noodzakelijk 
om de nieuwe eengemaakte dienst voor te 
stellen en de nieuwe overeenkomsten te 
ondertekenen.Marokko
Slovakije 0In het huidig  samenwerkingsakkoord tussen 
VCA en de bevoegde autoriteiten wordt de 
huidige  adoptiedienst vermeld. Te bekijken  
met de Slovaakse  autoriteiten of een nieuw 
samenwerkingsakkoord  dient te ondertekend 
worden.
5Toelichtende brief vanuit VCA aan Togolese 
CA zou voldoende zijn. Togo
Uitnodiging voor bezoek aan België  is 
noodzakelijk.
4Aanvraag kan meer dan 1 jaar duren  
alvorens accreditatie wordt toegekend.Vietnam
Indien een herkomstland  de samenwerking met de eengemaakte adoptiedienst niet 
zou willen  verderzetten, zal dit een belangrijke impact hebben op de wachtende 
kandidaat-adoptanten. Om deze reden zal het Vlaams Centrum voor Adoptie reeds  in 
het najaar van 2021 de geplande fusie per brief toelichten zodat eventuele vragen of 
onduidelijkheden tijdig in een persoonlijk  gesprek met de bevoegde  autoriteiten 
besproken kunnen worden. Zodoende wordt getracht het risico op de stopzetting van 
bepaalde samenwerkingen zo klein mogelijk te houden.
4.Overeenkomstig  het Besluit van de Vlaamse Regering tot wijziging van het besluit van 
de Vlaamse Regering van 22 maart 2013 betreffende het inzagerecht  en de 
bemiddeling bij interlandelijke  adoptie, het besluit van de Vlaamse Regering van 19 
februari 2016 betreffende de bemiddeling, nazorg en inzage  bij binnenlandse adoptie  
en het besluit van de Vlaamse Regering van 19 februari 2016 betreffende de 
voorbereiding bij adoptie loopt de erkenning van de op die datum erkende 
adoptiediensten af op 31 december  2022. Volgens datzelfde besluit moet de dienst die 
op 1 januari 2023 erkend wil zijn als adoptiedienst,  hiervoor uiterlijk op 17 september 
2022 een aanvraag  tot erkenning in te dienen  bij Opgroeien regie. Een concreet 
tijdspad in de aanloop van voormelde data moet nog besproken worden  met de 
adoptiediensten. 
