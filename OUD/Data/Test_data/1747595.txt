title: Financiering ziekenhuizen - Dringende of onafwendbare dossiers
thema: Gezondheid
pdf link: https://docs.vlaamsparlement.be/pfile?id=1747595
thema link: https://www.vlaamsparlement.be/parlementaire-documenten/schriftelijke-vragen/1547667
SCHRIFTELIJKE VRAAG
nr. 812
van KATRIEN  SCHRYVERS
datum: 20 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Financiering ziekenhuizen  -  Dringende  of onafwendbare dossiers
Op vrijdag 16 juli 2021 besliste de Vlaamse Regering om in het kader van de 
ziekenhuisfinanciering een aantal dossiers  te aanvaarden als dringende of onafwendbare 
dossiers, zoals vermeld in het besluit over de subsidiëring van infrastructuur  van 
ziekenhuizen. Het gaat om 21 dossiers, voor een totaalbedrag van 16,79 miljoen euro.
1.Kan de minister  meer toelichting  geven over deze beslissing?  Wat maakt dat een 
dossier als dringend of onafwendbaar wordt gezien en op welke  manier  gebeurt deze 
beoordeling?
2.Van welke ziekenhuizen werden dossiers aanvaard als dringend  dan wel 
onafwendbaar? Welke bedragen staan daar per dossier tegenover?
3.Wanneer werden  de betrokken  aanvragen ingediend?
4.Zijn er nog dossiers  hangende  van ziekenhuizen die een aanvraag deden in het kader 
van dringende en onafwendbare dossiers  en waarop de beslissing van 16 juli 2021 
geen betrekking  had? Zo ja, welke en van wanneer dateren de aanvragen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 812 van 20 juli 2021
van KATRIEN  SCHRYVERS
1.De criteria  voor het dringende  of onafwendbare karakter zijn niet verankerd in de 
regelgeving, maar worden  door de Vlaamse Regering bepaald na advisering  van het 
VIPA.
Er zijn een aantal algemene  criteria  waaraan alle investeringsprojecten ongeacht het 
ziekenhuistype dienen te beantwoorden zoals duurzaamheid en een voldoende 
innovatief karakter dat de toekomstbestendigheid  garandeert.
Daarnaast zijn er ook een aantal criteria die specifiek gelden  volgens het 
ziekenhuistype.
Voor de psychiatrische ziekenhuizen  wordt de prioritering bepaald door de ouderdom 
van de infrastructuur, veiligheid  van de patiënt en de opstart van de HIC-afdelingen 
(High Intensive Care) die aangepaste infrastructuur vereist.
Voor de revalidatieziekenhuizen  geldt ook de ouderdom van de infrastructuur  als 
criterium.
Voor de algemene ziekenhuizen worden naast  de reeds eerder vermelde criteria van 
ouderdom en patiëntveiligheid ook nog volgende criteria gehanteerd:
-Begrenzing van het strategisch  forfait tot maximaal  4 miljoen  euro om een goed 
evenwicht te vinden tussen voldoende opstart van verschillende projecten 
enerzijds (belangrijk in het licht van de relancemiddelen  die worden  ingezet)  en 
een substantiële  investeringsgrootte anderzijds;
-Overeenstemming met de doelstellingen  van de netwerkvorming  en 
zorgstrategische planning.
2.Het eerste tabblad van het bestand “Schriftelijke vraag  – Precaire  dossiers 2021” geeft 
een overzicht  weer van de precaire dossiers die in de 1° golf waren opgenomen, die 
op de Vlaamse regering van 16 juli werden goedgekeurd en die eind augustus hun 
akkoord strategisch forfait  zullen krijgen.  Dit overzicht bevat zowel  de status van het 
dossier alsook  aanvraagdatum en het forfaitair bedrag.
Er werd telkens een opsplitsing  gemaakt per soort ziekenhuis.
AZ = Algemeen Ziekenhuis
PZ = Psychiatrisch  Ziekenhuis
RZ = Revalidatieziekenhuis
In de eerste  kolom “status” van het dossier  komen volgende zaken voor:
1° golf: deze precaire projecten werden door het Agentschap Zorg & Gezondheid,  VIPA 
en het kabinet  geselecteerd om in juni te adviseren en een akkoord  strategisch forfait 
te verlenen  in augustus.
3.Zie antwoord op vraag 2.
4.Het tweede tabblad van het bestand  “Schriftelijke vraag  – Precaire dossiers 2021” 
geeft een overzicht weer van de precaire dossiers  die hetzij bij een volgende golf in 
2021 een forfait  kunnen bekomen of hetzij niet meer in 2021 voor het forfait aan bod 
komen.
Er werd telkens een opsplitsing  gemaakt per soort ziekenhuis.
AZ = Algemeen Ziekenhuis
PZ = Psychiatrisch  Ziekenhuis
RZ = Revalidatieziekenhuis
UZ = Universitair Ziekenhuis
In de eerste  kolom “status” van het dossier  onderscheiden we volgens de timing  van 
het akkoord voor het forfait:
1° golf: deze precaire projecten werden door het Agentschap Zorg & Gezondheid,  VIPA 
en het kabinet  geselecteerd om in juni te adviseren en een akkoord  strategisch forfait 
te verlenen  in augustus.
1° golf bis: deze precaire projecten  werden  door het Agentschap Zorg & Gezondheid, 
VIPA en het kabinet geselecteerd om in augustus te adviseren  en een akkoord 
strategisch forfait te verlenen in september.
2° golf: deze precaire projecten werden door het Agentschap Zorg & Gezondheid,  VIPA 
en het kabinet geselecteerd om in september-oktober  te adviseren en een akkoord 
strategisch forfait te verlenen in oktober-november.
Reserve golf: dit precair project werd door het Agentschap  Zorg & Gezondheid, VIPA 
en het kabinet geselecteerd om, ingeval er nog beschikbaar budget is, nog te adviseren 
en een akkoord  strategisch  forfait te verlenen eind 2021.
1° golf niet dringend:  dit precair project werd door het Agentschap Zorg & Gezondheid, 
VIPA en het kabinet  oorspronkelijk geselecteerd om in juni te adviseren  en een akkoord 
strategisch forfait te verlenen in augustus. Maar de voorziening  heeft geopteerd om in 
aanmerking te komen voor een ander precair  project binnen  hun werking, waardoor 
dit project voorlopig ‘on hold’ staat.
1° of 2° golf project gaat niet door: deze precaire projecten werden door het 
Agentschap Zorg & Gezondheid, VIPA en het kabinet geselecteerd  om te adviseren en 
een akkoord strategisch forfait  te verlenen in 2021. Maar na de oproep heeft de 
voorziening te kennen gegeven  dat ze hun dossier voorlopig  niet verder wensen te 
realiseren.
Niet geselecteerd: deze precaire projecten  werden door het Agentschap Zorg & 
Gezondheid, VIPA en het kabinet  niet geselecteerd  om in 2021 een akkoord strategisch 
forfait te verlenen.
BIJLAGE
Overzicht precaire  dossiers 2021
