title: Fietsprojecten West-Vlaanderen - Studie herinrichting N8 Ieper-Veurne
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739321
thema link: https://www.vlaamsparlement.be/parlementaire-documenten/schriftelijke-vragen/1542077
SCHRIFTELIJKE VRAAG
nr. 1465
van MARTINE FOURNIER
datum: 6 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen   -  Studie herinrichting N8 Ieper-Veurne
In antwoord  op schriftelijke vraag nr. 1023 van 9 april 2021 van Brecht Warnez gaf de 
minister een overzicht  van de vastgelegde fietsprojecten in de provincie West-Vlaanderen 
voor het jaar 2020. Op deze lijst las ik dat er 146.132 euro gereserveerd is voor de studie 
van de ‘Herinrichting N8 Ieper – Veurne’. De werken zouden worden uitgevoerd door het 
Agentschap Wegen en Verkeer en bestaan voor 20 procent uit fietsinvesteringen.
Het is nu niet duidelijk  of deze studie effectief is uitgevoerd  nu er een complex project 
werd opgericht en daarrond een studie bezig is.
1.Wat is de stand van zaken  in dit dossier?
2.Is deze studie gestart? Wordt deze uitgevoerd?
3.Hoe verhoudt deze studie zich ten opzichte van het complex project voor de verbinding 
Ieper-Veurne?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1465 van 6 juli 2021
van MARTINE FOURNIER
1.Het betreft  de studie  voor de N38 met de Pilkemseweg te Ieper. Op vandaag stroomt 
het verkeer op dit kruispunt niet goed door, waardoor de doorstroming  en de 
verkeersveiligheid niet optimaal  zijn. Het project bevindt zich in de conceptfase die 
haar finaliteit kent in de zogenaamde startnota.
2.Zie het antwoord op vraag 1.
3.De studie van de N38 Pilkemseweg  loopt parallel aan het complex project voor de 
verbinding Ieper-Veurne. Het betreft immers een moeilijk  leesbaar punt dat ongeacht 
de uitkomst van het complex project een aanpak verdient.
