title: Opleidingen verpleeg- en vroedkunde - In- en uitstroom
thema: Onderwijs en Vorming
pdf link: https://docs.vlaamsparlement.be/pfile?id=1755034
thema link: https://www.vlaamsparlement.be/parlementaire-documenten/schriftelijke-vragen/1548908
SCHRIFTELIJKE VRAAG
nr. 966
van LOES  VANDROMME
datum: 2 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Opleidingen verpleeg-  en vroedkunde  -   In- en uitstroom
De grootste uitdaging voor zorgaanbieders  is het vinden van voldoende personeel.  Dit is 
De grootste uitdaging voor zorgaanbieders is het vinden van voldoende personeel. Dat is 
niet nieuw.  De functie van (hoofd)verpleegkundige  staat al jaren hoog op de 
knelpuntberoepenlijst van VDAB  en dit jaar helemaal bovenaan.
In 2020 waren er meer dan 8000 vacatures in Vlaanderen en dat aantal blijft stijgen.  Het 
actieplan ‘Werk maken  van werk in de zorgsector’ van de Vlaamse  Regering  wil 
voldoende mensen in de zorg- en welzijnssector  aan de slag krijgen en houden. Via een 
geïntegreerd beleid wordt ingezet op drie grote pijlers: het versterken van de instroom,  
het huidige personeel efficiënter en effectiever  inzetten en de uitbouw van een HRM-
beleid in functie van werving, retentie en carrièreplanning van medewerkers.
Om een correct beeld te krijgen van de aspirant  verpleegkundigen stel ik dan ook graag  
de volgende vragen aan de minister met betrekking tot de in- en uitstroom  in de 
verschillende opleidingen tot verpleegkundige:
1.Hoeveel studenten waren in 2019, 2020 en 2021 ingeschreven in de opleidingen  
hbo5 verpleegkunde, professionele bachelor  verpleegkunde en master na 
professioneel gerichte bacheloropleiding in de verpleegkunde en de vroedkunde? 
Graag de cijfers per opleiding,  per academiejaar en per provincie.  
2.Aan hoeveel studenten in de opleidingen hbo5 verpleegkunde,  professionele bachelor 
verpleegkunde en master  na professioneel gerichte bacheloropleiding in de 
verpleegkunde en de vroedkunde werd in 2019, 2020 en 2021 een diploma van de 
betreffende opleiding afgegeven?  Graag  de cijfers per opleiding, per academiejaar en 
per provincie.
3.Beschikt de minister over cijfers betreffende de ‘uitval’ specifiek voor de opleidingen 
hbo5 verpleegkunde, professionele bachelor  verpleegkunde en master na 
professioneel gerichte bacheloropleiding in de verpleegkunde en de vroedkunde?  Hoe 
verhouden deze cijfers zich ten opzichte van het Vlaams  gemiddelde? Graag de 
cijfers per opleiding, per jaar en per provincie.
4.Welke beleidsconclusies trekt de minister uit deze cijfers met betrekking tot de in- en 
uitstroom van het aantal  studenten in de bovengenoemde  opleidingen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 966 van 2 september 2021
van LOES  VANDROMME
1.Op tabblad 1 vindt de Vlaams volksvertegenwoordiger  een overzicht van het aantal 
unieke studenten dat ingeschreven  was in de professioneel gerichte bacheloropleiding 
in de verpleegkunde en in de masteropleiding  in de verpleegkunde en de vroedkunde. 
Alles werd opgesplitst naar opleiding, provincie  van de woonplaats  van de student en 
academiejaar. Voor academiejaar 2021-2022  kunnen nog geen cijfers  vrijgegeven 
worden. De hogeronderwijsinstellingen  zijn momenteel volop het aantal inschrijvingen 
aan het registreren  in de databank  Hoger Onderwijs  (DHO). De deadline  om de 
inschrijvingen van het lopende  academiejaar  te registreren  ligt op 31 oktober.  Nadien 
zal onze jaarlijkse publicatie  ‘Hoger  Onderwijs In Cijfers’  worden  gepubliceerd.  De 
cijfers worden  pas na 31 oktober  verspreid.  
Voor wat betreft de inschrijvingen in de HBO5-opleiding  verpleegkunde,  verwijs ik naar 
de interactieve  toepassing Dataloep.  Deze website stelt op een gebruiksvriendelijke 
manier gegevens over onderwijs ter beschikking op maat van de gebruiker. Alle 
informatie, inclusief een handige  gebruikershandleiding, is terug te vinden op 
https://onderwijs.vlaanderen.be/nl/dataloep-aan-de-slag-met-cijfers-over-onderwijs. 
2.Op tabblad 2 vindt de Vlaams volksvertegenwoordiger  een overzicht van het aantal 
diploma’s  bachelor in de verpleegkunde  en  master  in de verpleegkunde  en de 
vroedkunde. Alles werd opgesplitst naar opleiding, provincie van de woonplaats  van 
de student en academiejaar.  Zowel voor academiejaar 2020-2021 als voor 
academiejaar 2021-2022 kunnen nog geen cijfers vrijgegeven  worden. De deadline 
voor het zo volledig mogelijk registreren  van de diploma’s is vastgelegd op 30 
september. De hogeronderwijsinstellingen  zijn dus momenteel nog volop bezig  met 
registreren van studiebewijzen die behaald  zijn na de tweede zittijd van academiejaar 
2020-2021. Cijfers over de diploma’s van academiejaar  2021-2022 kunnen dus pas na 
september 2022 verspreid  worden.  Groepen kleiner  dan 5 werden  in tabel 2 
uitgeblankt (met een *) om de privacy van de studenten te waarborgen. 
Voor wat betreft de uitgereikte  diploma’s HBO5verpleegkunde, verwijs  ik naar de 
interactieve toepassing  Dataloep. De Vlaams volksvertegenwoordiger kiest zelf het 
geografische niveau  en kan per provincie de resultaten  samenstellen.
3.Op tabblad 3 vindt de Vlaams volksvertegenwoordiger  enerzijds een overzicht van het 
aantal en percentage  trajectstarters  per drop-out categorie in de professioneel  gerichte  
bacheloropleiding in de verpleegkunde en de masteropleiding in de verpleegkunde  en 
de vroedkunde (tabel 3a) en anderzijds een overzicht van alle trajectstarters in 
Vlaanderen in de professioneel gerichte bacheloropleidingen en de masteropleiding  na 
een professioneel  gerichte bacheloropleiding  (tabel 3b). Een trajectstarter is iemand  
die zich voor de eerste keer inschrijft in een bepaalde  opleiding  in het hoger onderwijs. 
Er wordt niet gekeken naar de instelling  waarin ingeschreven wordt. Dit betekent dat 
studenten die in dezelfde  opleiding blijven, maar van instelling  veranderen geen 
trajectstarter zijn. De cijfers werden  niet opgesplitst  naar provincie omdat  de aantallen 
dermate klein werden dat bijna alle cijfers uitgeblankt dienden  te worden. 
We tonen de cijfers van de 5 laatste beschikbare jaren, m.a.w. van academiejaar 2014-
2015 t.e.m. 2018-2019. Hoewel we beschikbare gegevens hebben over de 
trajectstarters van 2019-2020 (het laatste volledig afgesloten  academiejaar), moet er 
minimaal één jaar de tijd zijn voor de studenten om daadwerkelijk af te vallen.  Om de 
uitval of drop-out  te berekenen  kijken  we of studenten  reeds een diploma hebben  
behaald of nog steeds  ingeschreven zijn in de opleiding. In beide gevallen  worden de 
studenten niet als drop-out gezien. Indien de studenten momenteel geen inschrijving 
meer hebben in de opleiding en geen diploma hebben behaald  in de opleiding,  zien we 
dat als drop-out. In dat geval bekijken we hoeveel jaar ze ingeschreven geweest zijn 
in de opleiding voor ze uitvielen. Het is dus logisch  dat studenten die bijvoorbeeld hun 
opleiding startten in 2018-2019  niet kunnen uitvallen na 2 academiejaren (vermits er 
nog geen cijfers  beschikbaar zijn na academiejaar 2019). Ter illustratie, in 
academiejaar 2014-2015 startten 3667 studenten in het traject verpleegkunde. 2147 
van hen behaalden uiteindelijk hun diploma (59%) en 61 van hen is momenteel nog 
steeds ingeschreven in de opleiding (2%). De overige 39% is onderweg uitgevallen. 
997 studenten vielen uit na 1 academiejaar (27%), 302 vielen  af na 2 academiejaren 
(8%) etc. 
De cijfers van tabel 3b kunnen dan gebruikt worden als vergelijkingspunt  om tabel 3a 
te kunnen interpreteren. Ter illustratie,  van alle studenten in de professioneel gerichte 
bacheloropleiding die startten in 2014 aan hun traject, behaalden 50% uiteindelijk hun 
diploma (t.o.v.  59% in de PBA verpleegkunde). 33% Van alle trajectstarters viel uit 
na 1 academiejaar (t.o.v. 27% in de PBA verpleegkunde) etc. 
Bij de vergelijking van deze cijfers dient u niet enkel rekening te houden met het aantal 
jaar waarvoor er gegevens beschikbaar zijn, maar ook met de studieomvang van de 
opleidingen. Zo is de studieomvang van de bacheloropleiding in de verpleegkunde  als 
enige bacheloropleiding in Vlaanderen vanaf academiejaar 2016-2017  uitgebreid van 
180 studiepunten  naar 240 studiepunten.  De eerste grote groep studenten, die de 
bacheloropleiding van 240 studiepunten volgden, studeerden dus pas af in het 
academiejaar 2019-2020 . Het aandeel studenten dat een diploma behaalde binnen  de 
drie academiejaren in de professionele  bachelor verpleegkunde ligt dan ook gevoelig 
lager dan het aandeel  studenten dat een diploma behaalde binnen de drie 
academiejaren in andere professioneel  gerichte  bacheloropleidingen.  
Deze indicator  is voor HBO5-verpleegkunde  niet op een vergelijkbare wijze 
beschikbaar in de beleidsdatabanken. 
4.De opleiding  verpleegkunde doet het inzake inschrijvingen goed. Er is een lichte  
stijging waarneembaar tussen academiejaar 2019 en 2020. De 
studieomvanguitbreiding van de bacheloropleiding in de verpleegkunde had en heeft 
geen significante (negatieve) impact  op het aantal inschrijvingen. De masteropleiding 
in de verpleegkunde  en de vroedkunde lijkt dan wel minder studenten aan te trekken.  
Inzake het aantal gediplomeerden  en de drop-out lijkt de opleiding verpleegkunde  het 
beter te doen dan het Vlaams  gemiddelde. De studenten verpleegkunde halen relatief  
gezien vaker hun diploma  dan de gemiddelde Vlaamse studenten in een professioneel  
gerichte bacheloropleiding.  Bovendien vallen de studenten minder vaak uit na het 
eerste en tweede jaar/fase. De studenten  in de masteropleiding in de verpleegkunde 
en de vroedkunde  zitten daarentegen op het Vlaams  gemiddelde. De 
vergelijkingsgroep, alle Vlaamse  studenten in een masteropleiding met een diploma  
van een professioneel  gerichte bacheloropleiding,  is beperkter wat het moeilijker 
maakt om conclusies te trekken. De federale overheid  nam het initiatief om een 
interfederale taskforce ‘functiemodel verpleegkundige  zorg van de toekomst’ op te 
richten, waar medewerkers van me bij betrokken zijn. Deze werkgroep heeft als doel 
het opstellen  van een plan/roadmap voor de implementatie van het functiemodel  voor 
de verpleegkundige  zorg van de toekomst.  Een van de elementen  die hierbij  zullen 
worden in betrokken is de identificatie  van maatregelen om de attractiviteit van het 
beroep te verbeteren. 
BIJLAGE
Overzicht
