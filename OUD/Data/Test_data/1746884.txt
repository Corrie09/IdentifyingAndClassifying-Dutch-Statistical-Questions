title: Studentenkamers - Kwaliteitscontrole (2)
thema: Onderwijs en Vorming
Wonen
pdf link: https://docs.vlaamsparlement.be/pfile?id=1746884
thema link: https://www.vlaamsparlement.be/parlementaire-documenten/schriftelijke-vragen/1540793
SCHRIFTELIJKE VRAAG
nr. 636
van KATRIEN  SCHRYVERS
datum: 1 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Studentenkamers  -  Kwaliteitscontrole (2)
Studentenkamers in Vlaanderen moeten, net als huurwoningen, voldoen  aan verschillende 
normen met betrekking  tot veiligheid en kwaliteit. De minimumnormen met betrekking tot 
veiligheid, kwaliteit  en gezondheid waaraan de studentenkamers moeten voldoen, zijn 
opgenomen in het Vlaams  integratiedecreet  Woonkwaliteitsbewaking.
Het Vlaams  Loket Woningkwaliteit (VLOK), dat in juni 2017 voor de gemeenten  van start 
ging, is ook een dossieropvolgingssysteem voor woningkwaliteit. Studentensteden die 
VLOK gebruiken, kunnen zo een actueel beeld krijgen van de kwaliteit  van alle 
gecontroleerde studentenkamers.
In antwoord  op mijn schriftelijke vraag nr. 432 van 6 april 2021 geeft de minister een 
aantal cijfers met betrekking tot het aantal controles, het aantal afgeleverde 
conformiteitsattesten en het aantal woningen  dat ongeschikt en/of  onbewoonbaar werd 
verklaard voor de jaren 2019 en 2020. De jaarcijfers voor 2020 wat betreft het aantal 
conformiteitsattesten was nog niet beschikbaar.
1.Hoeveel conformiteitsattesten  werden in 2020 afgeleverd  in de Vlaamse 
studentensteden (Antwerpen,  Gent, Hasselt, Kortrijk en Leuven)? Hoe staat dat aantal 
in verhouding tot het totale aantal uitgevoerde controles? Graag telkens een opdeling 
a)per stad;
b)naargelang  de attesten  werden  uitgereikt  voor een zelfstandige woning dan wel 
een niet-zelfstandige woning  of een studentenkamer;
c)door wie de conformiteitsonderzoeken werden uitgevoerd (Wonen Vlaanderen dan 
wel de lokale overheid).
2.In antwoord op deelvraag 2 van mijn schriftelijke vraag nr. 432 van 6 april 2021 stelt 
de minister dat er geen onderscheid  gemaakt  kan worden tussen gewone  kamers  en 
studentenkamers. Toch wordt dit onderscheid in de bijgevoegde tabel gemaakt. 
Hoe dienen  die cijfers geïnterpreteerd  te worden?
3.In antwoord op deelvraag 2 van mijn schriftelijke vraag nr. 432 van 6 april 2021 stelt 
de minister  dat, aangezien Antwerpen en Kortrijk geen gebruik maken van het VLOK, 
er alleen kan worden  meegedeeld  hoeveel conformiteitsonderzoeken  aldaar werden 
uitgevoerd door woningcontroleurs  van Wonen  Vlaanderen. Toch worden in de tabel in 
antwoord op vraag  1 ook gegevens vermeld over de door de gemeente  toegekende  
conformiteitsattesten. 
Hoe dienen  deze cijfers geïnterpreteerd te worden?
4.Om welke reden maken  de steden  Antwerpen en Kortrijk geen gebruik van het VLOK?  
Zal de minister hen aanzetten om dit wel te doen?
5.Detailinformatie over het aantal conformiteitsattesten specifiek voor studentenkamers 
was tot eind vorig jaar niet opgenomen in VLOK,  zo stelde  de minister nog. 
Is dat intussen veranderd? Wordt er nu toch of binnenkort een onderscheid gemaakt 
tussen studentenkamers en andere niet-zelfstandige woningen?  Hoe wil de minister 
hier anders zicht op krijgen?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 636 van 1 juli 2021
van KATRIEN  SCHRYVERS
1.Onderstaande tabel toont het aantal conformiteitsattesten uitgereikt per studentenstad,  
voor zelfstandige en niet-zelfstandige woningen.  Detailinformatie over het aantal 
conformiteitsattesten specifiek  voor studentenkamers  is ook voor 2020 nog niet 
opgenomen in het dossieropvolgingssysteem  VLOK  (Vlaams Loket  Woningkwaliteit).
CA uitgereikt  door  (2020)
 Gemeente Wonen-Vlaanderen +  WITotaal
Totaal 523 419 942
Niet zelfstandige woning 124 18 142 Antwerpen
Zelfstandige woning 399 401 800
Totaal 2836 141 2977
Niet zelfstandige woning 1141 21143 Gent
Zelfstandige woning 1695 139 1834
Totaal 333 37 370
Niet zelfstandige woning 239 2 241 Hasselt
Zelfstandige woning 94 35 129
Totaal 132 28 160
Niet zelfstandige woning 17 6 23 Kortrijk
Zelfstandige woning 115 22 137
Totaal 1162 94 1256
Niet zelfstandige woning 891 39 930 Leuven
Zelfstandige woning 271 55 326
Totaal 4986 719 5705
Niet zelfstandige woning 2412 67 2479 Totaal
Zelfstandige woning 2574 652 3226
2.Er moet een onderscheid gemaakt worden tussen enerzijds de uitgevoerde  
conformiteitsonderzoeken en anderzijds de uitgereikte  conformiteitsattesten . Voor wat 
betreft de conformiteitsattesten  kan er tot eind 2020 geen onderscheid  gemaakt worden 
in type kamer.  Dat is wel het geval  voor de conformiteitsonderzoeken.  Bij de registratie  
van een conformiteitsonderzoek in VLOK kan immers  een koppeling gelegd worden  met 
het type kamer.
Omdat nog niet alle studentensteden gebruik maken van VLOK (Antwerpen  en Kortrijk 
nog niet) zijn de cijfers van de tweede  tabel in antwoord op schriftelijke vraag  432 een 
onderschatting van het werkelijk aantal uitgevoerde conformiteitsonderzoeken.
3.De 5 gemeenten  die VLOK op vandaag nog niet gebruiken, registreren de 
conformiteitsonderzoeken die ze zelf uitvoeren, niet in VLOK. Deze gemeenten 
verwerken de onderzoeksresultaten in een eigen toepassing en de conformiteitsattesten  
maken ze op buiten VLOK. Elke gemeente is evenwel  verplicht om de uitgereikte 
conformiteitsattesten aan Wonen-Vlaanderen te bezorgen. Wonen-Vlaanderen laadt 
deze attesten vervolgens zelf op in het VLOK-systeem. Dat is de reden waarom er voor 
wat betreft het aantal  uitgereikte conformiteitsattesten  cijfers  kunnen gegeven worden,  
ook voor de gemeenten die VLOK niet gebruiken.
4.De gemeenten die VLOK  (nog)  niet gebruiken hebben een eigen 
dossieropvolgingssysteem. De meeste van deze gemeenten  overwegen  evenwel  om in 
de loop van 2022 of 2023 ook in VLOK te stappen.
5.Voor conformiteitsattesten uitgereikt  vanaf  2021 zal het onderscheid  wel aangegeven 
zijn in VLOK.
