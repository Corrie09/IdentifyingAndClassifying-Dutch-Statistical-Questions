title: Luchthaven Deurne - Schadelijke stoffen
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=1739002
thema link: https://www.vlaamsparlement.be/parlementaire-documenten/schriftelijke-vragen/1539058
SCHRIFTELIJKE VRAAG
nr. 1200
van IMADE ANNOURI
datum: 29 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Luchthaven Deurne  -  Schadelijke stoffen
Op een luchthaven wordt gebruikgemaakt van stoffen  die schadelijk zijn voor de 
gezondheid, dat is helaas onvermijdelijk. Uiteraard de kerosine  zelf maar ook 
onderhoudsproducten, bijvoorbeeld stoffen die gebruikt worden voor het verwijderen van 
ijs op de toestellen. Uit getuigenissen  van 3M-werknemers blijkt ook dat er PFOS 
(perfluoroctaansulfonaat) werd gebruikt op de luchthaven omdat het de enige  stof was die 
kerosine kan blussen.  Het is dan ook van belang  dat deze schadelijke  stoffen  op een 
gepaste wijze worden  verwerkt zodat ze geen verdere schade aanrichten.  De Vlaamse  
overheid heeft hier als verantwoordelijke voor de basisinfrastructuur (LOM), 
vergunningverlenende en handhavende  overheid een verantwoordelijkheid  in.
De milieuvergunning van de luchthaven van Deurne bevat bijzondere voorwaarden  met 
betrekking tot een afgescheiden waterafvoer op de APRON, de parkeerplaats voor 
vliegtuigen. Die gescheiden  afvoer zou er tot op de dag van vandaag nog niet zijn. De 
luchthavenexploitant heeft overeenkomsten  met melkveehouders voor de bemaaiing  van 
het gras op de luchthaventerreinen. Hierdoor kunnen schadelijke stoffen, zoals PFOS, in 
de voedselketen terechtkomen. Bovendien zijn er net naast de luchthaven volkstuintjes.
De omwonenden  van de luchthaven zijn ongerust en verdienen  op korte termijn 
antwoorden.
1.In verband met de gescheiden  waterafvoer. 
a)In welke zones van de luchthaven is een gescheiden afvoer van verontreinigd  
afval- en hemelwater verplicht?  Op welk moment  werd de scheiding tussen 
verontreinigd afval-  en hemelwater opgenomen  in de milieuvergunning voor de 
luchthaven van Deurne?
b)Is de luchthaven  van Deurne op de dag van vandaag wettelijk  in orde op dit vlak?
c)Komt er een impactanalyse van het gebrek aan gescheiden waterafvoer  en de 
mogelijke schade die dat heeft veroorzaakt  op het milieu en de volksgezondheid?
d)Welke handelingen heeft de Vlaamse overheid verricht inzake handhaving? Graag 
een overzicht van terreinbezoeken door de Omgevingsinspectie, of er een proces-
verbaal werd opgemaakt, nacontrole, sancties,  welke  gevolgen daaraan werden 
gegeven. 
2.In verband met regenwater  van de start- en landingsbaan  en de taxiways. 
a)Wat werd daarover opgenomen  in de milieuvergunning en op welk moment?
b)Is de luchthaven  van Deurne op de dag van vandaag wettelijk  in orde op dit vlak?
c)Welke handelingen heeft de Vlaamse overheid verricht inzake handhaving? Graag 
een overzicht van terreinbezoeken door de Omgevingsinspectie, of er een proces-
verbaal werd opgemaakt, nacontrole, sancties,  welke  gevolgen daaraan werden 
gegeven. 
3.Watert het regenwater ook af naar de omliggende waterlopen zoals de Fortgracht of 
Koude Beek? 
a)Zijn er in die waterlopen ooit metingen uitgevoerd op PFAS (poly- en 
perfluoralkylstoffen)? Graag een volledig overzicht van de metingen met datum 
en resultaten. Aan wie werd dat gerapporteerd  en welke  gevolgen werden  daaraan  
gegeven?
b)Staan  er PFAS-metingen  in de omliggende waterlopen gepland?
4.Er zijn aanwijzingen dat er ook een PFOS-vervuiling zit op de luchthaven van Deurne? 
Werd de luchthaven van Deurne opgenomen als locatie met een verhoogd risico op 
verontreiniging in het schrijven dat de minister op 19 juni 2021 samen met haar 
collega's Beke en Somers richtte aan de lokale  besturen?
5.Gebeurden er in het verleden  metingen en staalnames voor PFAS? Werd  daarvan een 
rapport opgemaakt?  Wanneer en door welke instantie? Graag had ik een kopie  van dat 
rapport ontvangen.
6.Zijn er garanties dat er geen PFOS  meer aanwezig is op de luchthaven  op dit moment? 
Zijn er garanties  dat er geen PFOS  meer gebruikt  wordt op de luchthaven  op dit 
moment?
7.Is er geregistreerd op welke momenten er interventies zijn geweest in het verleden  
waarbij PFOS  werd gebruikt bij incidenten en blusoefeningen?  Werd er geregistreerd  
op welke precieze locatie op de luchthaventerreinen  die hebben plaatsgevonden?  
Graag had ik een kopie van dat logboek ontvangen.
8.Zal er zo snel mogelijk werk worden gemaakt van staalnames op de luchthaven en 
ook in de omgeving om de mogelijke PFAS-vervuiling  in kaart te brengen?
9.Als er vervuiling  wordt  gevonden,  welke  maatregelen  gaat de minister dan nemen? Als 
er gesaneerd moet worden,  wie gaat dan betalen  voor de sanering van die vervuiling? 
De Vlaamse overheid,  gemeenten, provincie, vervuiler,  ...?
10.Welke richtlijnen zijn er op dit moment voor de consumptie van groeten, fruit en eieren 
uit de volkstuintjes in de Vosstraat?
11.Met betrekking tot de overeenkomsten met melkveehouders: 
a)Zal de minister bij de luchthavenexploitant de overeenkomsten opvragen en laten 
analyseren?
b)Zal er werk worden  gemaakt van een analyse van het risico dat de PFOS in de 
voedselketen terecht is gekomen (via bemaaiing  door melkveehouders) en zullen  
de nodige  voorzorgsmaatregelen genomen worden?
12.In welke communicatie wordt er voorzien  naar de omwonenden over de PFOS-
problematiek?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1200 van 29 juni 2021
van IMADI  ANOURI 
1.a)Bij de hervergunning op 17 juni 2004 werd de verplichting tot afkoppelen  van 
niet-verontreinigd afvalwater  opgelegd. Deze voorwaarde is bij diverse besluiten 
gewijzigd, zoals blijkt uit de bijlage.
In 2018 legde de bevoegde minister op dat het niet-verontreinigd  hemelwater  van 
de start- en landingsbaan,  de taxiways  en de stelplaatsen (APRON  I en APRON II) 
van de openbare riolering afgekoppeld moest worden, en maximaal voor 
hergebruik opgevangen  moest worden. Door een erkend MER deskundige water 
moest hiervoor een actieplan opgesteld worden, met vermelding  van het 
gefaseerd tijdskader.  Het actieplan diende  een antwoord  te bieden op een aantal 
concrete vragen, o.a. hoe calamiteitenbeheersing (bv. in geval van een 
vliegtuigcrash) en bluswateropvang  voor de verschillende  zones  zou gerealiseerd 
worden. Een ontwerp  werd bezorgd aan de VMM,  GOP-Milieu, provincie  
Antwerpen, de stad Antwerpen  en Riolink. Na een toelichting  aan voormelde  
partners en rekening houdend met suggesties die werden geformuleerd, werd een 
finaal rapport bezorgd op 12/3/2020.  
  
Momenteel is het merendeel van de verharde  oppervlakte nog aangesloten op de 
openbare riolering van Antwerpen, met uitzondering van enkele oppervlaktes, 
zijnde het oostelijk gedeelte van de runway  en een deel van de bestaande  
taxiways die reeds aangesloten  zijn op de Fortloop of de vijver in het 
Boekenbergpark.
De acties  uit het actieplan  zullen  meegenomen worden bij de renovatiewerken aan 
de luchthaveninfrastructuur. Het renovatieplan houdt in dat de bestaande 
verhardingen eerst gebufferd worden doorgevoerd naar het Boekenbergpark,  
vooraleer infiltratie plaatsvindt. De toekomstige verhardingen zullen  wel maximaal  
op infiltratie inzetten  vooraleer aan te sluiten richting het Boekenbergpark.  
Potentieel verontreinigd hemelwater (o.a. tankzones, de-icing  zone) zal ook in het 
toekomstige scenario afgevoerd worden via de riolering. 
In het nieuwe concept  zijn evenwel  afsluiters voorzien zowel op het 
afwateringstraject van het niet-verontreinigd hemelwater  richting het 
Boekenbergpark, als op de infiltratievoorziening  en het afwateringstraject  van het 
potentieel verontreinigd hemelwater. Op deze manier kunnen bluswaters en 
andere spills ingeval van calamiteiten (vb. een vliegtuigcrash)  opgevangen 
worden.
b)Het departement Omgeving, afdeling GOP-milieu en de VMM kunnen bevestigen  
dat zij het actieplan hebben  ontvangen en dat het plan voldoet  aan de bijzondere  
voorwaarden van vergunning.  De renovatiewerken zullen  gefaseerd verlopen, 
gespreid over een periode van 5 jaar.
In 2020 werden de detailstudies voor de uitvoering van het actieplan  opgestart. 
De voorziene termijn voor aanbesteding eind 2020 werd niet gehaald, o.a. wegens 
de beperkte beschikbaarheid van verschillende actoren  naar aanleiding van de 
COVID19-pandemie. Inmiddels is de voorbereiding van het project vergevorderd.  
De fasering der werken  is uitgewerkt. Het studiebureau finaliseert het 
uitvoeringsbestek, met oog op publicatie dit najaar. De aanbesteding zou dan dit 
jaar nog kunnen plaatsvinden.
c)Momenteel  wordt er een oriÃ«nterend bodemonderzoek uitgevoerd ter hoogte  van 
de luchthaven van Deurne.  De indiening van het rapport  bij de OVAM wordt 
voorzien in de loop van  september Deze kwestie zal mee onderzocht worden. 
Wanneer blijkt dat er een PFAS-verontreiniging aanwezig  is ter hoogte van het 
vaste deel van de aarde of het grondwater, zal een beschrijvend bodemonderzoek  
nodig zijn en wordt hoe dan ook een afperking  en een risico-evaluatie  voorzien 
waarbij de waterlopen ook als receptoren worden bekeken.  
 
d)Op 9/2/2008 heeft de afdeling Milieu-inspectie  een inspectie  uitgevoerd bij de 
Luchthaven om de bijzondere voorwaarde uit het ministerieel  besluit 
AMV/074387/1010B van 30 december 2004 (over de afkoppeling van het 
regenwater tegen deadline 31/12/2007)  te controleren.  De exploitant werd 
aangemaand om de afkoppeling fase I (start- en landingsbanen + taxiways) tegen 
31/1/2009 te realiseren.
Het ministerieel besluit van 30/12/2004  werd vernietigd  door de Raad van State.  
Dit leidde tot een nieuw ministerieel besluit AMV/074387/1014B van 24/10/2008, 
waarin de bijzondere voorwaarde over de afkoppeling van het hemelwater 
gewijzigd werd. De aanmaning  van de afdeling Milieu-inspectie  was hierdoor 
achterhaald.
In navolging van de gewijzigde bijzondere voorwaarde heeft de exploitant een 
aanvullende studie  laten uitvoeren  door het studiebureau WES en deze studie 
werd eind juli 2009 bezorgd  aan het departement Omgeving,  afdeling GOP en aan 
de VMM.  
Naar aanleiding van deze studie werd door de deputatie (destijds  de 
vergunningverlener in eerste aanleg) geen aanvullende bijzondere voorwaarde  
opgelegd.
Op 26 januari 2018 voerde de afdeling  Handhaving een nieuwe inspectie uit bij de 
luchthaven met betrekking tot de afkoppeling van het regenwater op de terreinen. 
Hierbij werd vastgesteld dat de renovatie van Apron I (incl. ontdubbeling van de 
riolering) op de lange baan geraakt was wegens de privatisering van de 
luchthaven en de daarmee gepaard  gaande  reorganisatie. Wel was het overleg de  
met de VMM over de afkoppeling van het regenwater sinds november  2016 terug 
hervat. Naar aanleiding van dit overleg werd door de uitbater van de luchthaven  
(de LEM) op 1 februari 2018 opnieuw een aanvraag tot wijziging van de 
bijzondere voorwaarde  ingediend. Ondertussen werd de eerste uitbreiding van 
Apron I opgenomen in het goedgekeurde investeringsprogramma van de LOM (die 
instaat voor het beheer van de infrastructuur van de luchthaven) voor uitvoering 
in 2019-2020. De vernieuwing van het bestaande passagiersplatform zou 
aansluitend volgen en de afkoppeling regenwater zou in die nieuwe plannen mee 
vervat worden.  
De bijzondere voorwaarde  werd opnieuw gewijzigd bij besluiten van 
respectievelijk 25 juni 2018 en 5 december 2019.  Het finale  actieplan  met een 
concrete (gefaseerde) realisatie voor afkoppeling  van het hemelwater van de 
start- en landingsbanen, de taxiways en de niet-vervuilde zone van APRON I en 
APRON II, en bijhorende calamiteitenbeheersing  is op 12 maart 2020 ingediend, 
na evaluatie door het departement Omgeving, afdeling  GOP, de dienst Integraal  
Waterbeleid van de provincie Antwerpen, de stad Antwerpen en Riolink.
2.a)Zie antwoord  op vraag 1.a)
b)Zie antwoord op vraag 1.b)
c)Zie antwoord bij 1.d)
3.a)Er zijn geen metingen uitgevoerd  van PFAS in de Fortgracht of de Koude  Beek.  
b)Tot nu toe staan  geen PFAS-metingen  door VMM gepland in de omliggende 
waterlopen. De opdrachthouder PFAS werkt in zijn rapport aan een meetstrategie  
om de PFOS problematiek verder  in kaart te brengen. 
4.De luchthaven van Deurne is inderdaad opgenomen in het schrijven van 19 juni 2021 
als locatie met een verhoogd risico op PFAS verontreiniging.
5.Ter hoogte van de luchthaven van Deurne zijn er verschillende bodemonderzoeken  
uitgevoerd. Momenteel is bekend dat brandoefenterreinen verdachte locaties zijn met 
een grote kans op PFAS verontreiniging. Het vroegere en huidige brandoefenterrein 
zijn wel onderzocht in het oriÃ«nterend bodemonderzoek van 2007 en 2014. Er werden 
toen echter geen analyses uitgevoerd op PFAS. In 2018 is er in opdracht van de 
OVAM een studie uitgevoerd ter hoogte van verschillende PFAS verdachte sites. 
Hierbij is de luchthaven van Deurne ook bemonsterd. De locaties zijn echter 
geanonimiseerd, waardoor de locaties niet bekend zijn gemaakt  en waardoor de 
analyseresultaten niet rechtstreeks te koppelen zijn met de locaties.  De gegevens 
werden geanonimiseerd voor alle locaties,  om bereidwilligheid  te bekomen van de 
eigenaars/exploitanten om hun terrein ter beschikking te stellen  voor onderzoek,  
zonder dat er juridische consequenties  aan gekoppeld zouden  worden. Het hoofddoel 
van de studie was om na te gaan welke  risico-activiteiten in het algemeen  hebben 
geleid tot verontreiniging  met PFAS.Deze  studie is op de OVAM-website  beschikbaar 
onder de naam âOnderzoek naar aanwezigheid van PFAS in grondwater,  bodem  en 
waterbodem ter hoogte van risicoactiviteiten in Vlaanderenâ.
6.Zoals  reeds gemeld, wordt momenteel een oriÃ«nterend bodemonderzoek  uitgevoerd 
ter hoogte  van de luchthaven van Deurne. De indiening  van het rapport  bij de OVAM 
wordt voorzien in de loop van september. Hierin zal vermeld staan welke  verdachte 
stoffen, waaronder  mogelijk  PFAS-houdende producten,  er worden  opgeslagen  en 
gebruikt. Van zodra  het rapport  is beoordeeld door de OVAM, is dit rapport 
beschikbaar. Als u nu al de nodige garanties wenst, kunt u zich best richten  tot de 
exploitant zelf, of de bevoegde minister Peeters.
7.Als deze informatie  beschikbaar is, zal dit ook vermeld  worden in het oriÃ«nterend 
bodemonderzoek dat in de loop van september wordt  ingediend bij de OVAM.
8.De OVAM  heeft op 21 juni 2021 aan het Departement Mobiliteit en Openbare Werken  
gevraagd om op korte termijn PFAS-analyses uit te voeren ter hoogte van de PFAS-
verdachte locaties op dit terrein. De bodemsaneringsdeskundige die aangesteld  is 
door het Departement Mobiliteit en Openbare  Werken zal hierover aan de OVAM 
rapporteren tegen  september.
9.Wanneer er een verontreiniging met PFAS wordt vastgesteld, dan moet de 
verontreiniging verder  in kaart gebracht  worden  in een beschrijvend 
bodemonderzoek. Enerzijds worden  hierin  de contouren  en de volumes van de 
verontreiniging in beeld gebracht. Anderzijds  gebeurt  er eveneens een risico-
evaluatie om na te gaan of er risicoâs uitgaan van de aangetroffen verontreiniging.  
Dit beschrijvend bodemonderzoek  gebeurt in opdracht  van de saneringsplichtige, 
zijnde de exploitant, gebruiker of eigenaar. Indien er een risico uitgaat van de 
verontreiniging, dan is er sprake van een saneringsnoodzaak  en moet de 
saneringsplichtige een bodemsanering uitvoeren. 
10.Voor terreinen in een straal van 100m rondom brandweeroefenterreinen  gelden  
volgende maatregelen:
https://www.vlaande ren.be/pfas-vervuiling/voorzorgsmaatregelen-
brandweeroefenterreinen-en-sites-van-een-zware-industriele-brand
Voor terreinen  binnen  een straal van 10km rondom  3M geldt:
https://www.vlaa nderen.be/pfas-vervuiling/voorzorgsmaatregelen-en-onderzoeken-
zwijndrecht/pfos-vervuiling-voorzorgsmaatregelen-zwijndrecht#in-een-straal-van-5-
10-km-van-3m
11.a)Ik zal bij de LOM Antwerpen nagaan  welke  overeenkomsten er zijn met betrekking 
tot het maaien van het gras op de luchthaventerreinen.  Of dit overeenkomsten  
zijn met melkveehouders, kan ik nog niet bevestigen.
b)Wanneer  uit het oriÃ«nterend bodemonderzoek blijkt dat er verhoogde 
concentraties aan PFAS aanwezig zijn, waarbij er een beschrijvend 
bodemonderzoek nodig  is, dan wordt er sowieso een risico-evaluatie uitgevoerd. 
Hierbij wordt er niet alleen gekeken naar verspreidingsrisicoâs of ecotoxicologische 
risicoâs. Er wordt ook gekeken of er sprake is van mogelijk humaantoxicologische  
risicoâs. Bij de berekening  van deze risicoâs kan er inderdaad rekening gehouden  
worden met de specifieke blootstelling  via melkvee, als er bemaaid wordt door 
melkveehouders. Wanneer blijkt dat hieraan  een risico verbonden is, kunnen  er 
voorzorgsmaatregelen genomen worden.
12.Alle communicatie van de Vlaamse Overheid wordt samengebracht op 
https://www.vlaanderen.be/pfas-vervuiling
Specifieke vragen kunnen gestuurd worden naar:
pfas@vlaanderen.be
Indien er lokale maatregelen afgekondigd zouden  worden, worden de bewoners door 
het lokale bestuur per brief op de hoogte gebracht.
