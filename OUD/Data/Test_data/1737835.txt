title: Onderwijspersoneel - Uitbreiding mantelzorgverlof
thema: Vlaamse administratie
Welzijn en Gezin
pdf link: https://docs.vlaamsparlement.be/pfile?id=1737835
thema link: https://www.vlaamsparlement.be/parlementaire-documenten/schriftelijke-vragen/1536572
SCHRIFTELIJKE VRAAG
nr. 849
van KATRIEN  SCHRYVERS
datum: 23 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Onderwijspersoneel  -  Uitbreiding mantelzorgverlof
Artikel 31/1 van het besluit  van de Vlaamse Regering (BVR)  van 9 september 2011 
betreffende de loopbaanonderbreking  van de personeelsleden van het onderwijs en de 
centra voor leerlingenbegeleiding, bepaalt dat de personeelsleden van het onderwijs (uit 
de categorieën genoemd  in artikel  1 van het genoemde besluit)  loopbaanonderbreking 
kunnen opnemen  voor mantelzorg.
Een personeelslid heeft recht op één maand voltijdse  loopbaanonderbreking  per 
zorgbehoevende persoon of twee maanden gedeeltelijke loopbaanonderbreking per 
zorgbehoevende persoon. De gedeeltelijke loopbaanonderbreking kan zowel een 
halftijdse loopbaanonderbreking als een loopbaanonderbreking  met een vijfde zijn.
Het personeelslid heeft over zijn gehele beroepsloopbaan recht op:
-maximaal zes maanden volledige loopbaanonderbreking voor mantelzorg
of
-maximaal twaalf  maanden  gedeeltelijke  loopbaanonderbreking voor mantelzorg.  
Onder gedeeltelijke loopbaanonderbreking vallen  zowel de halftijdse 
loopbaanonderbreking als de loopbaanonderbreking met een vijfde.
Om recht te hebben om zijn loopbaan  volledig of gedeeltelijk  te onderbreken  voor 
mantelzorg, moet het personeelslid erkend mantelzorger zijn van een zorgbehoevende 
persoon. En een erkend mantelzorger  is een persoon  van wie de hoedanigheid van 
mantelzorger erkend  is conform hoofdstuk  3 van de wet van 12 mei 2014 betreffende  de 
erkenning van de mantelzorger.
Om een erkenning  als mantelzorger te krijgen, moet het personeelslid  onder  meer een 
vertrouwensrelatie of een nauwe, affectieve  of geografische  relatie hebben opgebouwd 
met de geholpen persoon, moet hij een bestendig en daadwerkelijk verblijf hebben in 
België en moet hij ingeschreven zijn in het bevolkings- of vreemdelingenregister. De 
bijstand en hulp mogen niet beroepshalve worden verleend  en moeten kosteloos  en in 
samenwerking met ten minste een professionele zorgverlener worden verstrekt.
Om erkend te worden als mantelzorger moet het personeelslid een aanvraag indienen  bij 
het ziekenfonds, dat zal beslissen over de aanvraag.
Het personeelslid ontvangt geen salaris  voor de prestaties waarvoor  het een 
loopbaanonderbreking voor mantelzorg neemt.  Het krijgt wel een onderbrekingsuitkering 
van de RVA.
Op 11 juni 2021 besliste de federale  ministerraad dat het verlof voor werknemers  die 
erkend mantelzorger  zijn van een zorgbehoevende persoon wordt verlengd van één 
maand naar drie maanden volledige schorsing  van de uitvoering  van de voltijdse  of 
deeltijdse arbeidsovereenkomst per zorgbehoevende persoon  en van twee maanden naar 
zes maanden vermindering van de voltijdse arbeidsprestaties met één vijfde  of de helft. 
Het wettelijke maximum blijft wel behouden.  Het verlof voor mantelzorg  over de gehele 
beroepsloopbaan van de werknemer mag dus niet meer bedragen dan het zes maanden 
volledige schorsing.  Het ontwerp van besluit werd voor advies voorgelegd aan de Raad 
van State.
Het belang  van die uitbreiding kan niet genoeg beklemtoond worden. Mantelzorgers zijn 
immers van onschatbare waarde en de zorg die zij bieden, stellen  heel wat mensen  in 
staat om zo lang mogelijk in hun vertrouwde omgeving te blijven  wonen. Door de 
beslissing van de Federale Regering krijgen de mantelzorgers  meer tijd, vrijheid  en 
flexibiliteit voor het opnemen van de zorg.
1.Kan de minister aangeven in welke mate de beslissing van de Federale Regering in 
dezen al dan niet onmiddellijke doorwerking  heeft naar (bepaalde groepen van) 
personeelsleden van het Vlaamse onderwijs?
2.Zal de minister de nodige initiatieven  nemen teneinde de uitbreiding  van het 
mantelzorgverlof zoals beslist  door de Federale Regering ook van toepassing te 
maken op de personeelsleden  van het Vlaamse onderwijs? Zo ja, kan de minister 
aangeven binnen welke timing  hij dit gerealiseerd ziet?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 849 van 23 juni 2021
van KATRIEN  SCHRYVERS 
1.De beslissing van de federale regering  is een aanpassing van artikel 100ter, §3, tweede 
lid, van de herstelwet van 22 januari 1985 houdende sociale bepalingen. 
Personeelsleden uit het onderwijs die erkend mantelzorger zijn van een 
zorgbehoevende persoon, hebben  recht op loopbaanonderbreking  voor mantelzorg  
conform artikel 100ter en 102ter van de wet van 22 januari  1985 houdende  sociale 
bepalingen. Dat is opgenomen in :
-Artikel 31/1 van het Besluit  van de Vlaamse Regering  van 9 september 2011 
betreffende de loopbaanonderbreking van de personeelsleden  van het onderwijs 
en de centra  voor leerlingenbegeleiding;
-Artikel 16/2 van het Besluit  van de Vlaamse regering van 24 mei 2002 betreffende  
de onderbreking van de beroepsloopbaan van de personeelsleden van de 
hogescholen in de Vlaamse Gemeenschap en van de Hogere Zeevaartschool.
In principe zijn aanpassingen aan de Herstelwet ook van toepassing op onderwijs. Het 
is sowieso nodig om de modaliteiten van opname ook aan te passen  in de twee                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
besluiten voor het onderwijspersoneel. 
2.Het wetsontwerp is nog niet in werking getreden. Er moet eerst nog advies gevraagd 
worden aan het beheerscomité  van de RVA en aan de Raad van State. Ik heb er dus 
nog geen zicht op wanneer  deze uitbreiding zal ingaan. Ik zal alleszins de nodige 
initiatieven nemen om deze aanpassingen ook zo snel mogelijk  op te nemen in 
bovenvermelde besluiten  die van toepassing  zijn op de personeelsleden van het 
onderwijs. 
