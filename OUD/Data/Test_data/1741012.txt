title: Vzw Brik - Project 'Nederlands voor Brusselse Ketjes' (2)
thema: Brussel en de Vlaamse Rand
pdf link: https://docs.vlaamsparlement.be/pfile?id=1741012
thema link: https://www.vlaamsparlement.be/parlementaire-documenten/schriftelijke-vragen/1547261
SCHRIFTELIJKE VRAAG
nr. 213
van ANNABEL TAVERNIER
datum: 16 juli 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Vzw Brik  -  Project  'Nederlands voor Brusselse Ketjes' (2)
Brik - Student in Brussel vzw staat als structurele  partner van het Vlaams  Brusselbeleid in 
voor de promotie van Brussel als Nederlandstalige kennis- en studentenstad. Daarnaast 
fungeert Brik als servicedesk voor studenten aan de Nederlandstalige 
hogeronderwijsinstellingen in Brussel.  Studenten  kunnen bij de organisatie terecht voor 
advies en ondersteuning  rond huisvesting,  mobiliteit, stadsleven  en evenementen.
In het kader van de beleids- en begrotingstoelichting voor het begrotingsjaar 2021 gaf de 
minister aan dat Brik in 2020 een subsidie van de stad Brussel ontvangen heeft voor de 
uitwerking van een nieuw project:  ‘Nederlands voor Brusselse ketjes’. Daarbij laten 
studenten aan het Nederlandstalig hoger onderwijs, via workshops op maat, de ketjes  van 
de jeugdhuizen van Bravvo vzw buiten de school(m)uren kennis  maken met het 
Nederlands. Door middel van deze creatieve en actieve workshops wordt de zin om 
Nederlands te gebruiken,  aangemoedigd en de kennis ervan  verscherpt.
Uit het antwoord van de minister op mijn schriftelijke vraag nr. 90 van 2 februari  2021 
bleek dat het project heel wat hinder heeft ondervonden van de geldende 
coronamaatregelen, waardoor dit initiatief niet ten volle ontplooid kon worden in 2020.  Wel 
hadden 47 ketjes en 24 studenten hoger  onderwijs zich bij de start ingeschreven om aan 
dit project deel te nemen.
Brik zou zich in 2021 opnieuw inzetten  om dit project te organiseren, al waren er in de 
eerste helft van 2021 evenzeer strenge  coronamaatregelen van toepassing.  Op de website 
staat te lezen dat er workshops  zullen lopen van 12 oktober t.e.m. 17 december  2021.
1.Kan de minister een stand van zaken geven van de manier waarop het project 
‘Nederlands voor Brusselse  ketjes’ zich kan ontplooien? Welke  initiatieven hebben  
onder de noemer  van dit project reeds  kunnen plaatsvinden in 2021? Worden er, naast 
de workshops die zullen  lopen  van 12 oktober  t.e.m. 17 december 2021, nog andere 
initiatieven onder  de noemer  van dit project  gepland?
2.Hoeveel ketjes  schreven zich in 2021 reeds in voor het project ‘Nederlands voor 
Brusselse ketjes’?
3.Hoeveel studenten hoger onderwijs schreven zich in 2021 reeds  in voor het project 
‘Nederlands voor Brusselse ketjes’?
4.Hoeveel bedroeg de totale  subsidie die Brik voor dit project van de stad Brussel 
ontvangen heeft? Heeft  Brik in 2021 een nieuwe subsidie ontvangen?
5.Op welke manier wordt het project bekendgemaakt  bij de studenten hoger onderwijs  
enerzijds, en bij de Franstalige jongeren anderzijds?
6.Hoe wordt het project tot dusver  gesmaakt bij de deelnemende  ketjes, de 
deelnemende studenten en Brik zelf?
7.Wat zijn de toekomstplannen voor het project ‘Nederlands  voor Brusselse ketjes’?
BENJAMIN DALLE
VLAAMS MINISTER VAN BRUSSEL, JEUGD EN MEDIA
ANTWOORD 
op vraag nr. 213 van 16 juli 2021
van ANNABEL TAVERNIER
1.Vanwege de geldende coronamaatregelen  konden in 2021, tot nu toe, geen workshops 
of alternatieve activiteiten plaats vinden. Van 12 oktober tot 17 december 2021 staat 
een nieuwe reeks workshops gepland. Brik onderzoekt ook de mogelijkheid om tijdens 
de herfstvakantie  een dagactiviteit te organiseren.
2.Er zijn op dit moment, voor de komende reeks, nog geen ketjes ingeschreven. 
Inschrijvingen zijn mogelijk vanaf de 3e week van september 2021, waarbij de 
jeugdhuizen gelijktijdig  communicatie  voeren  voor het project.
3.Er zijn, op dit moment, nog geen studenten ingeschreven. De promotie hiervan start 
begin september 2021,  waarbij  studenten zich kunnen  inschrijven tot begin  oktober 
2021. Na een rondvraag aan het einde van juni 2021 gaven al 7 studenten (die vorig 
jaar deelnamen)  aan, opnieuw  te willen deelnemen als vrijwilliger in het najaar van 
2021.
4.In 2020 ontving Brik een subsidie  van 60.000 euro van de stad Brussel en zorgde ze 
voor een eigen  inbreng  van 10.000 euro. Het positieve  resultaat van 26.277,24 euro op 
het project  in 2020 werd, na akkoord met stad Brussel,  overgedragen naar het project 
in 2021. In 2021 ontving Brik langs  de Brusselse  schepen  van Franstalig Openbaar 
Onderwijs en Jeugd een subsidie  van 5.000 euro en langs de burgemeester van de stad 
Brussel een subsidie van 32.500  euro. Brik plant voor 2021 opnieuw  een eigen inbreng 
in het project  van 10.000 euro.
5.Het project  wordt bij de studenten bekend gemaakt op de online media  van Brik, de 
Facebookgroep ‘Brussel, mijn studentenstad’ en de verschillende platformen van de 
hogeronderwijsinstellingen, en door docenten die hun studenten  rechtstreeks 
aanspreken. Voor de jeugdhuizen komen er brochures en posters met alle informatie 
over de workshopreeks. Met de “infodagen” en mond-aan-mondreclame van de 
begeleiders in de jeugdhuizen, moedigen  we Frans-  en anderstalige jongeren aan om 
deel te nemen  en zich in te schrijven.
6.De ketjes krijgen een positieve band met de Nederlandse  taal dankzij het gebruik van 
het Nederlands in de vrije tijd.
De studenten vinden het fijn om te werken  aan het project en voelden zich meteen 
welkom in de jeugdhuizen. De studenten die een lerarenopleiding  genieten, komen door 
het project in contact met de Brusselse jeugd en leren de ketjes en hun leefwereld beter 
kennen. Studenten die geen leerkracht in opleiding zijn, maken kennis met een andere 
wereld en leren daardoor nieuwe vaardigheden.
Brik wenst in het najaar de volledige  workshopreeks uit te kunnen  voeren.
7.De eerste  echte workshopreeks zal pas vanaf oktober 2021 kunnen  starten.  Na afloop 
wordt er een grondige evaluatie uitgevoerd. Nadien  overlegt Brik met de subsidiegever 
of een verderzetting van het project wenselijk is voor beide partijen.
