title: Zeezoogdieren - Transport
thema: Dierenwelzijn
pdf link: https://docs.vlaamsparlement.be/pfile?id=1750323
thema link: https://www.vlaamsparlement.be/parlementaire-documenten/schriftelijke-vragen/1548024
SCHRIFTELIJKE VRAAG
nr. 920
van ELS STERCKX
datum: 5 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Zeezoogdieren  -  Transport
Nederland heeft het voornemen om twaalf zeezoogdieren  te transporteren naar een 
entertainmentpark in China. Het gaat hierbij  om dolfijnen, zeeleeuwen  en walrussen.  Er 
zijn ook dolfijnen bij van circa 24 jaar. Verschillende organisaties zoals Sea Shepherd  en 
House of Animals zijn naar de rechter  gestapt om de export naar China tegen te houden.
1.Zijn er vanuit Vlaanderen in de periode van 2016 tot op heden zeezoogdieren 
getransporteerd naar China? Zo ja, kan de minister  een overzicht bezorgen per jaar 
van welke  zeezoogdieren  naar China getransporteerd zijn? Voor welke doeleinden 
werden ze getransporteerd?
2.Welke instantie heeft hiervoor de vergunningen afgeleverd?
3.Zijn er vanuit Vlaanderen in de periode  van 2016 tot op heden naar andere landen 
buiten Europa zeezoogdieren getransporteerd? Zo ja, naar welke  landen en wanneer?
4.Zijn er vanuit  Vlaanderen in de periode van 2016 tot op heden  zeezoogdieren binnen 
Europa getransporteerd? Zo ja, naar welke landen? Wanneer en voor welke 
doeleinden? Graag een overzicht om welke zeezoogdieren het gaat.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 920 van 5 augustus 2021
van ELS STERCKX
Er is op basis van de dierenwelzijnsregelgeving geen verplichting voor erkende 
inrichtingen om het transport van zeezoogdieren aan te vragen of te melden  bij mijn 
diensten. Ik heb geen indicatie  dat dergelijke transporten zouden hebben  
plaatsgevonden, maar zoals aangegeven valt dit geheel buiten  mijn bevoegdheid.  
