title: Invoering dierenwelzijnslabel - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1735554
thema link: https://www.vlaamsparlement.be/parlementaire-documenten/schriftelijke-vragen/1534525
SCHRIFTELIJKE VRAAG
nr. 805
van LUDWIG  VANDENHOVE
datum: 17 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Invoering dierenwelzijnslabel   -  Stand van zaken
In de commissie  Landbouw heb ik minister Crevits ondervraagd  over 
dierenwelzijnslabels. De aanleiding  was dat Duitsland in 2020 de lidstaten verzamelde  
achter het principe van een Europees dierenwelzijnslabel.
Inmiddels stelt Duitsland  voor om, naar analogie met verpakte eieren, 
voedingsproducten met eieren te etiketteren met het huisvestingssyteem van de 
betrokken legkippen. Minister Crevits  stelde in haar antwoord dat ze samenwerkt met de 
minister van Dierenwelzijn aan een dergelijk dierenwelzijnslabel, maar dat het initiatief 
van de minister van Dierenwelzijn  moet komen.
1.Hoever staat het met het Vlaamse dierenwelzijnslabel?
2.Wat is de definitieve timing qua realisatie?
3.Is er al zicht op hoe het label er inhoudelijk zal uitzien? 
a)Is er een volgorde qua producten?
b)Is er een prioriteit vastgelegd qua producten?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 805 van 17 juni 2021
van LUDWIG  VANDENHOVE
1.Ik bezorgde  met mijn antwoord  op vraag nr. 568 van 17 maart 2021 het verslag dat 
de heer Vanthemsche in mijn opdracht  maakte voor de ontwikkeling van een Vlaams  
dierenwelzijnslabel.
De heer Vanthemsche is nu bezig met de vervolgopdracht, namelijk het in praktijk  
brengen van dit label. Dit houdt  onder meer in het oprichten van een stuurgroep die 
het project zal omkaderen en begeleiden.
2.Mijn ambitie is om dit label in het voorjaar van 2022 te kunnen  invoeren.
3.Neen, die details zijn nog niet bekend  en maken deel uit van de opdracht van de heer 
Vanthemsche.
