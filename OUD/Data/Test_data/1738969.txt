title: Quick wins verkeersveiligheid schoolroutes - Oudenaarde
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738969
thema link: https://www.vlaamsparlement.be/parlementaire-documenten/schriftelijke-vragen/1541773
SCHRIFTELIJKE VRAAG
nr. 1452
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Oudenaarde
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Oudenaarde  quick wins in kaart gebracht?  Wanneer  zullen  deze werken 
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1452 van 2 juli 2021
van STEPHANIE D’HOSE
Er zijn in het totaal 8 mogelijke quick wins. 
●2 knelpunten  komen mogelijk in aanmerking  voor een quick win. AWV laat dit 
onderzoeken via een externe studie en werkt een voorstel uit. Zodra  dat voorstel  
er is, wordt het stadsbestuur in de komende maanden gecontacteerd om het verder 
verloop te bespreken. 
●3 knelpunten zullen  mee opgenomen worden in het geplande structureel onderhoud 
dat zal plaatsvinden in de tweede helft van 2021.
●1 locatie is mee opgenomen in de opgestarte  studie  van de fietssnelweg F419 van 
de provincie Oost-Vlaanderen  (fietssnelweg Oudenaarde - Zottegem). Dit kruispunt  
dient in de betreffende projectstuurgroep onderzocht te worden.
●Voor 1 knelpunt zal AWV de stad in de loop van de komende maanden op de hoogte 
brengen van de indicatieve uitvoeringsdatum  van de gevraagde markeringswerken.
●Voor 1 knelpunt  ziet AWV geen mogelijkheden  om binnen de bestaande  contouren 
van de gewestweg verbeteringen aan te brengen. Aan het stadsbestuur werd 
gevraagd om alsnog  een voorstel tot verbetering door te sturen. 
Meer in detail gaat het om volgende locaties  :
Knelpunt Locatie Toelichting 
KS810 Deinzestraat (N459) x 
N60AWV gaat akkoord met het voorstel, al betreft 
het plaatsen van voetpaden  een 
gemeentelijke bevoegdheid.  Voor de 
financiering van deze maatregel kan de stad 
gebruik maken  van subsidies aan gemeenten 
voor het verbeteren van de verkeersveiligheid  
van schoolroutes op gemeentewegen. Meer 
informatie hierover op 
https://www.vlaanderen.be/subsidies-aan-gemeenten-voor-het-verbeteren-van-de-verkeersveiligheid-van-schoolroutes-op-gemeentewegen.De rode markeringen  zullen  
worden opgefrist.  Dit zal zo spoedig mogelijk 
worden uitgevoerd.
KS820 Martijn van 
Torhoutstraat (N46) x 
Rekkemstraat
KS821 Wijnendale (N46) x 
Aalststraat
KS827 M. van Torhoutstraat 
(N46) x wijk Riedekens  
via trage wegHet wegendistrict zal spoedig actie 
ondernemen voor dit knelpunt.  Dit zal zo 
spoedig mogelijk  worden  uitgevoerd.
KS822 Abdijstraat N46) x 
LotharingenstraatDit knelpunt komt mogelijk in aanmerking 
voor een quick win. Door de plaatselijke 
omstandigheden zijn er weinig mogelijkheden  
zonder innames, maar AWV laat dit verder  
onderzoeken en werkt een voorstel uit. Zodra 
dat voorstel er is, wordt de stad 
gecontacteerd om het verder verloop te 
bespreken.
KS823 Weldenstraat (N46) x M. 
Lambrechtsstraat x 
SleegstraatDit knelpunt kadert binnen  een groter  
investeringsproject voor de herinrichting van 
de N46, dat ter uitvoering  gepland staat in 
2024-2025. De opmerkingen  van de 
gemeente worden in dat dossier verwerkt,  
maar in afwachting  van de uitvoering ervan 
ziet AWV geen quick wins haalbaar.
KS824 Abdijstraat (N46) x 
Steenbakkersstraat
KS825 Nederenamestraat (N46) x BoslosDeze knelpunten  komen niet in aanmerking  
voor een quick win aangezien de gevraagde 
markeringen niet kunnen worden toegepast 
aan kruispunten. AWV zal bekijken of er 
andere ingrepen mogelijk zijn en hierover met 
de stad contact opnemen.
KS826 Deinzestraat (N459) x 
Industriepark De 
BruwaanDit knelpunt komt mogelijk in aanmerking 
voor een quick win. AWV laat de 
mogelijkheden onderzoeken en brengt de stad 
op de hoogte  wanneer er een voorstel is 
uitgewerkt.
