title: Fietsbrug Denderbelle - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738955
thema link: https://www.vlaamsparlement.be/parlementaire-documenten/schriftelijke-vragen/1539015
SCHRIFTELIJKE VRAAG
nr. 1437
van FREYA SAEYS
datum: 29 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsbrug Denderbelle   -  Stand van zaken
De bestaande fietsovergang  over de stuw en sluis in Denderbelle is sinds jaar en dag een 
belangrijk knelpunt. De passage wordt heel vaak gebruikt. Een overgang over een 
stuwsluiscomplex is echter moeilijk verenigbaar met de veiligheidsnormen, en beantwoordt 
niet aan de huidige comforteisen. Bovendien zou De Vlaamse  Waterweg om 
veiligheidsredenen in de toekomst een volledige  omheining rond het nieuwe  
stuwsluiscomplex willen  plaatsen.
1.Voorziet De Vlaamse Waterweg in de bouw van een nieuwe fietsbrug  ter vervanging  
van de huidige overgang?
2.Zo ja, waar wordt deze brug gebouwd?
3.Hoe zal de bouw van deze brug worden gefinancierd?
4.Zijn daarvoor middelen gereserveerd op het GIP (ge√Øntegreerd 
investeringsprogramma)?
5.Wat is de verdere timing voor zowel de aanvraag van de vergunningen, de 
aanbesteding als de uitvoering  van de werken?
6.Is de Vlaamse Waterweg daarover al in gesprek met de betrokken lokale besturen?
7.Zal het stuwsluiscomplex vanop afstand  bediend worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1437 van 29 juni 2021
van FREYA SAEYS
1.De Vlaamse Waterweg nv voorziet in een vaste fietsbrug in de nabijheid  van het 
stuwsluiscomplex in Denderbelle ter vervanging van de bestaande overgang.
2.De exacte locatie  voor de brug is nog niet gekend,  momenteel wordt een voorstudie 
uitgevoerd om de meest geschikte  locatie te bepalen.
3.Er zijn middelen voorzien in het kader van het fietsrelanceplan.
4.Op het ontwerp meerjarenprogramma van De Vlaamse  Waterweg nv zijn in 2022 
middelen voorzien voor de bouw van deze nieuwe brug.
5.Op heden is de voorstudie lopende om de meest geschikte locatie  te bepalen. Na 
bepaling van de voorkeursvariante kan de ontwerpstudie opgestart worden. Volgens 
de huidige planning is de aanbesteding en de aanvraag van de omgevingsvergunning 
voorzien in de tweede helft van 2022 en de aanvang van de werken in het voorjaar 
van 2023.
6.De lokale besturen werden reeds  betrokken. In het verdere studietraject zal de 
projectmethodologie basisbereikbaarheid  gevolgd worden, in het kader hiervan zullen  
de lokale  besturen  verder betrokken worden.
7.Het nieuwe stuwsluiscomplex zal in de toekomst vanop afstand worden  bediend.
