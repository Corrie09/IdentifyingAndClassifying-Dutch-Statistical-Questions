title: Onderwijspersoneelsleden onder de minimumleeftijden van de weddeschalen - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=1750309
thema link: https://www.vlaamsparlement.be/parlementaire-documenten/schriftelijke-vragen/1547951
SCHRIFTELIJKE VRAAG
nr. 916
van JAN LAEREMANS
datum: 30 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneelsleden onder de minimumleeftijden van de weddeschalen  -  Stand 
van zaken
In schriftelijke vraag nr. 661 van 22 juni 2020 van Wim Verheyden werd de kwestie 
aangekaart van jonge personeelsleden die werkzaam zijn in het Vlaamse  onderwijs, maar 
die qua verloning  onder  de minimumleeftijden van de weddeschalen  zitten.
Een leraar krijgt zijn salaris immers volgens een vastgelegd  loonbarema waarbij  men 
opklimt naargelang  van het aantal jaren anciënniteit. Deze loonschalen  hebben  echter 
minimumleeftijden die men moet bereikt hebben vooraleer men loonanciënniteit opbouwt 
(niet te verwarren  met dienstanciënniteit). Voor bachelors  is dat 22 jaar, voor masters 24 
jaar. Maar in de praktijk  zijn deze kersverse  leraren met een bachelordiploma  (indien ze 
geen studievertraging opliepen) normaliter 21 jaar wanneer ze starten  in het onderwijs.  
Nieuwe leraren op masterniveau zijn aan de start van hun carrière na een educatieve  
master of een master  + specifieke  lerarenopleiding normaliter 23 jaar oud. Die moeten  
dus een jaar werken zonder opbouw van loonanciënniteit. Jongeren blijven dus door die 
minimumleeftijden weddeschalen te lang in schaal 0 hangen. Voor jongeren  geboren  in 
december is dit nog eens extra ongunstig  want voor hen komt dit neer op een kleine 
anderhalf jaar als ze meteen aan hun onderwijscarrière starten op 1 september  na het 
afstuderen zonder studieduurvertraging. Bovendien interpreteren  sommigen dit als een 
nadeel voor studenten  die wel binnen het modeltraject afstuderen tegenover 
leeftijdsgenoten die er een of meerdere jaren over moeten doen.
In zijn antwoord op de schriftelijke vraag  van collega Verheyden schetste de minister al 
de oorsprong van deze minimumleeftijden. Hij gaf toe dat deze bepalingen  en de 
argumentatie achter deze bepalingen (zoals de uitleg dat deze voorgeschreven  
minimumleeftijden de discriminatie wegwerkten tussen vrouwelijke en mannelijke 
leerkrachten omdat deze laatsten boven op hun studie  nog één tot anderhalf jaar 
legerdienst moesten vervullen) in de huidige situatie niet meer overeenstemmen met de 
realiteit. Omtrent de vraag of er tijdens deze legislatuur stappen zouden  gezet worden  
om deze eigenaardige situatie recht te zetten, liet de minister blijken geen zulke stappen  
te ondernemen en wees hij op het te krappe budget:
“(…) de aanpassing hiervan heeft ook een prijskaartje. Volgens een berekening in 
voorbereiding van cao XI vergde  dergelijke maatregel een bijkomend budget  van ruim 
100 miljoen euro recurrent in het loonmodel.  In de huidige budgettaire krappe  situatie  is 
een snelle  wijziging  van deze regeling daarom niet haalbaar.”
Om een goede analyse te kunnen maken van de omvang van de betrokken groep binnen  
het personeel, alsook de mogelijke kostprijs, stel ik de minister dan ook de volgende 
vragen.
1.a) Hoeveel jonge onderwijspersoneelsleden die verloond worden volgens barema 
148 (het loonbarema  van de meeste leraren  op bachelorniveau die lesgeven in 
het basisonderwijs)  en die onder de hierbij geldende minimumleeftijd vallen, 
waren de afgelopen jaren werkzaam in ons onderwijs?
b)Aangezien  men in het onderwijs  aan het begin van zijn of haar carrière nogal 
vaak met interims en/of deeltijdse opdrachten  werkt, hoeveel is dit aantal dan 
indien men dit uitdrukt  in voltijdse equivalenten  (vte’s)?
Graag had ik voor beide vragen een chronologisch overzicht  vanaf het schooljaar 
2014-2015 tot en met het recentste  schooljaar.
2.a) Hoeveel jonge onderwijspersoneelsleden die verloond worden volgens barema 
301 (het loonbarema  van de meeste leraren  op bachelorniveau die lesgeven in 
het secundair  onderwijs)  en die onder de hierbij geldende  minimumleeftijd 
vallen, waren de afgelopen jaren werkzaam  in ons onderwijs?
b)Hoeveel is dit aantal indien men dit uitdrukt in voltijdse  equivalenten (vte’s)?
Graag had ik voor beide vragen een chronologisch overzicht  vanaf het schooljaar 
2014-2015 tot en met het recentste  schooljaar.
3.a) Hoeveel jonge onderwijspersoneelsleden die verloond worden volgens barema 
501 (het loonbarema van de meeste leraren op masterniveau  die lesgeven in het 
secundair onderwijs) en die onder de hierbij geldende  minimumleeftijd vallen, 
waren de afgelopen jaren werkzaam in ons onderwijs?
b)Hoeveel is dit aantal indien men dit uitdrukt in voltijdse  equivalenten (vte’s)?
Graag had ik voor beide vragen een chronologisch overzicht  vanaf het schooljaar 
2014-2015 tot en met het recentste  schooljaar.
4.a) Hoeveel jonge onderwijspersoneelsleden die verloond worden volgens  andere 
barema’s dan 148, 301 en 501 en die onder de geldende minimumleeftijd(en) 
vallen, waren de afgelopen jaren werkzaam  in ons onderwijs?
b)Hoeveel is dit aantal indien men dit uitdrukt in voltijdse  equivalenten (vte’s)?
Graag had ik voor beide vragen een chronologisch overzicht  vanaf het schooljaar 
2014-2015 tot en met het recentste  schooljaar.
5.Is er bij de raming van het bijkomende kostenbudget  in de schoot  van cao XI, 
waarbij de recurrente meerkosten  van een schrapping  van deze minimumleeftijden  
werden berekend op ruim 100 miljoen  euro, een onderscheid gemaakt tussen deze 
loonbarema’s? Zo ja, kan de minister hierbij een overzicht  verlenen van de raming 
uitgesplitst naargelang van de vier in de hierboven  gestelde  deelvragen vermelde 
categorieën?
6.In hoeverre acht de minister  dat hier mogelijk eigenlijk sprake  kan zijn van een vorm 
van discriminatie op basis van leeftijd?
7.Is de minister principieel  (dus los van de budgettaire kant van het verhaal) in dezen  
een voorstander van het schrappen van deze minimumleeftijden? Schaart de 
minister zich dus principieel achter de stelling dat wie in het onderwijs  werkt,  vanaf 
dag 1 in aanmerking zou moeten komen  voor loonanciënniteit, ongeacht zijn of haar 
leeftijd?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 916 van 30 juli 2021 
van JAN LAEREMANS
1-4.Als referentiepunt werd telkens in de maand januari  gekeken wie op dat moment 
jonger was dan de minimumleeftijd van zijn weddeschaal.  Dit kunnen zowel 
personeelsleden zijn die 1 maand jonger  zijn als personeelsleden  die tot een volledig 
jaar getroffen worden door die baremieke  minimumleeftijd. 
Evolutie in FTE
FTE
jaar wsc BASISONDERWIJSSECUNDAIR ONDERWIJSVOLWASSENENONDERWIJSDKOCLBANDEREEindtotaal
2015148 309 309
301 114 0 0 114
501 1 89 9 1 0 101
Andere 146 33 3 6 2 3 192
Totaal 2015 456 236 12 7 2 3 717
2016148 316 316
301 110 1 0 112
501 96 13 1 3 113
Andere 129 25 3 6 2 4 168
Totaal 2016 445 231 17 7 5 4 709
2017148 272 272
301 104 104
501 1 67 5 0 5 1 79
Andere 119 26 1 4 1 5 156
Totaal 2017 392 197 6 5 6 6 611
2018148 256 256
301 90 1 0 91
501 1 64 3 0 2 1 71
Andere 99 32 4 2 2 2 141
Totaal 2018 356 186 8 2 4 2 559
2019148 235 235
301 100 0 0 100
501 1 69 6 1 7 1 84
Andere 93 29 3 5 7 1 138
Totaal 2019 328 197 9 614 2 556
2020148 255 255
301 95 0 95
501 72 7 0 5 84
Andere 92 38 1 9 4 7 151
Totaal 2020 347 205 8 910 7 585
2021148 270 270
301 90 1 91
501 1 84 2 4 90
Andere 87 42 211 5 0 147
Totaal 2021 358 216 411 9 0 598
Evolutie in aantal stamnrs
FTE
jaar wsc BASISONDERWIJSSECUNDAIR ONDERWIJSVOLWASSENENONDERWIJSDKOCLBANDEREEindtotaal
2015148 448 448
301 157 1 2 160
501 1 137 17 8 1 164
Andere 232 66 827 3 4 340
Totaal 2015 681 360 2637 4 4 1.112
2016148 439 439
301 152 2 3 157
501 130 24 3 5 162
Andere 211 60 630 3 4 314
Totaal 2016 650 342 3236 8 4 1.072
2017148 383 383
301 133 133
501 2 97 13 310 1 126
Andere 208 59 527 2 7 308
Totaal 2017 593 289 183012 8 950
2018148 369 369
301 121 2 1 124
501 3 87 6 4 5 1 106
Andere 180 69 1214 4 2 281
Totaal 2018 552 277 2019 9 3 880
2019148 308 308
301 132 2 1 135
501 1 86 11 411 1 114
Andere 160 74 73310 1 285
Totaal 2019 469 292 203821 2 842
2020148 332 332
301 114 2 116
501 87 10 1 8 106
Andere 150 79 348 6 8 294
Totaal 2020 482 280 135114 8 848
2021148 342 342
301 111 1 112
501 1 109 3 8 121
Andere 158 84 647 8 1 304
Totaal 2021 501 304 94816 1 879
5.In de berekening werd natuurlijk rekening gehouden met de verschillende 
weddeschalen die een verschillende  meerkost  met zich meebrengen,  maar dit werd in 
het eindresultaat niet opgesplitst naar de meerkost per weddeschaal. De 100 miljoen  
waarnaar verwezen  werd, betrof een berekening die niet enkel de meerkost  bekeek 
van de (nieuwe) personeelsleden (cfr de aantallen/FTE die hierboven  in kaart werden 
gebracht) die in het toenmalige schooljaar onder  de minimumleeftijd zaten maar ook 
de meerkost om alle bestaande personeelsleden de gederfde  anciënniteit bij te geven.   
6-7.Het is moeilijk te zeggen of de baremieke leeftijd een schending inhoudt op het verbod 
op discriminatie op grond  van leeftijd.  Het Grondwettelijk Hof heeft zich ook nog niet 
moeten uitspreken over die vraag. Het heeft zich wel al uitgesproken over de 
prejudiciële vraag  of je de baremieke leeftijd  enkel kan schrappen voor nieuwe  
personeelsleden of de schrapping  verplicht  retroactief moet gebeuren. Het 
Grondwettelijk Hof besliste  in haar arrest van 16 juli 2015 (arrest nr. 104/2015) dat 
het toegestaan is om de baremieke leeftijd enkel te schrappen  voor nieuwe 
personeelsleden. 
De voorbije  maanden heb ik intensieve gesprekken  gevoerd met de sociale  partners 
over nieuwe  cao’s in de verschillende onderwijsniveaus. Ik ben dan ook blij te kunnen 
meegeven dat de afschaffing van de baremieke leeftijd wordt opgenomen in de 
verschillende cao’s. De baremieke leeftijd  wordt  afgeschaft voor wie nieuw in dienst 
treedt in onderwijs en hiermee maken we het voor hen opnieuw iets meer aantrekkelijk 
om te starten  aan een onderwijsloopbaan.
