title: Mantelzorgers en zorgbehoevenden - Registratie provincie Antwerpen
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1735834
thema link: https://www.vlaamsparlement.be/parlementaire-documenten/schriftelijke-vragen/1538539
SCHRIFTELIJKE VRAAG
nr. 763
van KATRIEN  SCHRYVERS
datum: 24 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Mantelzorgers en zorgbehoevenden   -  Registratie provincie Antwerpen
In het kader van de Vlaamse sociale bescherming (VSB) wordt jaarlijks het aantal unieke 
mantelzorgers en het aantal unieke zorgbehoevenden  die hulp krijgen van een 
mantelzorger geregistreerd. De minister geeft hierover recente cijfers in antwoord op mijn 
schriftelijke vraag nr. 551 van 31 maart 2021. In de provincie Antwerpen  ging het in 2020 
over 38.105 unieke  mantelzorgers en 31.503 unieke  zorgbehoevenden. In antwoord op 
mijn schriftelijke vraag nr. 712 van 4 augustus 2020 geeft de minister cijfers  ter zake per 
gemeente in de provincie Antwerpen.
1.Hoeveel unieke  mantelzorgers en hoeveel unieke  zorgbehoevenden werden  in 2020 
geregistreerd in de provincie Antwerpen?  Graag een opdeling per gemeente.
2.Kan de minister,  enkel  voor de provincie  Antwerpen, een beeld  geven van het profiel  
van de mantelzorger in 2020? Graag  een opdeling  naargelang geslacht, leeftijd en 
relatie tot de zorgbehoevende.
3.Kan de minister,  enkel  voor de provincie  Antwerpen, een beeld  geven van het profiel  
van de zorgbehoevende in 2020? Graag per jaar een opdeling naargelang geslacht, 
leeftijd en relatie tot de mantelzorger.
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 763 van 24 juni 2021
van KATRIEN  SCHRYVERS
De cijfers per deel vraag  staan in het begeleidende Excel-document 
SV763_Schryvers_mantelzorgers_cijfers_per_deelvraag.xlsx. Hieronder vindt u enkele 
verduidelijkingen bij elke tabel.
1.In de eerste tabel “01 unieke MZ gemeente” vindt u het aantal unieke  mantelzorgers 
per gemeente  in de provincie Antwerpen voor het jaar 2020.  Een unieke mantelzorger  
kan voor één of meerdere  zorgbehoevenden mantelzorger zijn. Het aantal unieke 
mantelzorgers dat wordt geteld,  is het aantal  dat op 31 december 2020 een officieel 
adres in de provincie Antwerpen  had.
De tweede tabel “02 unieke ZBH gemeente” bevat het aantal unieke zorgbehoevenden 
per gemeente in de provincie Antwerpen voor het jaar 2020.  Hierbij werd het aantal 
unieke zorgbehoevenden geteld dat op 31 december van dat jaar een officieel adres 
in de provincie Antwerpen had.
2.In de tweede tabel “03a unieke MZ geslacht+leeftijd”  vindt u het aantal Antwerpse 
mantelzorgers opgedeeld naargelang geslacht en leeftijdscategorie,  voor het jaar 
2020.
In de volgende tabel “03b MZ-ZBH  relaties” vindt u de relatie van deze mantelzorgers 
t.o.v. de zorgbehoevende. De aantallen verschillen hier van de vorige  tabellen, omdat 
één unieke  mantelzorger voor meerdere zorgbehoevenden kan zorgen. Hier is dus het 
aantal relaties geteld. Bijvoorbeeld: als eenzelfde  persoon mantelzorger is voor zowel 
haar moeder als voor haar echtgenoot, dan wordt  dit in deze tabel als twee 
afzonderlijke relaties  mantelzorger-zorgbehoevende geteld. Merk op dat hier ook 
relaties met zorgbehoevenden  van buiten de provincie Antwerpen kunnen  tussen zitten 
(een persoon uit de provincie Antwerpen kan uiteraard mantelzorger zijn voor een 
zorgbehoevende buiten de provincie Antwerpen).
3.In de tabel “04a unieke ZBH geslacht+leeftijd”  vindt u vervolgens het aantal unieke 
zorgbehoevenden in de provincie  Antwerpen, opgedeeld  volgens geslacht  en 
leeftijdscategorie. 
Wat betreft de vraag naar een opdeling van het aantal zorgbehoevenden naargelang 
relatie tot de mantelzorger: gegevens over de relatie van de zorgbehoevende  t.o.v. de 
mantelzorger zijn niet beschikbaar; enkel de relatie van mantelzorger  t.o.v.  de 
zorgbehoevende is beschikbaar. Er wordt dus bijvoorbeeld geregistreerd of de 
mantelzorger de zoon of dochter  is van de zorgbehoevende, maar niet of de 
zorgbehoevende de vader of moeder  is van de mantelzorger. In de laatste  tabel “04b 
MZ-ZBH relaties” wordt daarom een overzicht  gegeven van de relatie mantelzorger  
t.o.v. zorgbehoevende  voor alle zorgbehoevenden uit de provincie Antwerpen.  Het 
verschil tussen  deze tabel 04b en tabel 02b is dus dat in tabel 02b er geselecteerd 
wordt o.b.v. de woonplaats van de mantelzorger en in tabel 04b o.b.v.  de woonplaats  
van de zorgbehoevende. Ook bij tabel 04b gelden de opmerkingen dat één unieke 
mantelzorger voor meerdere  zorgbehoevenden kan zorgen, en dat er ook 
mantelzorgers van buiten de provincie Antwerpen geteld kunnen zijn (een 
zorgbehoevende uit de provincie Antwerpen kan een mantelzorger van buiten de 
provincie hebben).
BIJLAGE
Overzicht
