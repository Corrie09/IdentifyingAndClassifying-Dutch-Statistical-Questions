title: Investeringen fietsinfrastructuur - Fietspaden Vlaams-Brabant
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738731
thema link: https://www.vlaamsparlement.be/parlementaire-documenten/schriftelijke-vragen/1535670
SCHRIFTELIJKE VRAAG
nr. 1420
van JAN LAEREMANS
datum: 21 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Investeringen fietsinfrastructuur  -  Fietspaden Vlaams-Brabant
Om zowel onze (schoolgaande)  kinderen en jongeren alsook de rest van de bevolking 
aan te zetten om zich per fiets en met andere gelijkaardige meer duurzame 
vervoersmodi te verplaatsen, zijn investeringen in nieuwe  fietsinfrastructuur,  alsook het 
onderhoud van de bestaande infrastructuur  onontbeerlijk. De Vlaamse  Regering kondigde 
al bij haar opstart grote investeringen in het fietsgebeuren aan. Bijkomend gaat een 
derde van de 885 miljoen euro voor openbare werken uit het relanceplan  naar nieuwe 
fietsinfrastructuur. Alle overheden samen staan in voor de realisatie van veilige  
fietspaden. Op dat vlak werkt Vlaanderen momenteel aan een grote inhaalbeweging.
Het door de minister goedgekeurde geïntegreerd investeringsprogramma (GIP) 2021 
geeft hierbij een overzicht van de investeringen die dit kalenderjaar verricht  zullen 
worden. In dezen is het ook interessant om te overschouwen wat ter zake de afgelopen 
jaren al gerealiseerd is. In haar antwoord op een schriftelijke vraag  van collega Warnez 
gaf de minister reeds een overzicht van de gedane  investeringen in fietsinfrastructuur in 
2018, 2019 en 2020 voor de provincie West-Vlaanderen. [1].
1.Welke investeringen  op het vlak van fietsinfrastructuur  werden door de Vlaamse  
overheden in de provincie Vlaams-Brabant gedaan in 2018, 2019 en 2020? Graag 
ook een overzicht van de projecten per jaar met opdeling  naar:
a)gemeente;
b)onderhoud  of nieuwe aanleg;
c)het totale bedrag.
2.Wat was in de jaren 2018, 2019 en 2020 het totale opgeleverde aantal 
meters/kilometers aan fietsinfrastructuur in de provincie Vlaams-Brabant?
Kan de minister daarenboven een onderscheid maken tussen het totale  aantal 
opgeleverde meters/kilometers volledig nieuwe fietsinfrastructuur  versus het totale 
aantal opgeleverde meters/kilometers herstelde/onderhouden/aangepaste 
fietsinfrastructuur?
3.Wat is de algemene  kostenverdeling van de investeringen in fietsinfrastructuur? 
Graag per jaar voor de hierboven vernoemde periode alsook met procentuele 
vermelding van soort kosten  zoals onteigening, bodemsanering,  archeologisch 
onderzoek, eigenlijke aanleg enzovoort.
[1] Schriftelijke vraag nr. 1023 van 9 april 2021.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1420 van 21 juni 2021
van JAN LAEREMANS  
1.a + b + c. In bijlagen 1, 2 en 3 toegevoegd aan dit antwoord kan een overzicht 
gevonden worden van alle investeringen  en subsidies  in fietsinfrastructuur voor 2018, 
2019 en 2020 respectievelijk in de provincie  Vlaams-Brabant. In dit overzicht  is 
aangegeven welke gemeente(n) het betreft, welk type project het is (bijvoorbeeld  
onteigening, studie, of uitvoering)  en het budget. Er wordt  echter niet bijgehouden of 
het project een nieuw aangelegd fietspad betreft of een onderhoud is van een 
bestaand fietspad.
2.Het aantal kilometer  fietspad dat correspondeert met de vastleggingen in Vlaams-
Brabant was voor 2018  35,15 kilometer, voor 2019 48,46  kilometer en voor 2020   
34,16 kilometer.  Zoals aangegeven in het antwoord op de eerste vraag werd niet 
bijgehouden of een investering een nieuw  aangelegd  fietspad betreft of een 
onderhoud was van een bestaand fietspad. 
3.Voor elke van de projecten in bijlagen 1, 2 en 3 wordt aangegeven wat het type is 
van het project (studie,  uitvoering, onteigening). Voor onderstaand overzicht  
beperken we ons tot de fietsinvesteringen die zijn opgenomen  in het GIP (= 
investeringen vanuit MOW, subsidies worden dus buiten  beschouwing gelaten). 
Hieronder een overzicht  per jaar over de verschillende categorieën voor de provincie  
Vlaams-Brabant.
GIP 
INVESTERINGEN
VLAAMS-BRABANTOnteigening Studie Uitvoering Onbekend
Budget Percentage Budget Percentage Budget Percentage Budget Percentage
2018 € 361 187 1% € 890 556 2% € 38 673 713 97% € 0 0%
2019 € 1 598 427 3% € 1 765 676 3% € 51 495 904 93% € 272 543 0%
2020 € 6 387 130 11% € 2 144 118 4% € 49 917 179 85% € 0 0%
BIJLAGEN:
1.Overzicht 2018
2.Overzicht 2019
3.Overzicht 2020
