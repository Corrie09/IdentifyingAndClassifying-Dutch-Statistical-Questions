title: Opleiding asielmedewerker - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1735674
thema link: https://www.vlaamsparlement.be/parlementaire-documenten/schriftelijke-vragen/1535415
SCHRIFTELIJKE VRAAG
nr. 840
van ALLESSIA CLAES
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Opleiding asielmedewerker  -  Stand  van zaken
Jaarlijks organiseert de dienst Dierenwelzijn in samenwerking  met hogescholen een 
opleiding voor asielmedewerkers. De asielen ontvangen  daarvoor een uitnodiging en de 
opleiding is enkel  toegankelijk voor medewerkers  en vrijwilligers van een erkend asiel. 
De opleidingen waren afgelopen jaar online en volgens de laatste informatie steeds 
volzet. Om inschattingen te maken over de huidige  noden qua opleidingsaanbod, 
verkreeg ik graag wat meer info over de cursus asielmedewerker, namelijk over de 
inschrijvingen en slaagkansen,  alsook de huidige knelpunten.
1.Hoeveel personen schreven zich sinds 2018 in voor de cursus  asielmedewerker,  
georganiseerd door de dienst Dierenwelzijn?  Graag een opsplitsing per jaar, per 
geslacht en per asiel.
2.Hoeveel deelnemers slaagden sinds 2018 voor deze cursus?  Graag  een jaarlijkse 
opsplitsing, per geslacht en per asiel.
3.Hoeveel deelnemers hebben de opleiding vroegtijdig stopgezet? 
a)Graag een jaarlijkse opsplitsing, per geslacht  en per asiel.
b)Wat zijn de belangrijkste  redenen om de opleiding vroegtijdig  stop te zetten?
4.Wanneer wordt een nieuwe  opleiding voor asielmedewerkers in 2021 georganiseerd?
5.Wat zijn de bevindingen m.b.t.  het organiseren van de opleiding voor 
asielmedewerker? Zijn er momenteel  grote knelpunten  die opduiken bij de 
organisatie en hoe wordt daarop ingespeeld? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 840 van 18 juni 2021
van ALLESSIA CLAES
1-3a) Zie bijlage.
Bij de inschrijving wordt  het geslacht  van de deelnemer niet gevraagd.
Sommige cursisten schreven zich vroegtijdig uit, anderen namen wel deel aan alle 
lessen maar niet aan het examen of desgevallend het herexamen.
3b)Er werd niet expliciet  gevraagd naar de reden voor stopzetting. Wanneer deze 
spontaan werd gegeven waren de redenen divers, bijvoorbeeld  doordat men zich niet 
meer kon vrijmaken  op alle lesdata  of omwille  van gezondheidsredenen.
4.Het nieuwe academiejaar zal in oktober 2021 van start gaan. 
5.De gratis opleiding voor asielmedewerkers is een succesformule. De inschrijvingen 
lopen ieder jaar als een trein en de respons van de cursisten  is over het algemeen 
zeer positief.  Het enthousiasme  en de gedrevenheid  van de docenten worden erg 
geapprecieerd, alsook de kwaliteit  van de leerstof.
De praktische uitdagingen als gevolg van corona  werden  opgevangen door de lessen 
grotendeels online  te geven. Daarnaast  was de opleiding  vorig jaar snel volzet en 
werd noodgedwongen een reservelijst aangelegd.  Aan enkele asielen waarvan een 
groot aantal medewerkers zich inschreven  werd gevraagd om enkele plaatsen af te 
staan aan ge√Ønteresseerde  asielen waarvan nog niemand de opleiding  volgde. 
Daarom werd beslist om voor het komende academiejaar  een extra lessenreeks te 
organiseren om meer deelnemers  te kunnen inschrijven.
BIJLAGE
Overzicht
