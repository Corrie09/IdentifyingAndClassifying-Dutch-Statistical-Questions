title: Kruispunt Vijfhoekstraat-Durmstraat Mariakerke - Wateroverlast (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747895
thema link: https://www.vlaamsparlement.be/parlementaire-documenten/schriftelijke-vragen/1548211
SCHRIFTELIJKE VRAAG
nr. 1530
van STIJN DE ROO
datum: 18 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Kruispunt Vijfhoekstraat-Durmstraat  Mariakerke  -  Wateroverlast (2)
Op de kruising  van de Vijfhoekstraat en de Durmstraat in Mariakerke (Gent) staat een 
pompstation dat de hoeveelheid regenwater  uit de omliggende wijken niet aankan. 
Minstens eenmaal  per jaar komt het water  in de omliggende straten  langs de riolen naar 
boven en stroomt het door de straten.
Op mijn schriftelijke vraag nr. 959 van 26 maart 2021 over de oorzaak van de te kleine  
dimensionering van het pompstation van Aquafin  voor regenwater en welke ingrepen aan 
het pompstation nog gepland zijn, antwoordde de minister:  “Het pompstation is correct 
gedimensioneerd. Het betreft hier een Aquafinpompstation waar een gemengd 
gedeeltelijk rioleringsstelsels is op aangesloten (met Farys  als rioolbeheerder). Hierdoor 
is het toekomende debiet aan het pompstation sterk afhankelijk  van de gevallen  
neerslag. Het pompstation groter  dimensioneren  kan nooit een volledige oplossing bieden 
voor dit probleem. Bronmaatregelen in het opwaartse stelsel zijn hier noodzakelijk om de 
problematiek op te lossen.  Dit vermijdt grote toevloed van water aan het pompstation bij 
hevige regenval.
Het gebied  Mariakerke  - Wondelgem maakt voorwerp  uit van de hydronautstudie  
‘200GC04’ in opdracht van Aquafin  en gemeentelijk rioolbeheerder Farys.  Deze studie 
loopt tot eind 2021.
De resultaten van de studie zullen gebruikt worden om maatregelen  en aanpassingen  aan 
de gemeentelijke en bovengemeentelijke (pomp)installaties en rioolinfrastructuur te 
simuleren om zo de kans op wateroverlast aan te pakken  en concrete ingrepen af te 
bakenen.”
Op 10 juli 2021 waren  er opnieuw  grote  problemen. In de omgeving van de Vijfhoek  
overstroomden het pompstation en de straat. Een verantwoordelijke van Farys en een 
vertegenwoordiger van Aquafin waren ter plaatse.  Men kwam tot de vaststelling  dat de 
afwatering in het Lievekanaaltje langs  de R4 onvoldoende is: enerzijds is er teveel 
begroeiing, anderzijds zijn de buizen voor de onderdoorgangen te klein. Bovendien was 
de doorgang in Wondelgem niet geruimd.
Door de overvloedige regenval tijdens de laatste maand werden problemen  vastgesteld in 
Kolegem (omgeving  Groene Staek), in de Kollebloemstraat (omgeving Argenta)  en vooral 
ook in de omgeving van de Gaverstraat waar het water uit de riolen kwam  en door de 
straat stroomde.  Er wordt gevreesd dat de toestand nog zal verslechten  door de werken 
voor de nieuwe fietsbrug (Vijfhoekstraat) omdat er dan nog minder water door de Lieve 
kan.
1.Werd  onderzoek gevoerd naar de overlopende  riolen  op 10 juli? Wat was de oorzaak 
hiervan? Is (een deel van) het probleem terug te brengen  tot het pompstation en de 
dimensionering naar het Lievekanaal naast  de R4?
2.overweegt  de minister, na de problemen bij de hevige regenval  in juli, om het 
antwoord op mijn vorige schriftelijke vraag  opnieuw te bekijken? Zo ja, welke  
stappen zal ze ondernemen?
3.overweegt  de minister om een overleg te organiseren tussen de buurtbewoners, de 
betrokken administraties,  de stad Gent en De Werkvennootschap om Mariakerke en 
Wondelgem te verzekeren van een goede afwatering, ook bij regenbuien? Zo ja, op 
welke termijn kan dat overleg gepland worden?
4.Op welke manier zal de minister zich ervan  vergewissen dat door de heraanleg van 
de R4 en de realisatie van een nieuwe fietsbrug de situatie niet verergert, maar 
verbetert?
5.Wat is de stand van zaken van de hydronautstudie ‘200GC04’ in opdracht van 
Aquafin en gemeentelijk rioolbeheerder  Farys? Kan de minister reeds inzicht  geven in 
de tussentijdse resultaten met betrekking  tot de hierboven  geschetste problematiek?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1530 van 18 augustus 2021
van STIJN DE ROO
1-3+5. De gracht langs de R4 Industrieweg is een geklasseerde waterloop van 3de 
categorie. Deze valt dus onder het beheer  van de stad Gent. Voor deze deelvragen  
verwijs ik u door naar de stad Gent en Farys/Aquafin.
4.In het project R4WO worden heel wat maatregelen genomen om de Lieve, in beheer 
van de Stad Gent,  te ontlasten en de waterhuishouding in de zone van de Lieve sterk 
te verbeteren.  Hieronder  volgt een oplijsting  van de ondernomen acties  en de impact  
op de Lieve:
Beschikbaar  volume voor water opwaarts  schotten
Nieuw lozingspunt: er wordt een nieuwe doorsteek voorzien onder de R4 richting 
Waterloop de Lieve t.h.v. de fietsbrug W11a (halverwege het gedeelte N9 – 
Zeeschipstraat). Het nieuwe lozingspunt zorgt voor een betere spreiding van het 
regenwater afkomstig van de Industrieweg naar de Lieve.
Openwerken waterloop t.h.v. Gaverstraat
Modellering: de ontworpen toestand werd volledig gemodelleerd  binnen  het 
projectgebied d.m.v.  een ICM-model. Uit het model zijn er geen punten naar 
boven gekomen waar wateroverlast  optreedt bij T20 (dit is een bui die eens in de 
20 jaar voorkomt).
