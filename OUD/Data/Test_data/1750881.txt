title: Onderwijspersoneel - Ontslagen (2)
thema: Onderwijs en Vorming
pdf link: https://docs.vlaamsparlement.be/pfile?id=1750881
thema link: https://www.vlaamsparlement.be/parlementaire-documenten/schriftelijke-vragen/1548371
SCHRIFTELIJKE VRAAG
nr. 941
van KAROLIEN GROSEMANS
datum: 25 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Ontslagen (2)
Een vastbenoemd personeelslid in het onderwijs  kan worden ontslagen:
-na twee opeenvolgende  negatieve evaluaties of drie negatieve evaluaties gedurende de 
loopbaan;
-in het kader van een tuchtprocedure;
-als men niet meer voldoet aan de aanstellingsvoorwaarden (bijvoorbeeld na ontzetting 
uit de burgerlijke  en politieke rechten);
-als men meer dan tien kalenderdagen ongewettigd afwezig  is.
In mijn schriftelijke vraag nr. 802 van 17 juni 2021 vroeg ik de minister naar het aantal 
ontslagen onderwijspersoneelsleden. De minister kon hier toen niet op antwoorden omdat  
het schooljaar nog niet afgerond was. Daarom herhaal  ik hierbij  deze vragen.
1.Hoeveel leerkrachten en directieleden met een vaste benoeming werden in het 
afgelopen schooljaar (2020-2021) ontslagen? Graag  een opdeling per 
onderwijsverstrekker en per provincie.
2.Kan de minister deze gegevens  verder opsplitsen op basis van de reden van ontslag?
3.In welke mate verwacht de minister dat de vernieuwde evaluatieprocedure  in het 
onderwijs tot een stijging van deze cijfers zal leiden?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 941 van 25 augustus 2021.
van KAROLIEN GROSEMANS
Aan het beantwoorden van deze vraag gaat een gegevensbevraging  vooraf. Het 
Agentschap voor Onderwijsdiensten (AGODI) raadpleegde de databanken  op 15/09/2021.
1.AGODI stelde vast dat 22 vast benoemde onderwijspersoneelsleden  tijdens het 
voorbije schooljaar 2020-2021  hun ontslag kregen.  
De twee volgende tabellen splitst deze groep, bestaande uit directieleden en 
leerkrachten, op per onderwijsvertrekker en per provincie.
1.1 Vast benoemde onderwijspersoneelsleden die tijdens het schooljaar  2020-2021 
ontslagen werden, per onderwijsverstrekker
Onderwijsverstrekker Aantal onderwijspersoneelsleden
Katholiek Onderwijs Vlaanderen 13
Onderwijssecretariaat Steden  en 
Gemeenten Vlaamse  Gemeenschap2
GO! onderwijs van de Vlaamse 
Gemeenschap7
Totaal 22
1.2 Vast benoemde onderwijspersoneelsleden die tijdens het schooljaar  2020-2021 
ontslagen werden, per provincie
Provincie Aantal onderwijspersoneelsleden
Antwerpen 3
Brussels Hoofdstedelijk Gewest 1
Limburg 1
Oost-Vlaanderen 7
Vlaams-Brabant 2
West-Vlaanderen 8
Totaal 22
2.Uit de databanken van het Agentschap kan m.b.t. de reden  van ontslag  van een 
personeelslid alleen  het onderscheid gemaakt worden  tussen gedwongen ontslag of 
afzetting en een vrijwillig vertrek. De specifieke  reden van het gedwongen  ontslag of 
afzetting hoeven  scholen niet op te geven. Ik kan bijgevolg geen gegevens aanleveren 
m.b.t. de reden  van het ontslag.
3.De versnelling van de tijdelijke  aanstelling  en vaste benoeming ging hand in hand met 
een herziening  van de evaluatieprocedure.  
Veelal rust er een enorme  werkdruk op de schouders van de eerste evaluator.  Om 
hieraan tegemoet te komen, voorzien  we in een afgeslankte functiebeschrijving, een 
flexibel traject  voor goed functionerende personeelsleden  en geven we tegelijkertijd 
binnen het regelgevend  kader aan de eerste evaluator ook meer slagkracht  om sneller  
tot een evaluatie  met eindconclusie  ‘onvoldoende’  over te gaan wanneer dit 
noodzakelijk is.  
Bij de herziening  hebben  we bewust gekozen voor minder administratieve planlast en 
meer coaching en begeleiding.
Ik wil erop hameren dat de evaluatieprocedure an sich maar een onderdeel binnen  het 
ruimere HR-beleid van de school  is. In onze memorie hebben we dan ook een oproep 
gelanceerd aan de inrichtende machten en schoolleiders om hierop  extra in te zetten.
Personeelsleden die dermate slecht functioneren, ondanks de nodige coaching en 
begeleiding die hen wordt aangeboden, moeten  via de herziening sneller uit het 
onderwijs verwijderd kunnen worden. Het percentage  personeelsleden waarover we 
hier spreken, zal nog altijd vrij beperkt  zijn. Het is zeker niet de bedoeling dat de 
eerste evaluator een heksenjacht gaat houden. 
Daarnaast moet een goed HR-beleid er net toe leiden dat de eerste evaluator niet 
ineens pakweg de helft van zijn team een evaluatie ‘onvoldoende’ geeft. Een goed HR-
beleid kan evaluaties ‘onvoldoende’  net vermijden en ervoor zorgen dat 
personeelsleden niet alleen de kans krijgen om hun werkpunten  weg te werken, maar 
die kans ook effectief  grijpen. Een goed HR-beleid zorgt in de eerste  plaats dat deze 
personeelsleden gewezen worden op hun werkpunten en de noodzaak  om eraan te 
werken.
De herziening heeft niet tot doel om de ontslagcijfers te doen stijgen maar om ervoor  
te zorgen dat we gemotiveerd  en vakkundig onderwijspersoneel hebben,  dit geldt 
zowel voor leerkrachten, administratief personeel als directeurs, en dat de eerste  
evaluator sneller kan ingrijpen in probleemsituaties. Iedereen (zowel leerlingen, 
ouders, de collega’s  als de directeur, de schoolleider of inrichtende macht) heeft hier 
immers baat bij. 
Een vastbenoemd  personeelslid  kan pas ontslagen worden  na twee opeenvolgende 
evaluaties ‘onvoldoende’ of drie evaluaties ‘onvoldoende’  gedurende  de loopbaan. 
Laten we hopen dat de personeelsleden die hier dreigen op af te stevenen het niet 
zover laten komen. 
De extra coaching en begeleiding waar we bij de herziening de nadruk op hebben 
gelegd, kan, los van een evaluatie ‘onvoldoende’, voor sommige personeelsleden ook 
reeds een stimulans  of wake up call zijn om zich te herpakken.
Daarnaast zullen we mogelijke effecten van de herziening op de ontslagcijfers van 
vastbenoemde personeelsleden  pas ten vroegste over een jaar kunnen aanschouwen 
aangezien er onder  de nieuwe regels tussen het verslag van het eerste formele 
functioneringsgesprek waarbij er aan de alarmbel wordt getrokken en de tweede 
evaluatie ‘onvoldoende’ een periode  van minstens 12 maanden moet gelaten worden  
waarin een begeleidingstraject met het personeelslid  afgelegd wordt.
Conclusie:
De vermindering  van de planlast zorgt ervoor dat de eerste evaluator sneller  en 
efficiënter kan optreden tegen  personeelsleden  die slecht functioneren en al hun 
kansen verspeeld  hebben. Laat ons hopen dat de eerste evaluator dit dan ook 
zal doen. Wij kunnen niet meer doen dan het regelgevend  kader aanreiken. De 
uitvoering ligt nog steeds  in de handen  van de eerste evaluator.
oDit zou bijgevolg kunnen leiden tot een toename, met de nuance  weliswaar 
dat we hier nog altijd spreken  over een klein percentage personeelsleden.
Door extra de nadruk  te leggen op coaching en begeleiding hopen we dat personeelsleden 
ook de nodige ondersteuning  krijgen zodat zij op de hoogte zijn van hun werkpunten en 
hieraan kunnen  werken.  Een evaluatie is én blijft in de eerste plaats een constructief en 
positief beleidsinstrument,  dat het mogelijk maakt een autonoom personeelsbeleid te 
voeren, gericht  op het verstrekken van kwaliteitsvol onderwijs. Een ontslag  kan en moet 
soms maar is zeker niet het uitgangspunt.
