title: Secundair onderwijs - Beroepscommissies
thema: Onderwijs en Vorming
pdf link: https://docs.vlaamsparlement.be/pfile?id=1735549
thema link: https://www.vlaamsparlement.be/parlementaire-documenten/schriftelijke-vragen/1534198
SCHRIFTELIJKE VRAAG
nr. 804
van KAROLIEN GROSEMANS
datum: 17 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Secundair onderwijs  -  Beroepscommissies 
Leerlingen die een B- of C-attest krijgen in het secundair onderwijs  kunnen  in beroep  gaan 
tegen die beslissing.  In de meeste gevallen komt de klassenraad dan opnieuw samen om 
het attest te bevestigen of te herzien. Indien men als ouder niet akkoord gaat met deze 
nieuwe beslissing van de klassenraad, kunnen ze via een verzoekschrift beroep aantekenen 
bij een beroepscommissie op school. Deze beroepscommissie bestaat  niet alleen uit leden  
verbonden aan de school maar ook uit schoolexterne leden. De commissie  is bevoegd  voor 
het bevestigen of het wijzigen van de beslissing van de klassenraad. 
1.Hoeveel ouders  tekenden met een ondertekend verzoekschrift  beroep aan bij een 
beroepscommissie op school in de afgelopen drie schooljaren? Graag een overzicht  per 
schooljaar, per provincie en onderwijsnet.
2.In hoeveel gevallen bevestigden deze beroepscommissies in de afgelopen  drie 
schooljaren de oorspronkelijke  beslissing  van de klassenraad en in hoeveel gevallen 
namen ze een andere beslissing? Graag een overzicht per schooljaar, per provincie  en 
onderwijsnet.
3.Hoe evalueert de minister  deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 804  van 17 juni 2021
van KAROLIEN GROSEMANS
Mijn onderwijsadministratie heeft geen zicht op de werking van de beroepscommissies die 
secundaire scholen opzetten. Scholen hoeven over de werking van deze 
beroepscommissies niets te melden aan mijn onderwijsadministratie. 
