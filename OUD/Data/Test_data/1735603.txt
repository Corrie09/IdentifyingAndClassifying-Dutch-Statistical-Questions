title: Studie verkavelingsplicht - Stand van zaken
thema: Ruimtelijke ordening
pdf link: https://docs.vlaamsparlement.be/pfile?id=1735603
thema link: https://www.vlaamsparlement.be/parlementaire-documenten/schriftelijke-vragen/1534644
SCHRIFTELIJKE VRAAG
nr. 1148
van ANNICK DE RIDDER
datum: 18 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Studie verkavelingsplicht  -  Stand van zaken
Uit het antwoord dat de minister gaf in de Commissie  voor Leefmilieu,  Natuur, 
Ruimtelijke Ordening en Energie  van 11 mei 2021, bleek dat haar administratie 
onderzoekt hoe de verkavelingsplicht vereenvoudigd kan worden. Het is mijn ervaring dat 
in een grootstedelijke context de verkavelingsplicht zelfs eerder nadelig is, en louter 
administratieve ballast betekent. Voor het onderzoeken en verankeren van kwalitatieve  
stadsontwikkeling zijn er betere alternatieven. Dit blijkt ook uit de internationale 
benchmarking, zoals de minister aangaf.
Maar die alternatieven kunnen allicht ook voor gemeenten een instrument zijn om een 
beter ruimtelijk rendement na te streven zonder in te boeten aan leef- en 
omgevingskwaliteit.
1.Is de studie  die de administratie  van de minister momenteel voert al opgeleverd?  Zo 
ja, wat zijn de conclusies?
2.Hoe staat de minister tegenover het bestaande maar wat ondergewaardeerde 
instrument van het stedenbouwkundig attest, een bestaand  en flexibel alternatief  
voor de verkavelingsplicht, om rechtszekerheid te verschaffen  voor investeerders en 
omwonenden?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1148 van 18 juni 2021
van ANNICK DE RIDDER
1.Op dit ogenblik maakt  het departement Omgeving een grondige  analyse  van de 
problematiek en mogelijke oplossingspistes. Hierbij werd ook input gevraagd  aan en 
loopt het overleg  met bv. de beroepsverenigingen van de landmeters en de notarissen. 
Zoals reeds besproken tijdens de commissiebesprekingen  van 11 mei ll. komen 
verschillende aspecten aan bod bij het huidige instrument van de verkaveling en de 
verkavelingsplicht. Bovendien moeten we rekening  houden met de rechtspraak van het 
Grondwettelijk Hof. 
2.Een opwaardering van het instrument van het stedenbouwkundig attest  wordt  mee 
onderzocht als mogelijk alternatief voor de verkavelingsplicht.  Hierbij dient wel gewezen 
te worden op het feit dat de huidige procedure  voor een stedenbouwkundig attest niet 
voorziet in een openbaar onderzoek  en volgens rechtspraak onvoldoende garanties biedt 
aan koper en derden.
