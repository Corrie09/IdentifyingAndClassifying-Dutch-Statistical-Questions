title: Franstalige faciliteitenscholen - Subsidies
thema: Onderwijs en Vorming
pdf link: https://docs.vlaamsparlement.be/pfile?id=1756191
thema link: https://www.vlaamsparlement.be/parlementaire-documenten/schriftelijke-vragen/1548438
SCHRIFTELIJKE VRAAG
nr. 945
van JAN LAEREMANS
datum: 26 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Franstalige faciliteitenscholen  -  Subsidies
In een eerdere schriftelijke vraag  (nr. 9 van 29 juli 2019) aan toenmalig minister van 
Onderwijs Crevits  peilde ik naar de subsidies en de leerlingenaantallen inzake de 
Franstalige faciliteitenscholen in Vlaanderen voor de schooljaren  2016-2017,  2017-2018 
en 2018-2019. Evenwel waren voor sommige van mijn deelvragen  toen nog geen cijfers  
beschikbaar voor het laatstgenoemde schooljaar.
Bij deze had ik van de minister graag  een update  van de stand van zaken verkregen 
betreffende de subsidiëring van deze faciliteitenscholen.
1.In antwoord op mijn vorige schriftelijke vraag deelde minister Crevits de loonkosten 
in deze scholen  mee, ingedeeld per gemeente, voor de schooljaren  2016-2017. De 
cijfers voor 2018-2019 waren  nog niet beschikbaar. Vandaar dus mijn vraag. 
Hoeveel bedroegen  in totaal de uitgekeerde weddesubsidies per jaar en per gemeente 
voor het Franstalig faciliteitenonderwijs in Vlaanderen voor de schooljaren 2018-2019, 
2019-2020 en (indien  mogelijk ook) 2020-2021?
2.In antwoord op mijn vorige schriftelijke vraag werd een overzicht  gegeven van de 
werkingsmiddelen voor de Franstalige  scholen in de faciliteitengemeenten voor de 
schooljaren 2016-2017, 2017-2018  en 2018-2019, opgedeeld  per gemeente  en drie 
categorieën: pure werkingsmiddelen, nascholing en ICT-coördinatie. 
Graag had ik een update van deze tabel verkregen. Welke bedragen werden  dus de 
twee jongste schooljaren (2019-2020  en 2020-2021) uitgekeerd aan werkings- en 
uitrustingssubsidies?
3.Wat waren voor de afgelopen vijf schooljaren  (dus van 2016-2017 t.e.m.  2020-2021) 
de aandelen aan werkingsmiddelen die genereerd werden op basis van de leerlingen 
die aantikten op een of meerdere SES-indicatoren (SES:  socio-economische  status)? 
Graag kreeg  ik per jaar en per gemeente hier zowel de absolute  als de relatieve cijfers.
4.Hoeveel GOK-omkaderingsmiddelen werden de afgelopen vijf schooljaren (dus van 
2016-2017 t.e.m. 2020-2021) verleend  aan de Franstalige faciliteitenscholen  (GOK: 
gelijke onderwijskansen)? Graag kreeg ik opnieuw  een overzicht  per jaar en per 
gemeente.
5.Betreffende de schoolinfrastructuur van deze Franstalige scholen: werden er in de 
afgelopen drie schooljaren (2018-2019, 2019-2020  en 2020-2021) werken uitgevoerd  
binnen deze scholen? Indien  ja, welke?
6.Werden er in de afgelopen drie schooljaren infrastructuursubsidies verleend  door 
AGION (Agentschap  voor Infrastructuur in het Onderwijs)  voor deze scholen?  Indien 
ja, om welke bedragen gaat het hier?
7.In mijn vorige schriftelijke vraag vroeg ik hoe hoog de gemiddelde kostprijs  per leerling 
van het lager onderwijs in de Franstalige faciliteitenscholen lag en wat daar het verschil 
is met de gemiddelde  kostprijs per leerling van het lager onderwijs  in heel Vlaanderen.  
Minister Crevits  deelde mee dat haar administratie jaarlijks de gemiddelde kostprijs  
per leerling berekent en gaf toen de Vlaanderenbrede gemiddelden mee voor de 
begrotingsjaren 2016, 2017 en 2018. Minister Crevits stelde echter dat haar 
administratie voor de Franstalige faciliteitenscholen geen afzonderlijke 
kostprijsberekening per leerling maakt. 
Zoals onder meer op te maken is uit eerdere (beleids)aanzetten van minister Weyts 
omtrent dit onderwerp, volgt de minister deze thematiek van nabij op. Vandaar dat ik 
hier dus opnieuw  poog te vragen: hoe hoog lag de jaarlijkse gemiddelde  kostprijs per 
leerling in de Franstalige  faciliteitenscholen in de periode  2016-2017 t.e.m. 2020-
2021? Hoe verhoudt zich dat tot de gemiddelde kostprijs per leerling in het Vlaamse 
basisonderwijs?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 945 van 26 augustus 2021 
van JAN LAEREMANS
Aan het beantwoorden van deze schriftelijke  vraag gaat een gegevensbevraging door het 
Agentschap voor Onderwijsdiensten (AGODI) aan vooraf. AGODI raadpleegde de 
databanken op 17/09/2021.
1.Ik vul schriftelijke  vraag nr. 827 (17/09/2020) aan met data uit het schooljaar 2020-
2021. De tabel bevat informatie over de betaalde weddesubsidies aan het Franstalige 
faciliteitenonderwijs in Vlaanderen. 
Gemeente Loonkost  2020-2021
Drogenbos €1.012.024
Kraainem €1.756.876
Linkebeek €796.829
Sint-Genesius-Rode €2.832.881
Wemmel €2.739.423
Wezembeek-Oppem €3.177.391
Totaal €12.315.425
2.De tabel op het eerste blad van de bijlage bevat informatie  over de uitbetaalde  
werkingsmiddelen aan het Franstalige faciliteitenonderwijs in Vlaanderen. Opnieuw, 
data slaan op het schooljaar 2020-2021.
3.Hiervoor verwijs ik naar het tweede blad van de bijlage.
4.Op het derde blad van de bijlage vindt de Vlaams  volksvertegenwoordiger een 
overzicht van de SES-lestijden van de afgelopen  vijf schooljaren  voor de Franstalige 
scholen.
5.Het Agentschap voor Infrastructuur  in het Onderwijs (AGION) meldt  me dat de 
afgelopen drie schooljaren verschillende infrastructuurwerken  werden  uitgevoerd in 
faciliteitenscholen van het vrij en officieel gesubsidieerd  onderwijs in Vlaanderen. Het 
gaat om uiteenlopende infrastructuurprojecten: aanpassing polyvalente  zaal, 
uitbreidingswerken en buitenschrijnwerken. 
6.Voor de hierboven vermelde infrastructuurprojecten betaalde AGION in totaal 
€2.246.306,27 aan subsidies  uit aan deze scholen,  verspreid overheen deze 
schooljaren.
7.Mijn onderwijsadministratie berekent voor het statistisch jaarboek de gemiddelde 
kostprijs per leerling op basis van de gegevens uit de onderwijsbegroting. Deze 
berekening gebeurt globaal voor gewoon en buitengewoon basis- en secundair 
onderwijs, het is enkel  op dat niveau dat we gegevens uit de onderwijsbegroting 
kunnen halen.  
Een afzonderlijke kostprijsberekening voor enkel de Franstalige faciliteitenscholen lukt 
niet. 
BIJLAGE
Overzicht
