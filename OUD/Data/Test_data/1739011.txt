title: Energiebeleidsovereenkomsten (EBO's) - Schrapping ondernemingen
thema: Energie
pdf link: https://docs.vlaamsparlement.be/pfile?id=1739011
thema link: https://www.vlaamsparlement.be/parlementaire-documenten/schriftelijke-vragen/1541872
SCHRIFTELIJKE VRAAG
nr. 1211
van ANDRIES GRYFFROY
datum: 2 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Energiebeleidsovereenkomsten (EBO’s)   -  Schrapping  ondernemingen 
Op vrijdag 18 juni 2021 stond ‘Schrapping van ondernemingen uit EBO’ op de agenda van 
de Vlaamse  Regering.
Energiebeleidsovereenkomsten zijn een samenwerking tussen energie-intensieve 
ondernemingen met een industriële activiteit en de Vlaamse  overheid.  In ruil voor 
voordelen uitgereikt door de overheid,  voeren  deze ondernemingen additionele rendabele  
energiebesparende maatregelen  uit om zo de energie-efficiëntie van hun onderneming te 
verhogen.
Uit het jaarverslag van de commissie EBO 2019 blijkt nogmaals dat EBO’s  een krachtig 
instrument zijn om de energie-efficiëntie  binnen de Vlaamse energie-intensieve  industrie 
te verhogen.
1.Om welke bedrijven gaat het en waarom werden  ze geschrapt?
2.Wat zijn de consequenties  voor de bedrijven?
3.Wat is de impact op de werking van de EBO’s?
4.a)Is het de eerste keer dat ondernemingen  worden geschrapt uit EBO’s?  
b)Indien er eerder al ondernemingen werden geschrapt, kan de minister dan 
aangeven over hoeveel en welke bedrijven  het gaat?
5.Met hoeveel Vlaamse ondernemingen  werd er een EBO gesloten, sinds de invoering 
ervan? Graag een overzicht van het aantal afgesloten EBO’s per jaar.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1211 van 2 juli 2021  
van ANDRIES GRYFFROY
1.Het gaat om volgende twee ondernemingen: HOMIFREEZ  NV, te Gapaardstraat 21 – 
8850 ARDOOIE en HORAFROST NV, te Voermanstraat 5 – 8840 STADEN. 
De reden voor schrapping was identiek bij beide ondernemingen.  Ondanks de 
verschillende herinneringen  van het VBBV (Verificatiebureau Benchmarking  
Vlaanderen) en de betrokken sectorfederatie  Fevia (Federatie voor de Belgische 
voedingsindustrie) en aanmaning van de Commissie EBO, kwamen  zowel Homifreez  als 
Horafrost hun verplichtingen in het kader  van de EBO niet na. 
Beide ondernemingen rapporteerden  niet over de uitvoering van hun maatregelen in 
het kader  van de EBO over het jaar 2019 én ze maakten ook geen energieplan op 
waarin hun energiebesparingen voor de periode  2019-2022 aangekondigd  worden.  
Omwille van het niet respecteren van deze verplichtingen die vasthangen aan de 
toetreding tot de EBO, werd beslist om beide ondernemingen te schrappen  als lid van 
de EBO. 
Ik betreur dat deze bedrijven hun verplichtingen niet nakomen. Ik ondersteun in het 
kader van de EBO’s graag bedrijven  die extra energie  besparende maartregelen nemen. 
De EBO’s  zijn echter  niet vrijblijvend. Bedrijven die de opgenomen engagementen niet 
nakomen worden  geschrapt als lid en verliezen de financiële tegemoetkomingen.
2.Alle in het kader van de energiebeleidsovereenkomst  ontstane  voordelen voor deze 
ondernemingen, zoals genoemd  in artikel 15 van de EBO-tekst, komen hierdoor  te 
vervallen. 
Dit betekent  dat Homifreez en Horafrost onder andere niet langer kunnen genieten van 
financiële voordelen die de overheid biedt aan EBO-ondernemingen:  accijnsverlaging 
aardgas, vrijstelling onroerende voorheffing voor nieuw materiaal en outillage, 
degressiviteit in de federale bijdrage aardgas,  degressiviteit in de federale bijdrage 
elektriciteit, degressiviteit  in de offshore-toeslag elektriciteit en compensatie  indirecte 
emissie (CIE).
Verder verliezen ze ook het recht op bepaalde  Vlaamse  ondersteuningsmechanismen 
voor Vlaamse  ondernemingen,  meer bepaald toegang tot ecologiepremie+ en 
strategische ecologiesteun en toegang  aan de call groene warmte, restwarmte en 
warmtenetten.
3.Er is geen impact op de werking en het succes van de EBO. Het gaat hier over een 
schrapping van twee van de 349 toegetreden ondernemingen.  Qua energiegebruik 
vertegenwoordigden ze minder dan 0,1%  van het totaal  energiegebruik van alle 
toegetreden ondernemingen. 
Het is jammer dat bedrijven die een positieve bijdrage kunnen  leveren aan de Vlaamse 
en Europese klimaatdoelstellingen hun verantwoordelijkheid weigeren op te nemen. 
Maar we mogen niet vergeten dat er ook 349 anderen Vlaamse  ondernemingen zijn die 
hun verplichtingen wel nakomen door de nodige energiebesparende maatregelen uit te 
voeren. Deze EBO-bedrijven  hebben hun engagement ruimschoots ingevuld  door het 
uitvoeren van energie-efficiënte maatregelen en leveren een belangrijke  bijdrage aan 
de realisatie van Vlaamse  energiebesparingsdoelstelling.
4.Het is inderdaad  de eerste keer dat ondernemingen worden  geschrapt  uit de EBO’s.
5.Er zijn na schrapping van deze 2 ondernemingen nog 349 vestigingen van 
ondernemingen toegetreden  tot de EBO. De toetreding gebeurt voor de hele duurtijd 
van de EBO (2015 – 2022), en moet dus niet jaarlijks worden  vernieuwd. 
Overzichtslijsten van tot de EBO toegetreden vestigingen van ondernemingen gaan als 
bijlagen.
BIJLAGEN
1.Lijst toegetreden vestigingen van ondernemingen tot de EBO – VER-bedrijven
2.Lijst toegetreden vestigingen van ondernemingen tot de EBO – niet VER-bedrijven
