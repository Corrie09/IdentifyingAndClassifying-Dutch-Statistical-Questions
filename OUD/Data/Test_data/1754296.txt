title: Coronasteun aan lokale besturen - Uitgaven voor cultuur, jeugd en sport
thema: Cultuur
Jeugdbeleid
Lokale overheden en Binnenlands bestuur
Sport
pdf link: https://docs.vlaamsparlement.be/pfile?id=1754296
thema link: https://www.vlaamsparlement.be/parlementaire-documenten/schriftelijke-vragen/1548793
SCHRIFTELIJKE VRAAG
nr. 387
van CATHY  COUDYSER
datum: 1 september 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Coronasteun aan lokale besturen  -   Uitgaven voor cultuur, jeugd en sport
Uit het gecoördineerde  antwoord van minister Somers op mijn eerdere schriftelijke vraag 
nr. 209 van 1 maart 2021 (nr. 212 aan minister  Jambon) blijkt dat uit de 
kwartaalrapportages kan worden afgeleid  dat de exploitatie-uitgaven  van de Vlaamse 
lokale besturen inzake sport, cultuur en jeugd in 2020 79,5 miljoen euro hoger liggen dan 
de jaren voordien. De minister gaf ook nog een onderbouwde  inschatting  mee van de 
verdeling van deze middelen over de drie beleidsdomeinen:  36 miljoen extra voor cultuur, 
24 miljoen  extra voor sport en 19 miljoen extra voor jeugd.
Deze kwartaalrapportage kan slechts gezien worden  als een eerste indicatie want 
definitieve informatie  zit vervat in de jaarrekening van 2020 die lokale besturen uiterlijk 
30 juni 2021 ingediend hebben  bij het Agentschap Binnenlands Bestuur.
Daar de gegevens van de kwartaalrapportage van lokale besturen niet publiek  
raadpleegbaar zijn, kon het departement CJM (Cultuur, Jeugd en Media) (nog) geen 
detaillistische analyse uitvoeren. De minister gaf in zijn antwoord wel nog mee dat het 
departement CJM wel de cijfers van de jaarrekening zal kunnen  ontleden en deze 
vergelijken met de initiële meerjarenplannen.
1.Kan de minister een geactualiseerd  overzicht bezorgen van de totale 
exploitatieuitgaven van 2020 voor de beleidsdomeinen  Cultuur, Sport en Jeugd zoals 
die blijken uit de jaarrapporten van de lokale besturen? Ter vergelijking  graag  inclusief  
de cijfers uit de jaarrekeningen 2019 en uit de originele meerjarenplannen 2020-2025. 
 
2.Welke actuele projectie leveren de jaarrekeningen  op inzake de in 2020 uitgegeven 
middelen die de lokale besturen  van de Vlaamse overheid ter beschikking  kregen voor 
de ondersteuning  van het lokale sociale weefsel (coronanoodfonds)? Graag de 
geschatte cijfers per lokaal bestuur  met uitsplitsing voor cultuur, jeugd en sport.
3.Heeft  het Departement CJM en/of Sport  Vlaanderen deze jaarrapporten ontleed? Zo 
ja, tot welke conclusies komen zij? Welke tendensen kunnen  worden waargenomen?
Deze vraag werd gesteld aan de ministers  Jan Jambon (442), Bart Somers  (387),  Ben 
Weyts (963), Benjamin  Dalle (224)
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 387 van 1 september 2021
van CATHY  COUDYSER
In het gecoördineerd  antwoord op schriftelijke vraag nr. 209 van 1 maart 2021 merkte ik 
een opvallende  stijging van de exploitatie-uitgaven  voor de betreffende beleidsdomeinen 
op in kwartalen  3 en 4, ten opzichte van de uitgaven in kwartalen 1 en 2. Een vergelijking 
tussen de jaarrekeningen 2019 en 2020 kon op dat moment  niet gemaakt  worden  omdat 
de cijfers  van jaarrekening 2020 nog niet gekend waren. 
Dit antwoord  is gebaseerd op de digitale rapporteringen over de gegevens van de 
jaarrekeningen 2020. Tot op 3 september 2021 hebben 281 gemeenten (en OCMW’s) en 
de 9 Antwerpse districten een originele  digitale rapportering over de jaarrekening 2020 
naar het Agentschap Binnenlands Bestuur (ABB) doorgestuurd. Voor de 19 andere besturen 
zijn de voorlopige cijfers volgens de digitale rapportering over het ontwerp  van de 
jaarrekening opgenomen  en kunnen  de uiteindelijke cijfers van de jaarrekeningen 2020 
dus nog beperkt afwijken.
1.Zie bijlage 1.
2.De middelen  die met het noodfonds aan de lokale besturen  ter beschikking werden  
gesteld zijn algemene financieringsmiddelen  en dus niet geoormerkt.  De lokale besturen 
besteden ze naar eigen inzichten, maximaal rekening  houdend met de lokale  noden en 
omstandigheden. Ze maken in de eerste plaats  het voorwerp uit van debat  in de 
gemeenteraad. 
De besteding van de middelen moet verder niet worden verantwoord en de besturen  
hoeven er niet specifiek over te rapporteren. Het uitgangspunt is in de eerste plaats de 
lokale autonomie en het vertrouwen in de lokale besturen. Een keerzijde van de medaille 
is dat exacte cijfers van de bestedingen die verband houden met de subsidies niet 
afgeleid kunnen  worden  uit de digitale rapporteringen. 
Wel kan u in bijlage 2 (beleidsdomein cultuur), 3 (beleidsdomein sport) en 4 
(beleidsdomein jeugd)  een overzicht vinden per gemeente van de totale 
exploitatieuitgaven van 2020, zoals die blijken uit de digitale rapporteringen over de 
jaarrekeningen 2020.
3.Deze jaarrapporten werden niet door het departement CJM en Sport Vlaanderen 
ontleed: er is bij het toekennen van deze middelen  de bewuste keuze gemaakt om geen 
oormerking en rapportering  te voorzien voor de besteding  ervan. Om nu alsnog een 
detailanalyse te maken voor welke  organisaties en initiatieven deze middelen concreet 
zouden zijn ingezet  op lokaal niveau, zou in tegenstrijd zijn met de beslissing van de 
Vlaamse Regering.
BIJLAGEN
1.Exploitatie-uitgaven per beleidsdomein in jaarrekening 2019, 2020 en origineel 
meerjarenplan (boekjaar 2020)
2.Exploitatie-uitgaven voor beleidsdomein cultuur per lokaal bestuur
3.Exploitatie-uitgaven voor beleidsdomein sport per lokaal bestuur
4.Exploitatie-uitgaven voor beleidsdomein jeugd  per lokaal bestuur
