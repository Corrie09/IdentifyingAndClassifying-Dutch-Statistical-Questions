title: Fietsinvesteringen - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738725
thema link: https://www.vlaamsparlement.be/parlementaire-documenten/schriftelijke-vragen/1535567
SCHRIFTELIJKE VRAAG
nr. 1418
van MARTINE FOURNIER
datum: 21 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsinvesteringen  -  Stand van zaken
In schriftelijke vraag nr. 1023 van 9 april 2021 gaf de minister een overzicht van de 
vastgelegde fietsprojecten in de jaren 2018 tot 2020. Voor elk van deze West-Vlaamse 
projecten wordt aangegeven  wat het type is van het project (studie, uitvoering,  
onteigening). Het is een ideale  manier om de vorderingen van de werken  op het vlak van 
fietsvoorziening op te volgen  in de provincie.
1.Welke investeringen  op het vlak van fietsinfrastructuur  werden door de Vlaamse  
overheden in de provincies Oost-Vlaanderen, Limburg,  Vlaams-Brabant en 
Antwerpen gedaan  in 2018, 2019 en 2020? Graag een overzicht van de projecten per 
jaar met opdeling naar:  
a)gemeente;
b)onderhoud  of nieuwe aanleg;
c)het totale bedrag;
d)het percentage volgens de subsidiërende  overhe(i)d(en);
e)totaal  aantal meters/kilometers per project.
2.Welke investeringen werden in die drie jaar gedaan  voor heel Vlaanderen?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1418 van 21 juni 2021
van MARTINE FOURNIER  
1.a-c) In bijlagen 1, 2 en 3 toegevoegd aan dit antwoord kan een overzicht gevonden 
worden van alle investeringen en subsidies in fietsinfrastructuur voor 2018,  2019 en 
2020 respectievelijk, voor de provincies Oost-Vlaanderen, Limburg, Vlaams  Brabant 
en Antwerpen. In dit overzicht wordt  aangegeven  in welke  provincie de 
fietsinvestering is gebeurd. In het overzicht  is ook aangegeven welke gemeente(n)  
het betreft, welk type project het is (bijvoorbeeld onteigening, studie, of uitvoering) 
en het budget. Er wordt echter niet bijgehouden  of het project  een nieuw aangelegd 
fietspad betreft of een onderhoud  is van een bestaand fietspad.
d. Voor de fietsfondssubsidies geldt een 50% subsidieregeling vanuit  het Vlaamse 
gewest. Provincies financieren eveneens 40% of 50% (afhankelijk van de provincie  
en of het een fietssnelweg is of niet) van de fietsinfrastructuur. Voor de toolbox  
duurzame mobiliteit gold een 50% subsidieregeling.
e. Het aantal kilometers fietspad werd niet per project bijgehouden. Hieronder  een 
overzichtstabel van het aantal  kilometer  fietspad dat correspondeert met de 
vastleggingen in de gevraagde provincies voor 2018,  2019 en 2020.
Antwerpen Limburg Oost-Vlaanderen Vlaams-Brabant
2018 26,71 18,76 12,38 35,15
2019 20,95 13,17 44,94 48,46
2020 32,65 33,31 24,70 34,16
2.Hierbij een overzicht  van de vastleggingen fiets in 2018,  2019 en 2020 in Vlaanderen.
Vastleggingen fiets
2018 € 138 510 510
2019 € 166 763 824
2020 € 178 763 466
BIJLAGE:
1. investeringen  en subsidies  in fietsinfrastructuur voor 2018
2. investeringen  en subsidies  in fietsinfrastructuur voor 2019
3. investeringen  en subsidies  in fietsinfrastructuur voor 2020
