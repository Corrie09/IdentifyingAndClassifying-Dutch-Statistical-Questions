title: Studieduurvertraging hoger onderwijs - Limburg
thema: Onderwijs en Vorming
pdf link: https://docs.vlaamsparlement.be/pfile?id=1750307
thema link: https://www.vlaamsparlement.be/parlementaire-documenten/schriftelijke-vragen/1547801
SCHRIFTELIJKE VRAAG
nr. 911
van ROOSMARIJN BECKERS
datum: 23 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Studieduurvertraging hoger onderwijs  -  Limburg
Statistiek Vlaanderen rapporteert jaarlijks de gemiddelde studieduurvertraging  van de 
studenten in de hogeronderwijsinstellingen van de Vlaamse  Gemeenschap.[1] We zien ter 
zake een gestage negatieve trend: veel studenten doen er steeds langer over om hun 
diploma te behalen.
In het academiejaar 2017-2018  behaalde 30% van de generatiestudenten  zijn of haar 
bachelordiploma binnen de vooropgestelde studieduur. Het aandeel generatiestudenten 
dat een bachelordiploma behaalt binnen de vooropgestelde studieduur is over de jaren 
gedaald. In het academiejaar  2008-2009  lag dat aandeel nog op 37%. Ongeveer 20% van 
de studenten  haalt zijn of haar bachelordiploma na één bijkomend jaar studeren. Dat 
aandeel blijft min of meer stabiel over de tijd. Nog eens 10% van de studenten heeft twee 
jaar extra nodig om een bachelordiploma te behalen. Na drie of meer jaar studeren 
bovenop de normale studieduur worden  de bijkomende aandelen studenten die alsnog  een 
diploma verwerven, klein.
Zoals ik de minister reeds meermaals heb meegedeeld  zowel in de commissie als in de 
plenaire vergadering, kampt de provincie  Limburg  op verscheidene vlakken met beperktere  
onderwijskansen, wat duidelijk blijkt uit verschillende parameters  inzake het onderwijs  in 
Limburg. Zo leren bijvoorbeeld  de statistieken via de Dataloep inzake schoolse vorderingen  
dat in het secundair onderwijs de schoolse vertraging  bij Limburgse  leerlingen hoger is dan 
het Vlaamse gemiddelde. Zo ligt in het tweede jaar van de derde  graad  (dus naar het einde 
van de middelbare schoolcarrière)  het aandeel Limburgse leerlingen die op leeftijd zitten 
voor 2019-2020 slechts op 65,77%, terwijl het Vlaams gemiddelde  hier 67,45% bedraagt.  
25,16% van de Limburgse leerlingen had één schooljaar vertraging  en 6,52%  twee 
schooljaren, terwijl de Vlaamse gemiddelden hier op slechts 23,77%, respectievelijk  5,86% 
liggen. Limburg doet het hiermee wel beter dan 10 jaar eerder,  want toen zat slechts 
61,63% van de leerlingen in het tweede jaar van de derde graad op leeftijd, terwijl 27,18% 
een jaar vertraging had en 8,47% twee jaar.
De vraag rijst echter  of diezelfde trend van een hogere schoolse vertraging  in Limburg ten 
opzichte van de rest van Vlaanderen zich ook doorzet eens een deel van de leerlingen in 
het hoger onderwijs terechtkomt. 
1.Kan de minister een overzicht geven van de duur tot het behalen  van het eerste 
bachelordiploma van het aantal Limburgse generatiestudenten in absolute  aantallen, 
uitgesplitst per academiejaar  voor de starters van de academiejaren  2008-2009 tot 
2017-2018?
2.Kan de minister een overzicht geven van de duur tot het behalen  van het eerste 
bachelordiploma van het aantal Limburgse generatiestudenten uitgedrukt in 
percentages, uitgesplitst per academiejaar  voor de starters van de academiejaren 
2008-2009 tot 2017-2018?
3.Welke globale diachrone evolutie zien we ter zake? Hoe evalueert de minister deze 
evolutie?
4.Hoe verhouden de Limburgse studenten zich ter zake ten opzichte van de studenten 
uit de andere  provincies en het Brusselse Hoofdstedelijke Gewest?
5.Hoe evalueert de minister de desbetreffende verhouding  in studieduurvertraging in het 
hoger onderwijs tussen Limburgse studenten en studenten uit de andere provincies  en 
het Brusselse Hoofdstedelijke  Gewest?
 
[1] https://www.statistiekvlaanderen.be/nl/studieduur-in-het-hoger-onderwijs
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 911 van 23 juli 2021
van ROOSMARIJN BECKERS
1.De gevraagde cijfers kunnen teruggevonden worden in het eerste tabblad (‘TTG 
Limburg’) in tabel 1a. Die bevat alle studenten met een woonplaats  in de provincie 
Limburg per categorie van studieduur (Time to graduation of TTG) en per academiejaar 
waarin ze hun eerste inschrijving in het Hoger Onderwijs hadden.  Het gaat telkens  om 
de eerste inschrijving in de soort opleiding die de student volgde  als generatiestudent.  
Van generatiestudenten die zowel een academische als professionele bachelor  
volgden, wordt enkel  de eerste inschrijving meegenomen.  Opgelet:  Het is mogelijk dat 
een student in de loop van zijn of haar loopbaan  van type opleiding verandert. 
Studenten die in de jaren nadat  ze generatiestudent waren van soort opleiding  
veranderden, zullen verschijnen  onder  'Nog geen diploma behaald'.  De tabel bevat 
uitsluitend gegevens  over het eerste diploma in een academische bachelor  en 
professionele bachelor.  Hoe recenter de academiejaren, hoe minder we informatie  
hebben over hun studieduur. Studenten die hun loopbaan startten in academiejaar  
2017-2018 hebben bijvoorbeeld maar net genoeg tijd gehad  om hun opleiding af te 
ronden binnen de vooropgestelde studieduur. We beschikken immers maar over 
informatie t.e.m.  academiejaar 2019-2020.  
2.De gevraagde cijfers kunnen teruggevonden worden in het eerste tabblad (‘TTG 
Limburg’) in tabel 1b. Het bevat de relatieve cijfers per academiejaar. Ter illustratie,  
35.98% van alle Limburgse generatiestudenten die startten in 2008-2009 heeft een 
bachelor diploma  behaald binnen de vooropgestelde studieduur (2.169 / 6.029). 1233 
studenten of 20.45% (1.233/6.029) behaalden hun diploma pas één jaar later. Alle 
overige opmerkingen  van punt 1 zijn hier eveneens van toepassing.
3.Het percentage  bachelorstudenten met woonplaats in provincie Limburg dat binnen  de 
nominale studieduur zijn diploma behaalt blijft sinds een tiental jaar stabiel.
4.De gevraagde cijfers kunnen  teruggevonden worden in het tweede tabblad (‘TTG 
Vlaanderen’). In tabel 2a vindt de Vlaams volksvertegenwoordiger de absolute  
aantallen terug en in tabel 2b vindt de Vlaams volksvertegenwoordiger de relatieve 
cijfers terug. De cijfers van alle provincies van de Franstalige gemeenschap  werden 
samengevoegd. Studenten die een onbekende woonplaats hadden  of een woonplaats  
in het buitenland  hadden werden gegroepeerd onder ‘Provincie  onbekend’.
5.Het percentage studenten dat dat binnen de nominale studieduur zijn diploma behaalt 
bedraagt in de meeste provincies ongeveer 30%. Enkel in de provincie West-
Vlaanderen ligt dit percentage hoger en in het Brussels  Hoofdstedelijk Gewest  lager.
BIJLAGE
Overzicht
