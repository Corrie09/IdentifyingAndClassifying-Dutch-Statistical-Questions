title: Kinderopvang - Plaatsen zonder subsidie
thema: Welzijn en Gezin
pdf link: https://docs.vlaamsparlement.be/pfile?id=1738191
thema link: https://www.vlaamsparlement.be/parlementaire-documenten/schriftelijke-vragen/1539975
SCHRIFTELIJKE VRAAG
nr. 774
van FREYA SAEYS
datum: 30 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Kinderopvang  -  Plaatsen zonder subsidie
Uit cijfers die ik onlangs opvroeg bij de minister (schriftelijke vraag  nr. 672 van 19 mei 
2021), blijkt dat er voor 11.894 opvangplaatsen geen subsidie was vorig jaar. Dat zijn de 
plaatsen die onder trap 0 vallen.  Het maximum subsidiebedrag bedraagt  62 euro per 
dag. Het minimum is 0 euro. Dat verschil is zeer groot. Er zou toch minstens in een 
basissubsidiebedrag moeten worden voorzien.
1.Voor hoeveel  plaatsen die nu geen subsidie krijgen, zal er na de uitbreidingsronde 
wel in een basistegemoetkoming worden  voorzien? Graag  opslitsing per provincie.
2.Hoeveel nieuwe initiatieven zullen  onmiddellijk een basistegemoetkoming 
ontvangen? Graag  ook opsplitsing per provincie.
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 774 van 30 juni 2021
van FREYA SAEYS
1.De Vlaamse Regering besliste om 1.497.000 euro van de beschikbare  
uitbreidingsmiddelen te voorzien voor omschakeling van bestaande plaatsen zonder  
subsidie naar plaatsen met basissubsidie. Daarnaast wordt 1 miljoen euro opnieuw 
ingezet vanuit vrijgekomen middelen door stopgezette plaatsen met de basissubsidie. 
Indien we zouden aannemen dat dit allemaal plaatsen groepsopvang zouden zijn, dan 
betekent dit dat aan ongeveer 2.994 bestaande plaatsen de basissubsidie  kan worden  
toegekend. Als er ook plaatsen gezinsopvang worden toegekend, zullen  dit er meer 
zijn. De oproep  hiervoor  wordt in september 2021 door Opgroeien gelanceerd.
Deze middelen worden  niet verdeeld  op basis van een programmatie, waardoor 
aanvragen uit alle gemeenten in Vlaanderen en in het tweetalig gebied  Brussel-
Hoofdstad mogelijk zijn. Er is dus geen verdeling  per provincie. Er is wel een 
voorafname voor de grootsteden (15%  voor Antwerpen, 10% voor het tweetalig 
gebied Brussel-Hoofdstad en 5% voor Gent). Aanvragen  voor plaatsen met de oudste 
startdatum komen eerst aan bod voor een toekenning van een subsidiebelofte. 
Subsidiebeloftes zullen  worden toegekend op basis van deze rangschikking,  totdat alle 
beschikbare plaatsen toegekend zijn.  
2.Sinds 1 april 2021 kan iedere organisator  voor de realisatie  van nieuwe plaatsen met 
vrije prijs de basissubsidie aanvragen,  zolang  daarvoor middelen beschikbaar zijn. De 
Vlaamse Regering voorziet hiervoor 3.753.000  euro binnen het uitbreidingsbudget, 
zodat in totaal 4577 nieuwe  plaatsen met de basissubsidie kunnen gerealiseerd  
worden.
Ook deze middelen worden niet verdeeld op basis van een programmatie, waardoor 
aanvragen uit alle gemeenten in Vlaanderen en in het tweetalig gebied  Brussel-
Hoofdstad mogelijk  zijn. Er is geen verdeling per provincie. Er is wel een voorafname  
voor de grootsteden  (15% voor Antwerpen, 10% voor het tweetalig gebied Brussel-
Hoofdstad en 5% voor Gent).
