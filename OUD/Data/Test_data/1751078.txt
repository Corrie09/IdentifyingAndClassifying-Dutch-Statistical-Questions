title: Klimaatdoelstellingen - Energiezuinige schoolgebouwen
thema: Natuur en Milieu
Onderwijs en Vorming
pdf link: https://docs.vlaamsparlement.be/pfile?id=1751078
thema link: https://www.vlaamsparlement.be/parlementaire-documenten/schriftelijke-vragen/1548611
SCHRIFTELIJKE VRAAG
nr. 954
van STEVE VANDENBERGHE
datum: 30 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Klimaatdoelstellingen  -  Energiezuinige schoolgebouwen
In het kader van de Vlaamse klimaatdoelstellingen zijn energiezuinige gebouwen  een 
meer dan belangrijke schakel. Om de doelstellingen te halen,  is een stevige 
inhaalbeweging nodig  in het energieneutraal maken  van gebouwen op het Vlaamse 
grondgebied. De schoolgebouwen vormen hiervoor een belangrijk onderdeel.
Door een grondige energierenovatie van de schoolgebouwen kunnen  heel wat scholen 
besparen op de energiekosten die ze betalen  uit hun werkingsbudget  en leveren ze een 
wezenlijke bijdrage aan de Vlaamse klimaatinspanningen.
1.Wat is de EPC-score (EPC: energieprestatiecertificaat) van de schoolgebouwen? 
Graag een onderverdeling per grootteorde  en een opsplitsing per provincie.
2.Wat is de evolutie  van de EPC-score de voorbije  jaren van de schoolgebouwen?
3.In hoeveel scholen werd al een grondige energierenovatie uitgevoerd?  Met welke 
resultaten? Graag een opsplitsing  per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 954 van 30 augustus 2021
van STEVE VANDENBERGHE
1.In het kader  van duurzame  scholenbouw wordt er voor het vrij en officieel 
gesubsidieerd onderwijs gewerkt op basis van het E-peil en niet de EPC-score. Een 
EPC-score kunnen we niet zomaar  vergelijken met het E-peil.  Het E-peil is een maat 
voor de globale energieprestatie van een gebouw en die wordt uitgedrukt in een 
waarde zonder  “eenheid”. De score  in het EPC toont aan de hand van een kengetal 
hoe energiezuinig het gebouw is. Het kengetal wordt berekend  op basis van het 
gemeten energieverbruik  van exact één jaar en de bruikbare vloeroppervlakte.
Ik nam voor meer informatie over de EPC-scores voor de scholen  van het vrij en 
officieel gesubsidieerd  onderwijs contact op met het beleidsdomein Omgeving. 
Momenteel bevat  de energieprestatiedatabank  2068 geldige EPC’s voor 
onderwijsinstellingen. Midden 2020 werd een analyse gemaakt van de 
energieprestatiedatabank, die toen 1973 geldige EPC’s van onderwijsinstellingen  
bevatte. Cijfers per provincie en per grootte-orde zijn niet beschikbaar.  Uit deze 
analyse bleek  dat het gemiddelde EPC-kengetal  voor alle schoolgebouwen 181 kWh/m2 
bedraagt. Mijn collega, de minister van Omgeving  en Energie, verwijst inhet kader van 
uw vraag  naar haar antwoord op de schriftelijke  vraag 636 van de heer Stijn Beckx 
van 17 juni 2020. 
Voor de scholen  van het Gemeenschapsonderwijs geldt het onderstaande.
Pas sinds 2009 is een EPC publieke gebouwen verplicht  voor grote publieke gebouwen 
met een bruikbare vloeroppervlakte vanaf 1.000m² en het is geldig voor 10 jaar. De 
vloeroppervlakte werd door de jaren heen verkleind maar zo een certificaat is een 
momentopname om het energieverbruik op dat moment te monitoren. Een score wordt  
toegekend aan een domein als gemiddeld verbruik  over het totaal van de gebouwen. 
In de Brusselse  regio wordt  een EPC document  anders opgesteld dan in de overige 
regio’s.
In 2019 werd in de GO!-databank voor 550 domeinen een EPC-certificaat opgeladen:
aantal EPC's in GO! databankGemiddeld EPC score 
(kWh/m²)Minimum 
EPC score 
(kWh/m²)Maximum 
EPC score 
(kWh/m²)
Antwerpen 143 191,97 64,85 535,79
Limburg 94 156,4 30,43 422,77
Oost Vlaanderen 137 202,89 59,38 888,66
Vlaams Brabant 100 204,27 53 1.712,32
West Vlaanderen 76 157,03 66,66 367,76
Totaal GO! 550 186,07 30,43 1.712,32
2.Het EPC publieke gebouwen wordt opgesteld op basis van het werkelijke 
energiegebruik en geeft dus niet enkel het effect van uitgevoerde  energiebesparende 
maatregelen weer.  Het EPC-kengetal wordt ook bepaald door het gedrag van de 
gebruikers van het gebouw,  al dan niet naschoolse activiteiten,  de aanwezigheid van 
een keuken,….  Als de evolutie van het kengetal wordt bekeken van scholen die hun 
EPC al vernieuwd hebben, dan kan hieruit  worden  afgeleid dat er de voorbije 10 jaar 
wel degelijk inspanningen  zijn geleverd  om de energie-efficiëntie  van de 
schoolgebouwen te verbeteren.  De gemiddelde waarde van de EPC’s  voor bestaande 
schoolgebouwen van de periode 2008  tot 2010 was 206 kWh/m2. De gemiddelde EPC-
score van dezelfde gebouwen is in 2018 tot 2020 gedaald tot 161 kWh/m2
De gemiddelde EPC-score voor schoolgebouwen in Vlaanderen kunt dus een duidelijk 
dalende trend. Voor de scholen van het Gemeenschapsonderwijs geldt het 
onderstaande.
Gezien een EPC-certificaat  10 jaar geldig is, is dit eigenlijk een momentopname. Om 
die reden wordt binnen het GO! niet gekeken  naar een EPC-document  om het 
energieverbruik te monitoren, maar naar het verbruik door de totale oppervlakte van 
het domein. Dit wordt bij ongeveer de helft van de GO!-gebouwen  gemonitord. Een 
EPC is bovendien niet verplicht indien een gebouw kleiner  is dan 250 m².
Op basis van deze GO!-berekening ontstaat volgende evolutie:
 2017 2018 2019 2020*
Globale GO! EPC 
score138,91 134,02 129,72 117,5
% wijziging / -3,65% -3,31% -10,40%
Bovenvermelde cijfers vergen enige  nuance: 
De oppervlaktes die gebruikt  werden in bovenstaande  berekening zijn statisch.  Dat 
wil zeggen dat deze een weergave zijn van de actuele situatie. Het GO! werkt 
momenteel aan een dynamisch kader waarbij de oppervlaktes jaarlijks worden 
geactualiseerd.
Bovenstaande analyse  houdt geen rekening met de graaddagen van een jaar, d.w.z. 
hoe warm of koud een specifiek jaar was. 
(2020*) Het jaar 2020 is zeer vertekend wegens de (gedeeltelijke)  sluiting  van 
scholen ten gevolge  van SARS-Cov2.  Anderzijds  werd er in dat jaar omwille van 
dezelfde reden meer geventileerd wat in de praktijk betekent dat er meer verwarmd  
dient te worden om de klassen  warm te houden. De EPC-score van 2020 kan dus 
moeilijk vergeleken  worden met de eerdere jaren.
Het GO! werkt momenteel  een energiemodule uit waarbij EPC-scores op domein-  
en gebouwniveau worden opgemaakt via een dynamische tool waarbij de 
verbruiken en oppervlaktes jaarlijks correcter worden geregistreerd  zodat een 
monitoring in detail mogelijk is. 
3.Vanaf  2017 zijn de scholen  in de energieprestatieregelgeving ondergebracht in de 
bestemming EPN, samen  met alle niet-residentiële functies en met een nieuwe  
berekeningsmethode. De indeling van gebouwen  wordt gemaakt  op basis van de 
aanwezige functies in het gebouw. Er wordt echter geen overkoepelende functie 
gegeven aan een gebouw. Het is dus niet mogelijk om ‘schoolgebouwen’  eenduidig uit 
de EPB-gegevens  te filteren.  Het Vlaams Energie- en Klimaatagentschap (VEKA) geeft 
aan dat voor 2017 voorlopig 2 EPN-gebouwen,  die de functie  ‘onderwijs’ bevatten, 
gerapporteerd werden als ingrijpend  energetisch gerenoveerd.  Voor latere jaren 
werden nog dossiers met functie ‘schoolgebouwen’ ingediend. De indieningstermijn  
voor 2017 en de volgende jaren is momenteel  echter nog niet verstreken. Deze 
resultaten worden  dus nog niet als representatief beschouwd.
 
Binnen het GO! lopen momenteel  7 grondige energetische renovatiedossiers. 
Aangezien deze nog niet zijn afgerond,  zijn de resultaten nog niet beschikbaar. De 
scholengroepen staan  zelf in voor beperkte renovatiewerken, die ook een impact 
hebben op het energieverbruik van de GO!-schoolgebouwen.
