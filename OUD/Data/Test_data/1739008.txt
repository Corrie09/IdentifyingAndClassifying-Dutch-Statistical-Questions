title: Openbare Vlaamse Afvalstoffenmaatschappij (OVAM) - Materialeninformatieregister (MATIS)
thema: Natuur en Milieu
pdf link: https://docs.vlaamsparlement.be/pfile?id=1739008
thema link: https://www.vlaamsparlement.be/parlementaire-documenten/schriftelijke-vragen/1541830
SCHRIFTELIJKE VRAAG
nr. 1206
van FREYA PERDAENS
datum: 2 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Openbare Vlaamse Afvalstoffenmaatschappij  (OVAM)  -  Materialeninformatieregister 
(MATIS)
Ik verwijs in deze naar het antwoord op mijn schriftelijke vraag nr. 990 van 11 mei 2021 
betreffende de inzameling en recyclage van plastics. In het antwoord lees ik volgende 
passage: “Om deze hiaten op te vullen  is de OVAM  gestart met de opmaak van een volledig 
nieuw datamonitoringsysteem en afvaltraceringsysteem: MATIS 
(materialeninformatieregister). Het moet in de nabije toekomst  niet alleen  de productie 
van afvalstoffen meten, maar ze nadien ook traceren in het recyclageproces. De gegevens  
van beheersorganismen zoals Fost Plus, Recupel of Valipac zullen  zo goed mogelijk 
gekoppeld worden aan het nieuwe OVAM-systeem.  Met het nieuwe datamonitoringsysteem  
gaat nog onderzoek en ontwikkeling gepaard. Dit vraagt dus nog enkele jaren eer het 
volledig operationeel is.”
Over de ontwikkeling  van het materialenregister heb ik nog enkele vragen.
1.Is er al meer informatie over de timing van de uitrol van dit systeem?  Welke stappen 
moeten nog worden gezet en wanneer staan die op de planning?
2.Welke partners werken er naast OVAM mee met dit systeem?
3.Welk budget werd uitgetrokken  voor de ontwikkeling ervan?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1206 van 2 juli 2021
van FREYA  PERDAENS
1.Voor de ontwikkeling van MATIS  (het Vlaamse materialeninformatiesysteem) is een 
planning opgesteld. We geven  hieronder de belangrijkste mijlpalen.
2019: 
Haalbaarheidsstudie: enquêtes om draagvlak en randvoorwaarden  af te toetsen
2020:
Proof of concept:  opstellen van een datasjabloon, testen van het sjabloon voor 3 
afvalstromen met gegevens van enkele  actoren
2021- 2023:Scope  = huishoudelijke afvalstoffen en gelijkaardige bedrijfsafvalstoffen.
Proof of concept  voor één afvalstroom op Vlaams niveau.  In kaart brengen  van 
inzameling en verwerking van papier-  en kartonafval in Vlaanderen (loopt)
Software-ontwikkeling voor de inzameling van gegevens  is lopend  en eerste 
werkbare versie  is gepland tegen  einde oktober  2021.  Nadien wordt deze versie 
verder geoptimaliseerd met het oog op data-inzameling vanaf februari 2022
Software-ontwikkeling van gegevensverwerking  en tracering  wordt momenteel 
gestart en zal in een eerste werkbare versie opgeleverd worden tegen juni 2022 
(rapportering gegevens 2020 over recyclage van Stedelijk  afval aan de EU. Nadien 
wordt deze versie verder geoptimaliseerd.
Software-ontwikkeling met betrekking tot ontsluiting van gegevens naar 
rapporterende entiteiten en de afdeling handhaving wordt  gestart en continu 
uitgebreid.
Vanaf 2023 zullen de gegevens van verplichte digitale  identificatieformulieren 
(besluit Vlaamse regering  van 2 juli 2021)  beschikbaar zijn voor tracering van 
afvalstromen in MATIS.
Tijdens de looptijd worden de nodige wetgevende initiatieven genomen  om MATIS  
in de wetgeving te verankeren.
Als aanvaardingsplichtconvenanten (APC) of erkenningen van beheersorganismen  
in het kader van de uitgebreide producentenverantwoordelijkheid aflopen, worden 
de nodige aanpassingen in deze documenten voorgesteld om compatibiliteit  met 
MATIS te verzekeren.
Vanaf 2023: 
Stelselmatig  scope uitbreiden naar alle industriële  afvalstoffen en bodemmaterialen
Voor de opvolging van de voortgang  van het project “MATIS:  Het Vlaamse 
materialeninformatiesysteem” heeft de OVAM  een webpagina waar op regelmatige 
basis updates gegevens worden van de stand van zaken op dat moment 
(https://ovam.be/matis-een-nieuw-materialen-informatie-systeem).  U vindt hier ook 
de rapporten van de reeds uitgevoerde  studies  ikv MATIS.
Met betrekking tot de concrete inzameling  van afvalstoffengegevens via MATIS geldt 
de volgende planning:
Oktober/november 2021: eerste rapportering van gegevens over huishoudelijke 
afvalstoffen en gelijkaardige bedrijfsafvalstoffen (HA en GBA) in MATIS door 
verwerkers en intercommunales (jaartotalen  van 2020)
Februari/maart 2022:  Rapportering  van jaartotalen 2021 van HA en GBA door 
verwerkers en intercommunales
Vanaf maart 2022: Rapportering van maandtotalen van januari 2022 ( start 
maandelijkse rapportering  over maand -2) door verwerkers en intercommunales.
Vanaf 2023 stelselmatige  uitbreiding  naar andere bedrijfsafvalstoffen.
2.De OVAM werkt aan MATIS in nauwe  samenwerking met de afdeling  handhaving. Er 
wordt op regelmatige basis kennis uitgewisseld  met andere Vlaamse entiteiten met 
gelijkaardige processen, bijvoorbeeld de Mestbank  (Vlaamse Landmaatschappij).  De 
ontwikkeling van MATIS  verloopt ook in nauw overleg met de VVSG en de 
bedrijfsfederatie van de afvalinzamelaars en -verwerkers (DENUO) omdat deze 
organisaties de belangrijkste doelgroep voor MATIS  vertegenwoordigen. 
3.Voor de analyse en ontwikkeling van MATIS  werd een budget voorzien van 3,35 miljoen 
euro. 1,4 miljoen  Euro hiervan wordt gefinancierd  vanuit  de Europese 
projectfinanciering van het CMARTLIFE-project. 1,95 Miljoen  euro werd voorzien vanuit 
het Relanceplan Vlaamse Veerkracht  van de Vlaamse  regering. 
