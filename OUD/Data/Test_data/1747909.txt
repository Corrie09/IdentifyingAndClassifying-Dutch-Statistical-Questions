title: Technische keuring voertuigen - Emissietesten
thema: Mobiliteit en Verkeer
pdf link: https://docs.vlaamsparlement.be/pfile?id=1747909
thema link: https://www.vlaamsparlement.be/parlementaire-documenten/schriftelijke-vragen/1548181
SCHRIFTELIJKE VRAAG
nr. 1527
van PAUL  VAN MIERT
datum: 17 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Technische keuring  voertuigen  -  Emissietesten
Vanaf twee maanden voor de datum  waarop een voertuig  vier jaar is ingeschreven in 
BelgiÃ« moet men het voor het eerst technisch laten keuren,  in het belang van 
verkeersveiligheid en milieu. Daarna  moet een voertuig jaarlijks gekeurd worden binnen 
de twee maanden  voor het verstrijken van het laatst afgeleverde  keuringsbewijs.  Enkele 
uitzonderlijke gevallen kunnen een bonusregeling genieten  waardoor de wagen  pas na 
twee jaar opnieuw  gekeurd moet worden. De technische  keuring wordt uitgevoerd door 
erkende keuringscentra en hierbij worden  volgende onderdelen gecontroleerd:
-reminstallatie
-stuurinrichting en stuurwiel
-ruiten, spiegels en ruitenwissers
-lichten
-assen, wielen, banden en vering
-chassis
-veiligheidsgordels en andere uitrusting
-geluid en emissies (CO-test  voor benzinemotoren, roettest  voor dieselmotoren)
-kentekenplaat en chassisnummer.
De controles  van een aantal onderdelen zijn de laatste tijd gewijzigd. Keuringscentra en 
garages kunnen deze wijzigingen raadplegen in een handboek hierover.
De drukte  bij de keuringscentra in het algemeen, vergroot  door de coronamaatregelen, is 
al vaker aan bod gekomen. Uit de praktijk  vernemen we dat er bij sommige 
keuringscentra zoveel reservaties worden  gemaakt, dat tal van testen zoals de 
gordelcontrole, milieutesten, ... worden overgeslagen om de wagens tijdig klaar te 
krijgen. Door de tijdsdruk worden  veiligheidsvoorschriften zoals het afzetten  van de 
motor niet gevolgd.
Voor wijzigingen in de controle  wordt soms hooguit een briefing gegeven. Er komen nog 
wijzigingen in de controles aan. Binnenkort  zal een deeltjestellertest worden  ingezet  
tijdens de jaarlijkse autokeuring van dieselwagens  in de strijd tegen roetfilterfraude.
1.Hoe reageert de minister op het feit dat bij sommige technische  keuringen 
emissietesten achterwege worden gelaten?  Ontving ze hierover  reeds  signalen?
2.Kan de minister de laatste stand  van zaken geven  inzake de invoering van de 
deeltjestellertest bij de autokeuring?
3.Hoe zullen de medewerkers  van de keuringscentra opgeleid worden om de 
deeltjestellertest correct toe te passen?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1527 van 17 augustus 2021
van PAUL  VAN MIERT
1.De emissietesten  zijn verplichte controles  en de kwaliteitsborgingssystemen van de 
erkende keuringsondernemingen waken  er ook over dat emissietesten daadwerkelijk 
worden uitgevoerd.
In eerste instantie is het de verantwoordelijkheid  van de inspecteur om de emissietest 
uit te voeren.  Ook de verantwoordelijken  van de keuringscentra zien erop toe dat 
deze testen worden  uitgevoerd. Daarnaast  zijn er nog de nacontroles (door de 
verantwoordelijke en directie), de ISO-audits en de controles  door de inspecteurs van 
het departement MOW.  Ook zij zien erop toe dat de keuringsprocedures conform de 
van toepassing zijnde regelgeving worden  toegepast.  
Voor een aantal voertuigen is de uitlaat evenwel niet bereikbaar  waardoor  een 
emissietest in de praktijk niet kan worden uitgevoerd. Dit verklaart  waarom  bepaalde  
voertuigen niet aan een emissietest worden  onderworpen.
 Mijn administratie heeft vanaf begin 2021 en tot heden 1 klacht ontvangen over een 
niet uitgevoerde emissietest ontvangen. 
2.Het wetgevend traject loopt zoals gepland en heeft als doel om vanaf 1 juli 2022 in 
alle keuringscentra een deeltjestellertest te kunnen gebruiken. 
3.Vooraleer  de deeltjesteller in gebruik wordt  genomen krijgen de inspecteurs van de 
keuringscentra een specifieke opleiding. Deze opleiding behandelt alle elementen die 
verbonden zijn aan de invoering  van een deeltjestellertest: het reglementair  kader  en 
de keuringseisen, de veiligheidsmaatregelen en het correct gebruik,  het onderhoud 
en de kalibratie  van de deeltjesteller.
