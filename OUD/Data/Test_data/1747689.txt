title: Nieuwe schoolgebouwen - Kostprijs per leerling
thema: Onderwijs en Vorming
pdf link: https://docs.vlaamsparlement.be/pfile?id=1747689
thema link: https://www.vlaamsparlement.be/parlementaire-documenten/schriftelijke-vragen/1547294
SCHRIFTELIJKE VRAAG
nr. 905
van ARNOUT  COEL
datum: 19 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Nieuwe schoolgebouwen  -  Kostprijs per leerling
In het antwoord op schriftelijke vraag nr. 277 van 17 februari 2015 van Koen Daniëls 
deelde toenmalig minister  van Onderwijs  Hilde Crevits cijfers  mee in verband met de 
kostprijs per m² van nieuwe  schoolgebouwen.
1.Graag had ik een update van deze cijfers ontvangen.
2.Zijn er opmerkelijke verschillen te noteren en zo ja, wat is de verklaring  daarvoor?
3.Hoe evalueert de minister  deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 905 van 19 juli 2021
van ARNOUT  COEL
1.Onderstaande gegevens werden  opgeleverd door AGION  (Agentschap voor 
Infrastructuur door het Onderwijs). Het betreft  hier de investeringen ten bate van het 
vrij en officieel  onderwijs uitgedrukt  in kostprijs per vierkante meter.  
JaarOfficieel gesubsidieerd 
onderwijsVrij gesubsidieerd 
onderwijs
2015 1.534,73 € 1.348,58 €
2016 1.526,65 € 1.252,26 €
2017 1.480,50 € 1.332,51 €
2018 1.680,27 € 1.372,01 €
2019 1.671,47 € 1.394,21 €
2020 1.496,27 € 1.392,48 €
Bron: Tabel werd samengesteld  door AGION. 
Bovenstaande tabel bevat de kostprijs zoals gedefinieerd in het zgn. normenbesluit.  
Dit is het besluit van de Vlaamse Regering van 5 oktober 2007 houdende vaststelling 
van de regels die de behoefte aan nieuwbouw  of uitbreiding bepalen en van de fysische 
en financiële normen voor de schoolgebouwen, internaten en centra voor 
leerlingenbegeleiding. AGION verleent subsidie op basis van het normenbesluit waarbij 
elke subsidieaanvraag  getoetst wordt  aan een oppervlaktenorm en een financiële 
norm1. Deze maximumnormen zijn het resultaat van berekeningen op basis van 
leerlingencijfers en lestijden van de betrokken  vestigingsplaatsen in zijn totaliteit. Voor 
elk project gebeurt een aftoetsing aan deze normen. Indien het project een van deze 
normen overschrijdt, zal de overschrijding niet voor subsidie in aanmerking komen.  
2.In beide  periodes kan worden vastgesteld dat er in het officieel gesubsidieerd 
onderwijs gebouwd  wordt aan een kostprijs per m² die iets hoger ligt dan deze voor 
de projecten van het vrij gesubsidieerd onderwijs.  
3.Belangrijk is op te merken dat het steeds om globale gemiddelden gaat. Een veelheid 
aan parameters zal de effectieve kostprijs beïnvloeden. Hierbij kan gedacht  worden 
aan de omvang van de gebouwoppervlakte, de omgevingsaanleg,  de eerste uitrusting 
van het gebouw, renovatie t.o.v. nieuwbouw, locatie, het gebruik  van het gebouw,  de 
studiekosten van de architect, de studiekost van de aannemer, de evolutie  van de 
prijsindexen (materialen en lonen), projectdefinitie en ambitieniveau van de 
inrichtende macht,  de mate van risico-aversie van de bouwheer,  de financieringswijze, 
de mate waarin  tevens  een onderhoudscontract van toepassing is op de aannemer 
waarbij er voldaan  wordt aan een conditiemeting  van de nieuwe gebouwen, de keuze 
van de materialen,  de energieprestaties,… 
Deze parameters  kunnen  in bovenstaande cijfers moeilijk  tot uiting worden gebracht. 
Het is dan ook belangrijk hiermee  rekening te houden.  Ieder schoolbouwdossier heeft 
1 Voor meer informatie, zie https://www.agion.be/fysische-en-financi%C3%ABle-normen. 
immers unieke  kenmerken en tracht een antwoord  te bieden aan de onderwijsnoden  
van de lokale (school)gemeenschap. Overheen de periode zijn de klemtonen in 
bouwprojecten ook gewijzigd.  Thema’s zoals bijvoorbeeld ventilatie, 
multifunctionaliteit en duurzaamheid  werden de laatste jaren belangrijker waardoor ze 
ook meer vertaald werden in onderwijsinfrastructuurprojecten. Dit maakt het minder 
evident om de kostprijs  per vierkante  meter overheen een langere  periode te 
vergelijken. 
