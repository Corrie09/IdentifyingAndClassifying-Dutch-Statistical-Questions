title: Leerkrachten secundair onderwijs - Vakbekwaamheidsbewijzen
thema: Onderwijs en Vorming
pdf link: https://docs.vlaamsparlement.be/pfile?id=1735595
thema link: https://www.vlaamsparlement.be/parlementaire-documenten/schriftelijke-vragen/1534991
SCHRIFTELIJKE VRAAG
nr. 813
van KAROLIEN GROSEMANS
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Leerkrachten secundair onderwijs  -  Vakbekwaamheidsbewijzen
In mijn schriftelijke vraag nr. 720 van 17 juli 2020 vroeg  ik de minister naar de vereiste 
vakbekwaamheidsbewijzen in het secundair  onderwijs. Graag had ik deze 
gegevens verder aangevuld.
1.Kan de minister een stand van zaken geven over het aantal  leerkrachten dat 
momenteel in dienst is voor een vak waar ze geen vakbekwaamheidsbewijs voor 
hebben?
a)Graag een opdeling  in procentuele cijfers (op totaal aantal leerkrachten  in het 
secundair onderwijs) en in absolute cijfers.  Graag ook een opdeling per 
provincie.
b)Graag de evolutie uit schriftelijke vraag  nr. 720 aanvullen met het schooljaar 
2020-2021.
c)Over welke  vakken gaat het vooral?
2.Hoeveel leerkrachten zijn momenteel in dienst voor een vak waar ze een voldoende  
geacht vakbekwaamheidsbewijs voor hebben?
a)Graag een opdeling  in procentuele cijfers (op totaal aantal leerkrachten  in het 
secundair onderwijs) en in absolute cijfers.  Graag ook een opdeling per 
provincie.
b)Graag de evolutie uit schriftelijke vraag  nr. 720 aanvullen met het schooljaar 
2020-2021.
c)Over welke  vakken gaat het voornamelijk?
3.Kan de minister  een overzicht geven  van de vijf meest voorkomende  vakken  in het 
secundair onderwijs waarvoor onderwijspersoneelsleden over ‘andere’  dan wel over 
een voldoende  geacht  vakbekwaamheidsbewijs beschikken?  Graag een overzicht van 
het schooljaar 2020-2021.
4.Hoe beoordeelt  de minister de evolutie van deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 813 van 18 juni 2021
van KAROLIEN GROSEMANS
Het schooljaar 2020-2021 is nog niet afgerond. Mijn onderwijsadministratie ontvangt nog 
dagelijks zendingen  over personeelsmaterie. Daarom acht ik het nu nog niet opportuun  om 
een stand van zaken op te maken.
