title: Kweek van dieren en dierenwelzijn - Samenwerking met andere Europese landen
thema: Dierenwelzijn
pdf link: https://docs.vlaamsparlement.be/pfile?id=1735645
thema link: https://www.vlaamsparlement.be/parlementaire-documenten/schriftelijke-vragen/1535393
SCHRIFTELIJKE VRAAG
nr. 838
van ALLESSIA CLAES
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Kweek van dieren en dierenwelzijn   -  Samenwerking  met andere Europese  landen
Geregeld duiken  er in de media  nieuwsberichten  op over pups die met honderden tegelijk  
getransporteerd worden naar Vlaanderen,  meestal vanuit Oost-Europese landen. 
Vlamingen zijn zich niet altijd bewust van het feit dat hun pup in zeer slechte  
omstandigheden gekweekt is in het buitenland. Overleg met deze veelal  Oost-Europese 
landen is dan ook cruciaal om dit fenomeen zo goed als mogelijk te bestrijden.
In de antwoorden op technische vragen op de beleids- en begrotingstoelichting (BBT) 
Dierenwelzijn in het najaar van 2020 stelt de minister: “Deze  maand vindt een eerste 
overleg plaats met de dienst Dierenwelzijn van Tsjechië.  Er zijn nog geen concrete 
afspraken gemaakt, wel werden onze desiderata bekend gemaakt. Tsjechië is geen 
vragende partij, wij wel!”.
Tijdens de bespreking van de beleidsnota haalde de minister aan dat de dialoog  met deze 
landen moet worden aangegaan zodat de Vlaamse  regels inzake dierenwelzijn ook aan 
hun binnenlandse kwekers en exporteurs kunnen  worden opgelegd.
1.Wanneer heeft dit overleg met de Tsjechische dienst Dierenwelzijn plaatsgevonden? 
Wat waren de Vlaamse desiderata en de conclusies? Als het overleg niet heft 
plaatsgevonden, waarom dan niet? Zal dat dan alsnog  in de toekomst plaatsvinden?
2.Met welke Europese  landen is de minister of zijn administratie het afgelopen jaar in 
dialoog gegaan over het dierenwelzijnsbeleid, het kweken en exporteren van dieren 
naar Vlaanderen? Wat waren de conclusies van deze gesprekken?
3.Zal de minister of zijn administratie in de toekomst nog in overleg gaan met 
Europese landen over het dierenwelzijnsbeleid, het kweken en exporteren van dieren 
naar Vlaanderen? 
Zo ja, wanneer, en met welke landen zal dat gebeuren?
Zo niet, wat is de reden?
4.Hoe evalueert de minister de samenwerking met andere Oost-Europese  landen met 
betrekking tot dierenwelzijn?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 838 van 18 juni 2021
van ALLESSIA CLAES
1.Dat overleg ging door op 23 oktober  2020. Mijn wens was om onaangekondigde 
controles te kunnen doen in Tsjechië. Het antwoord  is dat ze zelf tweemaal  jaarlijks 
onaangekondigde inspecties  doen. De samenwerking  verloopt wat stroef door een 
ogenschijnlijk gebrek aan belangstelling van de Tsjechische  bevoegde overheid.
2.Met Hongarije is daarentegen een vruchtbaar overleg aan de gang op het niveau van 
de administraties.  Dit gebeurt  nu maandelijks. Belangrijkste  conclusies  zijn nu dat 
Hongarije bereid  is gezamenlijke,  onaangekondigde  inspecties toe te laten op hun 
grondgebied en dat ze ook de gevraagde  transparantie  waarborgen: ze kunnen  op 
vraag van mijn dienst  Dierenwelzijn de gegevens bezorgen  van de fokker van de naar 
ons uitgevoerde  pups wanneer  daarover gezondheidsproblemen zouden gesignaleerd 
zijn.
3.De intentie  is nu om de samenwerking met Hongarije te verdiepen en deze dan als 
voorbeeld te nemen voor de andere  twee uitvoerende landen, Tsjechië en Slovakije.  
Deze keuze is niet alleen gemaakt  om reden  van efficiëntie,  maar ook om rekening 
te houden met de hoge werkdruk bij de beleidsmedewerkers  van de dienst 
Dierenwelzijn.
4.Ik kan niet klagen over de medewerking van de drie genoemde Oost-Europese 
landen. Niet alleen  werken ze op constructieve  wijze mee aan de uitvoering van een 
louter Vlaamse regelgeving en kijken ze mee toe op de naleving van onze eisen. Maar 
ze antwoorden ook steeds bereidwillig op bijkomende vragen die mijn diensten of ik 
hebben over de handel  in honden en katten uit hun land.
