title: Oudenburg - Trajectcontroles (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738395
thema link: https://www.vlaamsparlement.be/parlementaire-documenten/schriftelijke-vragen/1537888
SCHRIFTELIJKE VRAAG
nr. 1428
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Oudenburg  -  Trajectcontroles  (2)
Eind december 2020 vernamen we dat de minister in 2021 extra middelen zou uittrekken 
voor verkeersveiligheid, waaronder een bedrag van ruim 15 miljoen euro voor 
handhaving. Daarvan gaat 4,4 miljoen euro naar specifieke vragen van lokale  besturen 
voor roodlichtcamera’s, snelheidscamera’s en trajectcontroles.  Drie geplande 
trajectcontroles situeren  zich in Oudenburg,  respectievelijk langs  de N358, N367  en 
N368.
Ik ondervroeg de minister hierover  met mijn schriftelijke  vraag nr. 494 van 8 januari 
2021. In haar antwoord liet de minister toen weten  dat de exacte locaties  van de drie 
trajectcontroles nog moesten bepaald  worden tijdens een plaatsbezoek met alle 
betrokken partijen. De streefdatum voor de effectieve indienstneming van de drie 
trajectcontroles was Q3 in 2021. Ten slotte zou de kostprijs van de trajectcontroles 
duidelijk worden na het plaatsbezoek.
1.Wat is de huidige stand van zaken? Welke  stappen (administratief, procedureel,  
juridisch etc.) werden er genomen sinds 8 januari 2021 bij de realisatie van de drie 
trajectcontroles?
2.Wat is de exacte locatie van de drie trajectcontroles? Graag daarbij vermelding van 
de drie begin- en eindpunten. 
3.Wanneer vonden de geplande  plaatsbezoeken plaats? Welke stakeholders waren 
daarbij aanwezig? Welke afspraken  werden daarbij gemaakt?
4.Welke stappen  dienen nog genomen te worden vooraleer de verschillende 
trajectcontroles klaar zijn voor gebruik?  Welke timing  wordt daarbij gehanteerd?  Wat 
is de vooropgestelde  datum van de effectieve  inwerkingtreding?
5.Wat is het budget dat nodig  is voor de realisatie van de drie trajectcontroles? Graag  
vermelding van het budget per afzonderlijke  trajectcontrole.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1428 van 24 juni 2021
van BERT  MAERTENS
1.In het antwoord op uw schriftelijke  vraag nr. 494 van 8 januari 2021 m.b.t. deze 
trajectcontroles werd aangegeven dat deze opgestart zouden worden in het derde 
kwartaal van 2021 met realisatie tegen  eind 2021. Conform de planning worden de 
eerste voorbereidende stappen  momenteel  opgestart, met name  de organisatie  van 
het plaatsbezoek. Hiervoor worden de lokale politie, de burgemeester en het 
Agentschap Wegen en Verkeer uitgenodigd.
2.Zie het antwoord  op deelvraag  1. Daar de plaatsbezoeken nog niet plaatsvonden,  
werden de exacte  locaties nog niet bepaald.  
3.Zie het antwoord op deelvraag  1. 
4.Volgende stappen dienen nog ondernomen te worden:
○Plaatsbezoek
○Technische realisatie  on site
○Conformiteitskeuring- en ijking van de installatie
○Voorlopige oplevering van de installatie 
○Opmaken protocolakkoord (parallel met voorgaande stappen vanaf het 
plaatsbezoek)
De gemiddelde doorlooptijd vanaf  de opstart  tot en met de voorlopige oplevering van 
de installaties  bedraagt  6 maanden. Onder  voorbehoud van de beschikbaarheid van 
alle betrokken partijen voor de plaatsbezoeken op korte termijn, zouden de installaties 
tegen eind 2021 technisch gebruiksklaar moeten  zijn.  
5.De gemiddelde kostprijs van een installatie voor trajectcontrole op gewestwegen 
bedraagt ongeveer  90.000 euro (inclusief btw) voor een traject in 1 richting en 
ongeveer 150.000 euro (inclusief btw) wanneer  hetzelfde traject in beide richtingen 
wordt uitgevoerd. Afhankelijk van de specifieke omstandigheden (locatie en afstand 
tot voeding en netwerk, aantal benodigde  palen en camera’s) kan het finale bedrag 
iets hoger of lager uitvallen. Daar de plaatsbezoeken nog niet zijn doorgegaan  kan er 
momenteel geen specifiekere  raming  worden doorgegegeven.
