title: Agentschap voor Natuur en Bos (ANB) - Dispuut rond Kragenwiel Bornem
thema: Natuur en Milieu
pdf link: https://docs.vlaamsparlement.be/pfile?id=1743954
thema link: https://www.vlaamsparlement.be/parlementaire-documenten/schriftelijke-vragen/1544956
SCHRIFTELIJKE VRAAG
nr. 1222
van WIM VERHEYDEN
datum: 9 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Agentschap voor Natuur  en Bos (ANB)   -  Dispuut  rond Kragenwiel Bornem
Ver verscholen van de buitenwereld  ligt het Kragenwiel in Bornem,  een visplek  midden in 
een oase van rust. De put is er al van 1552. Het is de thuisbasis van de 
Kragenwielvissers. Rond de vijver  staan een zeventiental houten chaletjes die de vissers 
gebruiken om er hun spullen  in op te bergen.
Alles begon toen de Vlaamse  Landmaatschappij (VLM), die een voorkooprecht  heeft 
omdat het om een natuurgebied  gaat, begin  2020 eigenaar werd van de Kragenwiel. Ze 
gaven het in beheer aan het Agentschap voor Natuur en Bos. Het eerste jaar werd niets 
vernomen van de nieuwe eigenaars.
Onlangs kregen de vissers  echter  een brief van het agentschap  waarbij ze voor de keuze 
gesteld werden om ofwel onmiddellijk  afstand te doen van hun vissershuisje, ofwel dat 
binnen negen jaar te doen mits het betalen  van een waarborg van 1500 euro en een 
jaarlijkse huur van 500 euro plus btw. Wie dat niet wil betalen,  kan zijn chaletje laten 
afbreken op kosten  van ANB. Doet men dat niet, dan moet men het binnen negen jaar 
zelf afbreken. Bovendien  kregen  de leden van de visclub maar twee weken de tijd om te 
beslissen. 
De vissers zitten ondertussen al vijftig  of zestig jaar aan de Kragenwiel.  ANB wil van het 
hele gebied  natuurgebied maken, en daar zijn de vissers het slachtoffer van.
Nochtans staat er aan de wiel niets illegaal. Er zijn afspraken gemaakt met de gemeente 
Bornem en alles ligt vast in het ruimtelijk uitvoeringsplan (RUP) 14 Kragenwiel. Het is 
duidelijk dat het agentschap het uitdoofbeleid dat beschreven werd in het RUP 14 
Kragenwiel, dat op 11 maart 2014 op de gemeenteraad werd goedgekeurd, versneld wil 
uitgevoerd zien. Met dit verschil dat er in het RUP geen termijn bepaald is waarop het 
uitdoofbeleid moet gefinaliseerd zijn. De westelijke  oever werd in het RUP volledig voor 
de vissport bestemd. Het RUP bepaalt  nog dat de aanwezige vissport aan de oostelijke 
oever geleidelijk aan zou verdwijnen en dat de zone zou evolueren naar een ecologische 
en natuurlijke invulling ten behoeve  van de ecologische verbindingen  tussen het 
Kragenwiel en de achterliggende broekboscomplexen. Dat is ondertussen  het geval. De 
destijds daar gevestigde  vissershuisjes  zouden evenwel  kunnen verhuizen naar de 
westelijke oever. Dat is echter nooit gebeurd, zodat de recreatieve druk op de Kragenwiel  
ondertussen al veel kleiner  is dan 8 jaar geleden.  Naar aanleiding van het RUP hebben de 
vissers destijds afspraken gemaakt met de gemeente. Het lijkt er echter op dat ANB de 
afspraken die de vissers met de gemeente maakten, overboord gooit.
1.a) Waarom wil het Agentschap voor Natuur en Bos de gemaakte afspraken  in het 
RUP 14 Kragenwiel - die overigens  werden gemaakt na overleg met de gemeente  
Bornem, de Kragenwielvissers en ANB - plots veranderen? 
b)Is dit wettelijk?
2.Is de minister  het ermee eens dat het feit dat de Vlaamse Landmaatschappij 
eigenaar is geworden van het gebied, in wezen  losstaat van de gemaakte afspraken 
in het RUP?
3.In het RUP 14 Kragenwiel staat beschreven dat er een uitdovend gedoogbeleid is 
voor de westelijke oever.  Er is nooit in het RUP vermeld dat er abrupt een einde 
komt aan het gedoogbeleid. Er is geen termijn vermeld in het RUP. 
Waarom wordt het uitdoofbeleid dat beschreven  werd in het RUP 14 (zonder vaste 
termijn) niet gevolgd  en legt men daarentegen  een termijn van 9 jaar op?
4.Er is in het RUP een duidelijk compromis gemaakt  tussen wat natuur moet zijn en 
wat het recreatieve deel betreft. 
Waarom worden de criteria  die vastgelegd zijn in het RUP niet gevolgd?
5.Waarom legt het Agentschap voor Natuur en Bos eenzijdige maatregelen  op zonder 
overleg met de vissers en het gemeentebestuur?
6.Sommige vissers kregen amper twee weken  de tijd om een beslissing  te nemen.
Waarom werden de Kragenwielvissers nauwelijks enkele weken voor de deadline 
voor de hierboven  beschreven  keuze gesteld?
7. a) Op welke criteria zijn de waarborg van 1500 euro en de jaarlijkse huur van 500 
euro plus btw gebaseerd? 
b)Is de minister  van plan om het agentschap aan te zetten tot het herbekijken van 
de opgelegde tarieven?
8.Volgens ANB worden  de tarieven  zo hoog gelegd om versneld tot uitdoven over te 
gaan. 
Vindt de minister deze manier  van werken - waarbij  veelal bejaarde  vissers het mes 
op de keel gezet  wordt  - correct?
9.a) De mensen hebben geïnvesteerd in materiaal om hun huisje op te trekken.
Waarom ontvangen  vissers die ingaan op het aanbod  om hun vissershuisje te 
laten afbreken door het Agentschap  voor Natuur en Bos geen schadevergoeding? 
b)Is de minister van plan ANB aan te zetten  tot het betalen  van een 
schadevergoeding?
10.Dit is sowieso  een aflopend  verhaal, er komen immers geen nieuwe chalets bij. Op 
termijn dooft alles uit en wordt  het hele gebied natuurgebied. 
Is de minister van plan ANB aan te zetten tot gesprekken met de gemeente Bornem 
en de Kragenwielvissers om tot een bevredigend  resultaat  te komen met alle 
betrokkenen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1222 van 9 juli 2021
van WIM VERHEYDEN
InleidendHet Kragenwiel is onderdeel van het Vlaams ecologisch netwerk ´De Vallei van de Boven 
Zeeschelde van de Dender- tot de Rupelmonding´ en sluit aan bij Vogelrichtlijngebied 
“Durme en de middenloop van de Schelde” en ´Groot Schoor´, waar ontpoldering  in het 
kader van het Sigmaplan wordt gepland. Europese habitattypen zoals broekbossen  en 
voedselrijke, gebufferde  wateren komen  er voor, evenals habitatsoort bittervoorn en 
bever, die er een burcht bewoont.
1.a)Een RUP legt de bodembestemming  en specifieke voorschriften per bestemming 
vast, schetst welke  activiteiten mogen plaatsvinden en vormt de basis voor evt. 
volgende omgevingsvergunningen.  De afspraken waarnaar verwezen  wordt,  liggen  
in het RUP niet vast. Bovendien lijkt het concreet invulling geven aan het 
uitdoofbeleid niet per definitie strijdig  met het opzet van het RUP nr. 14 
´Kragenwiel´. 
b)Zie a.)
2.Door uitoefening  van het voorkooprecht  Natuur is de afdeling Vlaamse  grondenbank 
van de VLM eigenaar  geworden bij akte van 23 januari 2020. Op 8 februari 2021 
werden de eigendomsrechten  formeel overgedragen aan het agentschap  voor Natuur  
en Bos. De stedenbouwkundige  voorschriften in het RUP staan inderdaad los van de 
eigendomssituatie.
3.Een uitdoofbeleid  zonder eindtermijn biedt geen rechtszekerheid. Om het concreet 
natuurbeheer, teneinde de concrete natuurdoelstellingen te realiseren, uit te kunnen 
voeren werd het voorzien van een termijn  van ca. 16 jaren na goedkeuring van 
ruimtelijk uitvoeringsplan  (RUP)  nummer 14 ´Kragenwiel´ als billijk 
uitdovingsscenario gekozen.  
4.Het RUP is een verfijning van het gewestplan. Hierin is het gebied bestemd als 
natuurgebied. Binnen de hoofdbestemming natuurgebied is er door het RUP en 
eerdere bijzondere plannen van aanleg getracht de recreatieve visserij een  plaats  te 
bieden, echter zonder de hoofdbestemming te hypothekeren.  
5.Sinds de start van de opmaakprocedure voor het RUP is er overleg tussen en met 
diverse betrokkenen. Sinds uitoefening van het voorkooprecht zijn medewerkers  van 
het Agentschap voor Natuur en Bos in contact met de vissers en voorzitter van de 
visclub. In juni 2021 heeft Natuur  en Bos de betrokken  vissers schriftelijk benaderd 
met als doel te kunnen inventariseren  wat de intentie van de vissers is m.b.t. het 
verlaten van de constructies  (realisatie  uitdoofbeleid binnen  GRUP) en werd de 
mogelijkheid geboden om een betalende concessie aan te gaan tot ten laatste  01-06-
2030.
6.Als reactie op vragen  van sommige vissers werd de einddatum voor de reactie 
verlengd tot 01-09-2021.
7. a)De prijzen werden gebaseerd op vergelijkbare  situaties, bijvoorbeeld  die aan 
´Oude Schelde´. De waarborg  is verlaagd  van €1.500,-  naar €500,-.
b)Aangezien  deze tarieven ook in gelijkaardige gevallen van toepassing zijn, is het 
afwijken hiervan in het kader van een gelijke behandeling niet aangewezen.
8.Aangezien deze tarieven ook in gelijkaardige gevallen van toepassing zijn, kan in het 
kader van een gelijke behandeling  hier moeilijk van afgeweken worden.
9.a)Volgens beschikbare gegevens (aankoopakte) zijn er slechts  enkele constructies 
waarvoor een stedenbouwkundige  of omgevingsvergunning  werd verleend. De 
private partij verkocht  het goed integraal,  inclusief  visserschalets die mondeling 
verhuurd waren en exclusief roerende goederen. 
b)Roerende  goederen zijn geen onderdeel van de aankoopakte uit 2020. Verder 
kunnen huurders op moment van afbraak  en onder voorwaarden 
(bouw)materialen in bezit nemen.
10.Het Agentschap voor Natuur en Bos handelt binnen  de geldende  kaders en haar 
doelstellingen om meer en betere natuur te realiseren. Hierbij wordt zo maximaal  
mogelijk rekening gehouden met de bestaande  situatie.  Het boeken van resultaat 
moet op redelijke termijn  gebeuren. 
