title: Verkeerswisselaar R8/A19 Kortrijk - Realisatie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747631
thema link: https://www.vlaamsparlement.be/parlementaire-documenten/schriftelijke-vragen/1548132
SCHRIFTELIJKE VRAAG
nr. 1521
van BERT  MAERTENS
datum: 16 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Verkeerswisselaar R8/A19 Kortrijk  -  Realisatie
Op 14 juli 2021 verleende minister Demir aan het Agentschap  Wegen  en Verkeer  (AWV) 
de omgevingsvergunning  voor de heraanleg van het op- en afrittencomplex A19 en het 
knooppunt R8-A19. De heraanleg moet zorgen voor een drastische verbetering van de 
verkeerssituatie, de doorstroming  en de verkeersveiligheid. 
Ik ondervroeg hierover de minister in het verleden reeds,  onder meer via mijn 
schriftelijke vraag nr. 973 van 31 maart 2021.
1.Wat is de huidige  stand van stand  zaken? Welke voorbereidende  werken  werden 
uitgevoerd (administratief, procedureel, juridisch enzovoort) sinds april 2021?
2.Kan de minister de actuele, indicatieve timing en fasering geven die bij de 
werkzaamheden gehanteerd zullen  worden? Welke stappen  (administratief, 
procedureel, juridisch enzovoort) moeten nog ondernomen worden  vooraleer  de 
feitelijke werken  kunnen beginnen? Wat is de geplande realisatietermijn?
3.In het geïntegreerd investeringsprogramma (GIP) 2021 werd een budget van 24,5 
miljoen euro gereserveerd.
Zal dit budget, volgens  de actuele  ramingen, volstaan voor het volledige project?
4.Vond recent overleg  plaats met het stadsbestuur van Kortrijk over het project?  
Wanneer vond het laatste overleg plaats? Welke  afspraken werden  daarbij gemaakt 
op het vlak van bereikbaarheid en omleidingen tijdens  de werken? Welke afspraken  
werden verder  gemaakt over de communicatie van de werken?
5.Hoeveel ongevallen  zijn er sinds 2015 tot op heden  gebeurd ter hoogte van de 
verkeerswisselaar? Graag een geannualiseerd overzicht met opsplitsing tussen de 
verschillende types weggebruiker/vervoermiddel.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1521 van 16 augustus  2021
van BERT  MAERTENS
1.In afwachting van de omgevingsvergunning  werd verder  gewerkt  aan het finaliseren  
van de opdrachtdocumenten  (bestek, plans, meetstaat,  veiligheids- en 
gezondheidsplan, voorbereiding voor verplaatsen van nutsleidingen, … )
2.De opdracht werd gepubliceerd  na het bouwverlof. Na indienen van de offertes  moet 
de gunningsprocedure (onderzoek offertes en toewijzing) starten, waarna de 
aannemer kan aangesteld worden.
3.Volgens de actuele  raming volstaat het gereserveerde budget.
4.Het laatste overleg  vond plaats op 17 juni 2021.  Er werd afgesproken dat de 
omleidingen via de gewestwegen en snelwegen  gaan gebeuren.  De communicatie zal 
getrokken worden door het Agentschap Wegen  en Verkeer (AWV).  Er zullen 
verschillende kanalen ingeschakeld worden zoals persberichten, nieuwsbrieven, 
bewonersbrief en eventueel infomoment voor de omwonenden …
5.Het AWV beschikt  over de volgende ongevallencijfers:
verkeerswisselaar R8  - A19
JaarAantal  
ongevallenAantal 
dodenAantal zwaar 
gewondenAantal licht  
gewondenPersonen
auto FietsVracht
wagenMotorf
ietsVoetgang
erBrom
fiets TraktorAuto
bus
2015 9 0 1 10 17 2
2016 15 0 2 15 26 5 2
2017 8 0 0 12 12 1 1
2018 13 0 1 19 26 5 1
 
