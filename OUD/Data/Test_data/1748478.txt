title: Videoconferenties in gemeenschapsinstellingen - Stand van zaken (3)
thema: Justitie en Handhaving
pdf link: https://docs.vlaamsparlement.be/pfile?id=1748478
thema link: https://www.vlaamsparlement.be/parlementaire-documenten/schriftelijke-vragen/1547708
SCHRIFTELIJKE VRAAG
nr. 1257
van KATRIEN  SCHRYVERS
datum: 20 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Videoconferenties in gemeenschapsinstellingen  -  Stand van zaken (3)
Het decreet betreffende het jeugddelinquentierecht van 15 februari  2019 voorziet in de 
mogelijkheid van het gebruik  van videoconferentie voor het verschijnen van 
minderjarigen voor de jeugdrechter (art. 15). Anderzijds, dat is ook opgenomen  in het 
decreet Jeugddelinquentierecht, moet de jongere nog altijd de mogelijkheid krijgen om 
toch nog een persoonlijk contact  te hebben  met de jeugdrechter. Na de eerste fysieke  
verschijning voor de jeugdrechter krijgen de jongeren de keuze, die ze schriftelijk te 
kennen moeten  geven en waarop ze op eender welk moment kunnen terugkomen.  De 
rechter kan ook nog altijd een fysieke verschijning vorderen.  Dat werd opgenomen in het 
uitvoeringsbesluit van 23 oktober 2020, dat in werking trad op 25 december 2020.
In antwoord op mijn vraag om uitleg van 30 maart  2021 bevestigde de minister dat alle 
gemeenschapsinstellingen zijn uitgerust om via Webex met de jeugdrechtbanken in 
Vlaanderen te communiceren  en zittingen te organiseren. Daarnaast is het ook mogelijk 
om contacten tussen  advocaten en consulenten  via de videoconferenties  te organiseren. 
Ook zei de minister dat het gebruik van de videoconferenties systematisch kwantitatief 
wordt gemonitord  door de gemeenschapsinstellingen.  Op basis van dat materiaal zou in 
een algemene evaluatie  worden voorzien na zes maanden.
1.Hoe vaak werden sinds de inwerkingtreding van het uitvoeringsbesluit ter zake 
videoconferenties georganiseerd? Graag  een opdeling per gemeenschapsinstelling,  
en of het een gesprek betrof tussen de jongeren en de jeugdrechter, de advocaat, 
zijn consulent of andere personen. Graag  ook een (regionale)  opdeling naargelang  
van de betrokken jeugdrechtbank.
2.Wat is de uitkomst van de evaluatie die zou gebeuren  na zes maanden?  Welke  
conclusies worden er getrokken?  Welke  maatregelen worden daaraan gekoppeld?
3.Hoe ligt de verhouding tussen het aantal jongeren  dat verkoos om via digitale  weg 
gehoord te worden  en het aantal jongeren dat koos voor een fysieke verschijning bij 
de jeugdrechter?
4.In welke mate werden beslissingen met betrekking tot het al dan niet fysiek 
verschijnen voor de jeugdrechter door de jongere gewijzigd?
5.In welke mate vorderden de jeugdrechters toch een fysieke verschijning terwijl  de 
jongere koos voor een digitaal verhoor?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1257 van 16 juli 2021
van KATRIEN  SCHRYVERS
1.In De Grubbe vonden sinds 1/1/2021 (de publicatie van het BVR vond op 15 december 
2020 plaats)  188 zittingen per videoconferentie  plaats. In De Zande  waren er dit 61 
en in De Kempen 70. De gevraagde  systematische registratie  voor alle 
videoconferenties op alle campussen en per jeugdrechtbank wordt  momenteel  
voorbereid.  
2.Een eerste analyse van de ervaringen van de jongeren levert het volgende positieve 
beeld op:
97% kon de jeugdrechter duidelijk  zien en horen tijdens de videoconferentie 
en visa versa.
94% kon zijn/haar advocaat duidelijk  zien en horen tijdens de videoconferentie 
en visa versa (97%)
69% had voor de zitting overleg gepleegd met zijn/haar advocaat. In 88% van 
de gevallen was dit telefonisch, in 4% van de gevallen digitaal en in 8% was 
de advocaat  aanwezig in De Grubbe, 
Van de 30% jongeren  die geen overleg pleegden  met hun advocaat vond bijna 
de helft (40%) dit ook niet nodig.
94% van de jongeren was tevreden over het verloop van de videoconferentie. 
In 66% van de zittingen waren  ook de ouders  aanwezig. 
De technische mogelijkheden rond de videoconferentie worden zowel duidelijk als 
kwaliteitsvol ervaren. We blijven inzetten op een duidelijke communicatie  naar de 
jongeren, hun ouders  en derden  rond de mogelijkheden  van videoconferentie.
Verder lanceren  we in september een tool waarbij de jeugdrechtbanken de digitale 
zittingen rechtstreeks  kunnen inboeken. 
Een aandachtspunt  blijft het garanderen  van het overleg tussen de jongere en zijn 
advocaat. In een beperkt aantal  situaties (15%) gaf de jongere  aan dat ze het gevoel 
hadden dat ze ‘geen overleg konden  plegen met hun jeugdadvocaat’. We monitoren 
de resultaten  en deze bevindingen met alle stakeholders, waaronder de jeugdrechters, 
de unie voor jeugdadvocatuur op de opvolggroep jeugddelinquentierecht.
3.We kunnen  enkel de absolute  aantallen van de digitale  zittingen  geven. (zie vraag  1)
4.Het gesprek over de modaliteiten van de volgende zitting gebeurt in gesprek tussen 
de jongere, advocaat en jeugdrechter.  De (digitale)  zitting wordt door de griffie van 
de jeugdrechtbank  ingepland. Bijgevolg kan Opgroeien hier geen gegevens over 
verstrekken. We zullen de gegevens  in overleg met de jeugdmagistratuur opvragen in 
functie van de verdere opvolging en evaluatie.
5.Idem vraag 4
