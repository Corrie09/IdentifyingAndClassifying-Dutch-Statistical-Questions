title: Investeringen fietsinfrastructuur - Fietsfonds
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1741055
thema link: https://www.vlaamsparlement.be/parlementaire-documenten/schriftelijke-vragen/1542914
SCHRIFTELIJKE VRAAG
nr. 1473
van MARINO  KEULEN
datum: 7 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Investeringen fietsinfrastructuur  -  Fietsfonds
Eén van de prioritaire beleidsdoelstellingen  van de minister is het fietsen promoten met 
onder meer de campagne ‘Blijven  fietsen’ en de aandacht voor bijkomende 
fietsinfrastructuur.
De minister heeft in 2021 de middelen voor het Fietsfonds voor het eerst in jaren 
aanzienlijk opgetrokken van 10 miljoen euro naar 15 miljoen euro of een stijging met 50%. 
Aangezien dat cofinanciering is, betekent  het een serieuze verhoging van de middelen voor 
fietsinfrastructuur.
Graag ontving ik een overzicht van de concrete Fietsfondsprojecten die daarmee 
gerealiseerd en gefinancierd zullen worden in 2021 en 2022, opgesplitst per provincie.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1473 van 7 juli 2021
van MARINO  KEULEN 
Het Fietsfonds betreft een subsidieregeling waarvoor de Vlaamse  overheid  samenwerkt 
met de 5 provincies.  De provincies prefinancieren het Vlaamse  subsidieaandeel en 
Vlaanderen biedt de provincies normaal  2 maal per jaar de gelegenheid  om gebundelde 
subsidieaanvragen in te dienen, waarbij de Vlaamse  subsidie voor verschillende projecten 
(1ste en/of  2de schijf) kan teruggevorderd  worden.  
Via een eerste Fietsfondsoproep  in 2021 heb ik gevraagd aan de provincies  om de 
subsidieaanvragen voor 2021 in te dienen, met daarbij de vraag om het bedrag van de 
gevraagde subsidie te beperken tot maximaal  3 miljoen euro per provincie.  Hiervoor  
waren er twee redenen:
Er is 15 miljoen euro beschikbaar en ik houd mij aan het beschikbare budget. Het 
totaalbedrag van de eerste oproep hypothekeert de mogelijkheden voor volgende 
subsidieaanvragen in 2021.
De verdeling  van de Fietsfondsmiddelen over de 5 provincies  moet op een billijke  
manier gebeuren. Deze billijke  verdeling is pas mogelijk bij de tweede oproep, op 
voorwaarde dat elke provincie zich houdt aan een maximum van 3 miljoen  euro bij 
de eerste  oproep.
De subsidieaanvragen  van de provincies  Limburg en West-Vlaanderen heb ik reeds 
goedgekeurd voor een bedrag van respectievelijk 496 840,28 euro en 627 308,32  euro 
(zie bijlage met overzicht van de projecten). De subsidieaanvragen  van de 3 andere  
provincies zijn nog in behandeling en ik bekijk  met de 5 provincies hoe de beschikbare  
subsidiemiddelen voor 2021 en 2022 optimaal kunnen verdeeld worden. Ik heb in dit 
verband aan de provincies gevraagd  om een gedetailleerde  prognose te ontvangen  van 
de projecten  waarvoor zij in 2021 en 2022 subsidies zullen aanvragen.
BIJLAGE
Overzicht van de projecten
