title: Inzameling van oude banden - Stand van zaken
thema: Natuur en Milieu
pdf link: https://docs.vlaamsparlement.be/pfile?id=1747733
thema link: https://www.vlaamsparlement.be/parlementaire-documenten/schriftelijke-vragen/1547996
SCHRIFTELIJKE VRAAG
nr. 1273
van ROBRECHT BOTHUYNE
datum: 3 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Inzameling van oude banden   -  Stand van zaken
Er is een algemene  aanvaardingsplicht voor afvalbanden, met uitzondering  van fiets- en 
rupsbanden. In principe  is de regel geldig:  een oude band voor een nieuwe band van 
dezelfde soort.
Recytyre, het beheersorgaan  voor afvalbanden,  neemt die aanvaardingsplicht over van 
de bij hen aangesloten importeurs of producenten. Eindverkopers kunnen gratis  terecht 
bij het inzamelsysteem  van Recytyre.
Een milieubijdrage  wordt in een fonds  gestort  om de inzamel-  en verwerkingskosten te 
financieren.
In antwoord op mijn schriftelijke vraag  nr. 721 van 9 maart  2021 gaf de minister aan dat 
de cijfers  voor 2020 nog niet helemaal beschikbaar waren, vandaar deze opvolgvraag.
1.Hoeveel oude banden zijn er telkens ingezameld in 2020 en de eerste zes maanden 
van 2021? Graag totaalaantal  kg/ton  per jaar en opdeling naar:  
a)provincie;
b)percentage landbouwbanden - autobanden;
c)percentage aanbieding  op occasiemarkt, loopvlakvernieuwing, 
materiaalrecyclage en valorisatie  als energiebron.
2.Hoeveel bedraagt  het totale  budget  aan milieubijdragen  dat in 2020 en de eerste zes 
maanden van 2021 werd ingezameld  om de inzamel- en verwerkingskosten mee te 
financieren? Graag totaalbedrag per jaar en opdeling naar: 
a)provincie;
b)percentage landbouwbanden - autobanden.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
ANTWOORD
op vraag nr. 1273 van 3 augustus 2021
van ROBRECHT BOTHUYNE
1.a)In 2020 werd in Vlaanderen in totaal  53.139 ton afvalbanden  ingezameld.        
De eerste zes maanden van 2021 werd 26.220  ton afvalbanden ingezameld in 
Vlaanderen. De hoeveelheid  voor 2021 betreft  een voorlopig, niet-gecertificeerd 
cijfer. Zoals ook aangegeven bij vorig antwoord voorziet de rapportageverplichting 
voor afvalbanden in het VLAREMA geen opdeling per provincie. Ik beschik dus niet 
over cijfers per provincie. 
b)Tabel 1 geeft een overzicht van de verdeling van de ingezamelde hoeveelheid 
afvalbanden in Vlaanderen per bandentype voor 2020 en voor de eerste zes 
maanden van 2021.  Naast  de vermelding van de hoeveelheid landbouwbanden en 
autobanden (personenwagen) zijn in deze tabel voor de volledigheid  ook de overige 
bandentypes opgenomen, namelijk vrachtwagenbanden,  wegenbouwbanden  en 
industriebanden. 
c)Tabel 2 geeft een overzicht van de verwerkingsresultaten van afvalbanden in 
Vlaanderen voor 2020. Dit cijfer is gebaseerd op de jaarrapportage van Recytyre 
over 2020. Hierbij wil ik opmerken dat het totaal verwerkte tonnage lager ligt dan 
het in hetzelfde kalenderjaar ingezamelde  tonnage omdat  niet alle afvalbanden  ook 
effectief verwerkt  worden in het jaar van inzameling. 
De verwerkingsresultaten van afvalbanden in Vlaanderen voor de eerste helft van 
2021 kunnen niet opgenomen worden aangezien deze nog niet gekend zijn. De in 
2021 ingezamelde  banden  zijn immers  nog niet allemaal effectief  verwerkt. Ik kan 
wel meegeven dat ik verwacht  dat de percentages voor de Vlaamse  
verwerkingsresultaten voor 2021 in lijn zullen liggen met de percentages voor de 
voorbije jaren.  
2.Het totale budget aan milieubijdragen dat Recytyre ontving in 2020 bedroeg  
€21.809.091. Zoals ook aangegeven bij vorig antwoord  rapporteert Recytyre deze 
cijfers enkel globaal over alle bandentypes heen en voor heel België. Ik beschik dus 
niet over de in deelvraag a en b gevraagde  opdeling per provincie  en per bandentype.  
Er is evenmin een halfjaarlijkse rapportageplicht, dus de cijfers  van de eerste 6 maand 
van 2021 kunnen  niet opgenomen  worden. Deze zullen ook nog niet gekend zijn gezien 
er wel wat tijd verloopt tussen de aangifte  door de producent  en de facturatie en 
effectieve inning  door Recytyre. Ik kan wel aangeven dat het budget voor 2021 voorziet 
in een stijging van de ontvangsten met ongeveer 7,5%.  De hoogte van de bijdrage per 
band is ongewijzigd, maar de producenten schatten in dat de verkoop hoger zal liggen 
door een zich herstellende economie.    
BIJLAGE
Overzichtstabellen
