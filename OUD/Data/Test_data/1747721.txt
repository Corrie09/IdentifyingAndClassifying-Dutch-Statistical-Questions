title: Geïntegreerd investeringsprogramma (GIP) 2021 - Herinrichting N8 Ieper-Veurne, uitvoering zone 1A Veurne (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747721
thema link: https://www.vlaamsparlement.be/parlementaire-documenten/schriftelijke-vragen/1548568
SCHRIFTELIJKE VRAAG
nr. 1557
van BERT  MAERTENS
datum: 27 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2021  -  Herinrichting N8 Ieper-Veurne,  
uitvoering zone 1A Veurne (2)
Via mijn schriftelijke vragen  nr. 975 van 31 maart 2021 en nr. 1102 van 29 april 2021 
bevroeg ik de minister over de herinrichting van de N8 tussen Ieper en Veurne  in zone 1A 
Veurne. In het antwoord  op schriftelijke vraag nr. 1102 liet de minister weten dat de N8 in 
deze zone geoptimaliseerd wordt met een alternerende  inhaalstrook, ventwegen  voor 
lokaal verkeer  en vrijliggende  fietspaden, al dan niet gecombineerd  met ventwegen.  Op 
dat moment liep de procedure  voor de omgevingsvergunning en was ook de 
aanbestedingsprocedure in voorbereiding. Er bleken op dat moment  89 van de 92 
innemingen gerealiseerd.
Op 22 juli 2021 communiceerde de minister dat het Agentschap Wegen  en Verkeer de 
omgevingsvergunning had ontvangen voor de heraanleg van deze zone. In dat verband  
graag de volgende  opvolgingsvragen voor de minister.
1.Wat is de huidige  stand van stand  zaken? Welke voorbereidende  werken  werden 
uitgevoerd (administratief, procedureel, juridisch etc.) sinds 29 april 2021?
2.Kan de minister de actuele, indicatieve timing en fasering geven die bij de 
werkzaamheden gehanteerd zal worden?  Welke  stappen (administratief, procedureel,  
juridisch etc.) moeten nog ondernomen worden  vooraleer  de feitelijke werken  kunnen  
beginnen? Wat is de geplande realisatietermijn?
3.In het GIP 2021 werd een budget  gereserveerd van 17 miljoen euro onder 
projectnummer GIP000465/03. Op haar website liet de minister op 22 juli 2021 weten 
dat er een budget gereserveerd wordt  van 20 miljoen euro. 
Wat zijn de actuele ramingen?  
4.Vond er recent  overleg hierover plaats met het stadsbestuur van Veurne? Wanneer  
vond het laatste overleg plaats? Welke  afspraken  werden  daarbij  gemaakt?
5.Wat is de huidige stand van de onteigeningsprocedure? Hoeveel innemingen zijn 
intussen gerealiseerd? Wat is de definitieve vergoeding voor deze innemingen?
6.Hoeveel ongevallen  zijn er sinds 2015 tot op heden  gebeurd ter hoogte van de 
projectzone? Graag een geannualiseerd  overzicht met opsplitsing tussen de 
verschillende types weggebruiker/vervoermiddel.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1557 van 27 augustus  2021
van BERT  MAERTENS
1.Het aanbestedingsdossier werd op 3 september 2021 gepubliceerd.
2.Na het afronden van de aanbestedingsfase  volgt een screening  van de offertes  en dan 
pas wordt het dossier gegund  aan de laagste regelmatige inschrijver.
De werken zullen  in het voorjaar van 2022 opstarten,  en zullen  3 jaar duren. Over de 
fasering van de werken kan nog geen uitspraak gedaan worden, daar de aannemer 
nog niet gegund is. 
3.Tijdens de uitwerking  van het aanbestedingsdossier zijn er zaken  bijgekomen  en verder  
uitgewerkt waardoor de raming  gestegen is tot 24 miljoen euro.
●in het bestek zijn alle werken  voor openbare verlichting  en 
verkeerslichtenregeling mee opgenomen; 
●uit het geotechnisch onderzoek blijkt dat de ondergrond grotere 
stabiliteitswerken met zich meebrengt -> over heel het traject dient 
voorbelasting te gebeuren (veenlagen zorgen voor grote zettingen)
●het bestek werd geüpdatet volgens de geldende  richtlijnen van 
vergevingsgezinde wegen (voertuigkerende  constructies over heel het 
traject) .
●rekening houdend met de algemene  conjunctuur van aanbestedingsprijzen 
4.Er vond geen formeel overleg meer plaats  sinds januari  2021.  Er werd wel in de 
voorbije maanden op regelmatige basis gecommuniceerd aangaande de 
omgevingsvergunning en via infovergaderingen met de bewoners. 
5.Alle onteigeningen werden gerealiseerd. De totale onteigening kost bedraagt 
6.345.567,61€.
6.Agentschap Wegen en Verkeer beschikt over volgende ongevallencijfers:

