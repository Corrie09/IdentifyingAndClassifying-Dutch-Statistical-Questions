title: De Lijn - Rechtszaak over de taxshift
thema: Mobiliteit en Verkeer
pdf link: https://docs.vlaamsparlement.be/pfile?id=1739331
thema link: https://www.vlaamsparlement.be/parlementaire-documenten/schriftelijke-vragen/1542321
SCHRIFTELIJKE VRAAG
nr. 1471
van ELS ROBEYNS
datum: 6 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Rechtszaak  over de taxshift
Sinds 2017 loopt er een rechtszaak van De Lijn tegen  de federale  overheid  over de 
taxshift die in de vorige legislatuur werd doorgevoerd. Dankzij de taxshift krijgen 
privébedrijven een lastenverlaging, maar in tegenstelling  tot de Brussels en de Waalse 
openbaarvervoermaatschappijen MIVB  en TEC krijgt De Lijn dat niet. Het zijn werkgevers 
die onderworpen zijn aan het geheel van de regeling bedoeld in artikel 21, paragraaf 1 
van de wet van 29 juni 1981, die de verlaging  kunnen genieten.  De Lijn valt onder een 
andere wetgeving bedoeld voor de publieke  sector, waardoor  ze een hogere 
werkgeversbijdrage betaalt.
Voor De Lijn betekent  dit een extra uitgave  aan de sociale zekerheid van 18 miljoen euro 
per jaar.
Tijdens een hoorzitting begin  vorig jaar liet de voorzitter van de raad van bestuur  van De 
Lijn weten  dat de federale overheid in eerste instantie gelijk krijgt en dat De Lijn ging 
kijken welke stappen ze verder gingen ondernemen.
1.Wat is laatste stand van zaken van het proces? Is er al een definitieve uitspraak 
gevallen?
2.Is het al duidelijk  wat de (financiële) gevolgen voor De Lijn zouden  zijn indien de 
rechtszaak wordt verloren?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1471 van 6 juli 2021
van ELS ROBEYNS 
1.Het Arbeidshof  in Brussel heeft in de zaak rond de taxshift een arrest geveld  op 20 
mei 2021. De Lijn wordt  hierbij in het ongelijk  gesteld, ten voordele van de Rijksdienst 
voor Sociale  Zekerheid.
De Lijn overweegt cassatieberoep aan te tekenen.  Een definitieve beslissing hierover 
wordt genomen na afronding  van het onderzoek naar mogelijke rechtsmiddelen die 
De Lijn kan inzetten  in antwoord  op het arrest van het Brusselse  Arbeidshof.
2.Bovenstaande heeft tot gevolg dat De Lijn een hogere loonlast blijft behouden  door 
niet-toepassing van de taxshift.
