title: Lokale besturen - Dividenden als inkomstenbron
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1750892
thema link: https://www.vlaamsparlement.be/parlementaire-documenten/schriftelijke-vragen/1548385
SCHRIFTELIJKE VRAAG
nr. 382
van PETER VAN ROMPUY
datum: 25 augustus  2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale besturen   -  Dividenden als inkomstenbron 
Voor lokale besturen  vormen dividenden een bron van inkomsten.  De kans is evenwel reëel 
dat er door de impact  van COVID-19  een nefast gevolg  is voor deze inkomstenbron. 
Aangezien de jaarrekeningen door de verschillende gemeenteraden  werden  goedgekeurd, 
is er mogelijkheid om de cijfers voor 2020 op te vragen.
1.Hoeveel dividenden  hadden de lokale besturen tijdens de begrotingsopmaak 2020 
voorzien?
2.Hoeveel dividenden ontvingen  de lokale besturen  effectief  in 2020?
3.Is het verschil groter tegenover voorgaande jaren?
4.Hoe verklaart  de minister een eventueel verschil?
5.Hoe ziet de minister  dividenden als inkomstenbron voor lokale  besturen evolueren?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 382 van 25 augustus 2021
van PETER VAN ROMPUY
Het antwoord  is gebaseerd  op de digitale rapporteringen over de gegevens van de originele 
meerjarenplannen 2020-2025  en de jaarrekeningen 2020.  280 gemeenten en OCMW’s 
hebben een definitieve rapportering over de jaarrekening 2020 naar het Agentschap 
Binnenlands Bestuur (ABB) doorgestuurd. In de 20 andere lokale besturen  had de 
gemeenteraad op 26 augustus 2021 de jaarrekening nog niet vastgesteld.  Voor die 
besturen zijn de voorlopige cijfers volgens de digitale  rapportering over het ontwerp van 
de jaarrekening  opgenomen. De uiteindelijke cijfers van de jaarrekeningen 2020 kunnen 
dus nog beperkt afwijken.
1.In de originele meerjarenplannen 2020-2025 werden  voor het boekjaar 2020 
363.842.499 euro aan ontvangsten uit dividenden voorzien.
2.In de jaarrekeningen 2020 werden in totaal voor 394.520.080 euro ontvangsten uit 
dividenden geboekt.
3.Een gelijkaardig verschil tussen de planningscijfers en de jaarrekeningcijfers  kan ook 
voor de voorgaande  jaren vastgesteld worden.
4.De ontvangsten die opgenomen worden in de meerjarenplannen zijn steeds ramingen.  
Deze ramingen  kunnen uiteraard afwijken van de uiteindelijk gerealiseerde 
ontvangsten. Aangezien het verschil in 2020 gelijkaardig is aan de verschillen in de 
voorgaande jaren, stel ik vast dat 2020 geen uitzonderlijke resultaten  (en dus 
verschillen) laat optekenen wat betreft deze ontvangsten. 
5.Door de nieuwe  tariefmethodologie van de VREG zullen de energiedividenden voor de 
gemeenten dalen in de komende tariferingsperiode. Voor 2021 blijft het dividend stabiel, 
voor de periode 2022-2024 wordt  er een daling verwacht. In de meest recente 
aanpassingen van hun meerjarenplannen hebben de gemeenten  nog geen rekening 
gehouden met deze daling. Een correcte inschatting  hiervan kan dus pas gebeuren bij 
de volgende  aanpassingen van de meerjarenplannen.  
