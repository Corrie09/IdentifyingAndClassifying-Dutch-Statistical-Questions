title: Afstammingscentrum - DNA-databank
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1751368
thema link: https://www.vlaamsparlement.be/parlementaire-documenten/schriftelijke-vragen/1549432
SCHRIFTELIJKE VRAAG
nr. 864
van FREYA VAN DEN BOSSCHE
datum: 9 september 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Afstammingscentrum  -  DNA-databank
Sinds begin  dit jaar kunnen Vlamingen  die vragen  hebben over hun afkomst terecht  bij 
het Afstammingscentrum, dat voorziet in begeleiding voor adoptiekinderen, voor 
metissen van de Belgische  kolonisatie  en voor donorkinderen. Personen die tot één van 
deze doelgroepen behoren, kunnen bij het centrum terecht  voor toeleiding  naar hulp, 
voor psychologische begeleiding rond de afstammingsvraag en om een DNA-test  te laten 
afnemen met het oog op matching.  Sinds enkele weken  is de DNA-databank van start 
gegaan en kunnen personen bij het afstammingscentrum  een DNA-staal laten afnemen 
voor 85 euro, waarna het in de DNA-databank terechtkomt. Het centrum  geeft aan dat 
de werkelijke prijs van een DNA-staalafname hoger  is, maar dat het dat verschil bijpast.
Desalniettemin is 85 euro een significant  bedrag. Mogelijk zijn vele adoptie-  en 
donorkinderen bereid het te betalen om de kans op het vinden  van verwanten  te 
verhogen, maar voor ouders, en zeker voor donoren,  lijkt dat een minder evidente 
kwestie. Voor hen zou het bedrag een drempel  kunnen betekenen. En wanneer de DNA-
databank voornamelijk  zou bestaan uit kinderen en niet uit biologische ouders, is de kans 
op een match mathematisch klein, misschien zelfs loterijwinnend-klein.  De vraag is dan 
ook of het huidige kader zal toelaten dat de DNA-databank haar bedoelde functie  
optimaal kan vervullen en of er geen bijkomende  initiatieven vanuit de Vlaamse  overheid  
nodig zijn.
1.Hoeveel stalen zitten er op dit moment  in de DNA-databank van het 
Afstammingscentrum? Hoeveel  interesse is er volgens  het centrum bij de door hen 
gekende personen om een DNA-test te laten afnemen?
2.Zijn er cijfers of schattingen over het aantal donorkinderen in Vlaanderen alsook over 
het aantal donoren?  Graag enige  duiding.
3.Is de minister van oordeel  dat 85 euro voor sommige doelgroepen van de DNA-
databank een drempel kan zijn om een staal te laten afnemen? Zo ja, ziet de 
minister hiervoor  oplossingen?
4.Ziet de minister daarnaast andere mogelijkheden om de effectiviteit van de DNA-
databank te verhogen, bijvoorbeeld door gericht op zoek te gaan naar historische 
donoren en adoptie-ouders  om hun medewerking te vragen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 864 van 9 september 2021
van FREYA VAN DEN BOSSCHE
1.Het is inderdaad  belangrijk om te beseffen dat de afname van DNA-stalen  voor 
verder onderzoek naar verwantschap niet enkel met donoren en donorkinderen te 
maken heeft. Meer en meer komt dit thema ook aan bod bij de afstammingsvragen 
van geadopteerden (binnenlands, transnationaal,  sous x en metissen van de 
kolonisatie). Wekelijks komen  aanvragen i.v.m. DNA stalen uit de diverse 
categorieën bij het Afstammingscentrum terecht.
Het Afstammingscentrum kreeg voor de correcte afname van DNA-stalen  instructies  
van het Centrum voor Menselijke Erfelijkheid  (CME - KU Leuven)  dat specifiek 
vergund werd voor het DNA-onderzoek  voor de cliënten het Afstammingscentrum.  
Het CME staat ook in voor de afhaling  bij het Afstammingscentrum – waar de stalen  
kortstondig verzameld en ingevroren worden –, het vervoer en de verdere opslag 
van de DNA-stalen.
Het Afstammingscentrum  kreeg sinds 1 april meer dan 90 aanvragen binnen. In het 
merendeel van de dossiers werd (nog)  geen DNA-afname  gevraagd. Het gebruik van 
DNA in een gegeven  zoektocht is momenteel  wel hangende  in 39 dossiers  van 
geadopteerden (binnenlands, transnationaal, metissen en sous X), en in 22 dossiers 
van donatie, waarbij  13 vragen van donorkinderen  en 9 vragen van donoren. 
Het is hierbij ook van belang te noteren dat soms ook gevraagd wordt  naar 
verwantschapsonderzoek in de tweede graad, hetgeen  momenteel  niet toegelaten is 
in de decretale context van het Afstammingscentrum. 
2.Voor zover geweten, worden er geen cijfers officieel geregistreerd,  noch over 
donorkinderen, noch over donoren. In een masterproef aan de UGent (Van 
Heesvelde, 2018)  wordt melding gemaakt van een 50 à 60.000 donorkinderen in 
België. 
Het aantal donoren wordt niet bijgehouden, evenmin als het aantal centra  waar 
eenzelfde donor zich aandient. Wel is er sprake van een tekort  aan Belgische 
donoren, waardoor in België  gebruik gemaakt wordt van Deense donormateriaal. 
Het CME werkt volgens de hoogste  wetenschappelijke standaard  en kan op erg 
verfijnde wijze matches  zoeken, en dit vaak in tegenstelling tot sommige gekende 
commerciële databanken. De kostprijs bij het CME voor de DNA-testen is 250 euro 
voor vrouwen en 285 euro voor mannen. Bij MB dd. 31 mei 2021 werd bepaald dat 
de cliënt hiervan zelf 85 euro betaalt.  Het saldo wordt door het Afstammingscentrum  
gedragen.
3.Het Afstammingscentrum  kreeg ook al de opmerking van sommige cliënten dat ze 85 
euro een te hoge eigen  bijdrage  vinden.  Op dit moment zijn er geen opties om aan 
de vraag naar een (nog)  goedkoper tarief tegemoet te komen,  maar het centrum 
volgt dit wel verder  op. 
4De effectiviteit  van de databank  zal verhogen naarmate er meer DNA-stalen  in 
opgenomen worden.
Een gerichte campagne naar donoren om hun staal af te staan is in die context het 
overwegen waard.
Daarnaast zijn er zeker nog mogelijkheden voor een betere werking van de 
databank, zoals de samenvoeging van de 3 registers en de mogelijkheid  om DNA-
stalen uit andere  bronnen toe te voegen.
Ten slotte  zouden een deel van de zoekvragen ook verder kunnen  opgenomen 
worden, mocht er gezocht kunnen worden tot de tweede graad. Dit is vooral zo in 
dossiers waar de eerste ouder(s)  reeds overleden zijn en cliënten  op zoek zijn naar 
half-siblings. Momenteel is deze optie decretaal  niet voorzien  omwille van de privacy 
van de andere  betrokkenen. Mogelijks kan daarover  een maatschappelijk  en 
parlementair debat gevoerd worden.  
