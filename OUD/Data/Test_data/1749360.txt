title: Studentenhuisvesting - Impact op de woningmarkt
thema: Wonen
pdf link: https://docs.vlaamsparlement.be/pfile?id=1749360
thema link: https://www.vlaamsparlement.be/parlementaire-documenten/schriftelijke-vragen/1547744
SCHRIFTELIJKE VRAAG
nr. 663
van SARAH SMEYERS
datum: 23 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Studentenhuisvesting  -  Impact op de woningmarkt
In Gent worden  3700 gezinswoningen of appartementen (op de in totaal  150.000) bewoond  
door studenten. Op deze manier worden  die woningen echter  onttrokken aan de markt en 
zet de studentenpopulatie de woningmarkt verder onder druk. Precies  om dat tegen  te 
gaan, is bewoning  van gezinswoningen  echter  sinds 2012 eigenlijk  verboden. Gent kampt  
daarnaast met een gebrek aan kwalitatieve woningen. Daarenboven is een gezinswoning 
vaak goedkoper voor studenten. Betere verbindingen zodat er minder studenten op kot 
gaan, zou alvast de druk een beetje kunnen verminderen en kan een deel van de oplossing 
vormen.
Gent is evenwel  niet de enige studentenstad  in Vlaanderen.
1.Zijn er cijfers beschikbaar over andere studentensteden, in het bijzonder wat betreft 
Kortrijk, Hasselt,  Antwerpen, Brussel  en Leuven? Hoeveel woningen en in welke 
verhouding worden daar bewoond  door studenten?
2.Op welke wijze wordt  door de diverse  stadsbesturen  op dat fenomeen geanticipeerd?
3.Ziet de minister zelf mogelijkheden om daar op in te spelen, zonder a priori 
penaliserend te werk te gaan? Zo ja, welke?
4.In mijn vraagstelling heb ik me beperkt tot de voornaamste universiteitssteden. Met 
een aan zekerheid grenzende waarschijnlijkheid kan men echter stellen  dat dit 
fenomeen zich eveneens zal voordoen in steden met hogescholen. Mochten er dus 
gegevens beschikbaar zijn over Aalst,  Bottelare, Diepenbeek, Diest, Dilbeek, Geel, 
Genk, Lier, Mechelen, Melle, Oostende, St.-Katelijne-Waver, St.-Niklaas,  Turnhout  en 
Vorselaar, dan verneem ik ze graag.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 663 van 23 juli 2021
van SARAH SMEYERS
1+4. Ik beschik niet over cijfers die weergeven hoeveel gezinswoningen worden  bewoond 
door studenten en daardoor worden onttrokken  aan de woningmarkt.
2.Via het overlegplatform private huur–studentenhuisvesting  weten we echter dat het 
fenomeen zich in verschillende  studentensteden voordoet  en dat heel wat steden  
initiatieven nemen om het aanbod aan eengezinswoningen  maximaal voor te behouden  
aan gezinnen. Om te vermijden dat studenten  gezinshuisvesting  innemen,  bepalen 
heel wat gemeentelijke bouwreglementen dat het wijzigen van het aantal 
woongelegenheden of het wijzigen van de functie van de woning verboden is of alleen 
mogelijk is als de woning aan een aantal voorwaarden voldoet  (zoals een voldoende 
grote oppervlakte). Daarbij wordt  ook het louter samenwonen van studenten in een 
eengezinswoning doorgaans beschouwd als een de facto opdeling van de woning.
3.Het overlegplatform  private huur– studentenhuisvesting is niet alleen een platform 
voor kennisdeling,  maar kan ook een faciliterende  rol opnemen. Mede  op vraag van 
het overlegplatform heeft het Steunpunt Wonen  in het begin van dit jaar een 
onderzoek uitgevoerd naar studentenhuisvesting met een verkenning van 
buitenlandse praktijkvoorbeelden. Het proces  waarbij eengezinswoningen  worden 
omgevormd tot studentenhuisvesting kwam daarbij  ook aan bod. 
