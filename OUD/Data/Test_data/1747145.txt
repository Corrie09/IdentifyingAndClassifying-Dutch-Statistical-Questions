title: Innovatieve starterssteun - Experimentele oproep (2)
thema: Economie
Wetenschap en Innovatie
pdf link: https://docs.vlaamsparlement.be/pfile?id=1747145
thema link: https://www.vlaamsparlement.be/parlementaire-documenten/schriftelijke-vragen/1547992
SCHRIFTELIJKE VRAAG
nr. 969
van ROBRECHT BOTHUYNE
datum: 3 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Innovatieve starterssteun  -  Experimentele oproep (2)
Innovatieve starterssteun ondersteunt  starters in het opnemen van een pioniersrol 
binnen hun markt. Het gaat om een experimentele oproep die afgesloten werd op 15 
maart 2021. Het betreft:
-een aanbod  van financiële steun  in combinatie met externe expertbegeleiding en 
business-caseadvies vanuit het Agentschap Innoveren en Ondernemen (VLAIO) en zijn 
partners;
-steun gericht  op prille starters: 
i.die een pioniersrol vervullen  binnen hun markt/sector;
ii.met een groot  potentieel en overeenstemmende ambitie;
iii.met onzekerheden die een inspanning van minimum 1 mensjaar/70.000 euro 
vragen;
iv. die beschikken over een competent  team en startnetwerk;
-een competitieve oproep  met een subsidiebedrag  van 50.000 euro (vast bedrag) voor 
55 starters;
-projecten met flexibele uitvoering,  maar duidelijke leverbaarheden: een ‘proof of 
business’ en/of ‘proof of concept’.
De deelname aan de oproep gebeurt via een van de volgende partners:  Agoria,  Sirris, 
Imec-istart, Voka, Unizo,  Netwerk  Ondernemen,  Start-it  @ KBC, Flanders DC en VRI.
Met dit programma  wil VLAIO  meer starters over de streep trekken om grensverleggend  
te zijn en een sterk groeitraject in te zetten.
In antwoord  op mijn schriftelijke vraag  nr. 606 van 22 maart  2021 gaf de minister aan 
dat op 8 juli VLAIO zou beslissen welke starters definitief gesteund  zouden worden.
1.Hoeveel projecten/starters werden definitief geselecteerd? Graag totaalaantal en 
opdeling naar 
a)provincie;
b)leeftijd  bedrijf;
c)aanvraag via welke partner;
d)sector waarin  bedrijf  actief is;
e)welk budget  gaat naar welk project.
2.Wanneer volgt er een evaluatie van deze experimentele oproep? Welke stakeholders 
maken daar deel van uit?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 969 van 3 augustus 2021
van ROBRECHT BOTHUYNE
1.Uit de aangemelde starters werden 80 voorstellen  geselecteerd en begeleid om een 
finale aanvraag  voor Innovatieve  starterssteun  in te dienen. Enkele  starters maakten  
in tussentijd andere keuzes  en in mei werden  75 steunaanvragen ingediend. Deze 
werden in geëvalueerd op basis van een pitch en vraaggesprek. Op 8 juli 2021 
selecteerde het beslissingscomité  bij het Fonds voor Innoveren en Ondernemen 57 
projecten van Innovatieve starters.
De volgende opdelingen kunnen gemaakt worden:
a)Per provincie
Provincie gesteund
Antwerpen 18
Oost-Vlaanderen 15
Limburg 8
West-Vlaanderen 5
Vlaams-Brabant 7
nog niet gekend 4
Eindtotaal 57
b)Leeftijd  ondernemingen
Leeftijd in 
jaargesteund
in oprichting 20
0-1 13
1-2 14
2-3 10
Eindtotaal 57
c)Aanvraag via welke partner
Partner gesteund
Agoria 2
Birdhouse 3
Flanders DC 5
Imec 6
kbc start it 4
Netwerk Ondernemen 5
Sirris 6
Team Bedrijfstrajecten 11
Unizo 5
Voka 6
VRI 4
Eindtotaal 57
d)domein
Domein gesteund
Bouw 1
creatieve sector 3
Diensten 1
Elektronica 4
Energie 2
Health 13
ICT 18
Machinebouw 1
materiaal en chemie 3
Milieu 3
Mobiliteit 3
Product 2
Voeding 3
Eindtotaal 57
e)Elk project krijgt € 50.000 steun. Ook de niet-geselecteerde starters  kunnen beroep 
blijven doen op het overige  aanbod vanuit het Team Bedrijfstrajecten en de VLAIO-
partners.
2.Met het oog op een mogelijke nieuwe oproep Innovatieve starterssteun eind 2021 is 
de evaluatie van de eerste oproep opgestart. Centraal staat een kwalitatief onderzoek 
door IPSOS op basis van interviews  van alle betrokken partners en van een uitgebreide 
steekproef van deelnemende starters, zowel  geselecteerde als niet geselecteerde. 
Ook uit het uitvoerend team wordt een beperkte steekproef  geïnterviewd en wordt  
algemeen schriftelijke input verzameld.
De samenwerking  met de partners wordt ook in overleg met hen nader geanalyseerd.
Niet rechtstreeks betrokken stakeholders,  zoals bijv. de clusters,  worden via bestaande 
overlegorganen bevraagd.
