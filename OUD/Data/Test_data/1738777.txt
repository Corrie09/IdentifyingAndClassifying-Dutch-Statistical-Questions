title: Geïntegreerd investeringsprogramma (GIP) 2021 - Renovatie Bombardierbrug Brugge (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738777
thema link: https://www.vlaamsparlement.be/parlementaire-documenten/schriftelijke-vragen/1538766
SCHRIFTELIJKE VRAAG
nr. 1435
van BERT  MAERTENS
datum: 25 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2021  -  Renovatie  Bombardierbrug Brugge (2)
Met mijn schriftelijke vraag nr. 391 van 11 december 2020 ondervroeg  ik de minister over 
de renovatie van de Bombardierbrug in Brugge. Dit is een van de projecten in het 
definitieve GIP 2021 (vermeld onder nummer GIP000337/01). 
In haar antwoord op mijn schriftelijke vraag liet de minister weten dat dit jaar de 
renovatiestudie uitgevoerd zou worden en dat er een bestek  opgemaakt  en gepubliceerd  
zou worden. Na gunning aan de uitvoerende  aannemer zouden de werken  kunnen 
opstarten. De uitvoeringstermijn  diende nog bepaald te worden  tijdens de verdere studie.
1.Wat is de huidige  stand van zaken van dit dossier? Welke stappen (administratief, 
juridisch, procedureel etc.) werden gezet sinds 11 december 2020?
2.Welke fasering en timing zal worden  gehanteerd bij de realisatie  van dit project? Wat 
is de uitvoeringstermijn van de geplande  renovatie?
3.Welke stappen moeten nog ondernomen worden vooraleer de feitelijke  werken kunnen 
beginnen?
4.Zal het gereserveerde budget van 150.000 euro volstaan voor de renovatie van de 
brug?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1435 van 25 juni 2021
van BERT  MAERTENS
1.De Vlaamse  Waterweg nv (DVW) zet dit dossier verder  in constructief  overleg en 
samenwerking met alle projectpartners. Op 10 mei en 25 juni 2021 vonden 
coördinatievergaderingen plaats  met de betrokken partijen voor afstemming van de 
geplande werken in de nabije omgeving. Het voorstel van omleidingsplan en timing 
die hieruit voortvloeiden, worden nu nog finaal geëvalueerd door de dienst mobiliteit 
van Stad Brugge.  De stabiliteitsscreening van de bestaande constructie  werd afgerond 
en de bevindingen  worden  door DVW opgenomen in de verdere uitwerking van het 
aanbestedingsdossier.
2.en 3.
Het aanbestedingsdossier is in opmaak.  Na toewijzing van de opdracht kunnen de 
werken beginnen.  Er wordt voorzien in een start der werken in mei 2022 en een 
openstelling in september 2022. Volgens huidige inzichten  wordt  de 
uitvoeringstermijn ingeschat op ongeveer 3 kalendermaanden, waarbij een volledige 
onderbreking van de brug onvermijdelijk is. Deze vooropgestelde  uitvoeringstermijn 
is echter sterk afhankelijk van de weersomstandigheden en onzichtbare gebreken  die 
pas aan het licht kunnen komen tijdens  het vrijmaken  van diverse 
constructieonderdelen.
4.Op het Investeringsprogramma GIP 2021 is er voor de renovatie van de 
Bombardierbrug te Brugge een geraamd  budget voorzien van 340.000 euro, waarvoor  
het aanbestedingsdossier in opmaak  is en na aanbesteding hiervan de definitieve 
kostprijs zal gekend  zijn.
