title: Effecten eenmalige vacantverklaringen en vaste benoemingen - Najaar 2020
thema: Onderwijs en Vorming
pdf link: https://docs.vlaamsparlement.be/pfile?id=1750788
thema link: https://www.vlaamsparlement.be/parlementaire-documenten/schriftelijke-vragen/1547947
SCHRIFTELIJKE VRAAG
nr. 914
van JAN LAEREMANS
datum: 30 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Effecten eenmalige vacantverklaringen en vaste benoemingen  -  Najaar 2020
Een van de grootste  oorzaken van het lerarentekort is het feit dat te veel jonge 
leerkrachten het onderwijs verlaten. Het grootste pijnpunt  ligt in het secundair  
onderwijs: het antwoord van de minister op mijn schriftelijke vraag nr. 9 van 30 
september 2020 toonde aan dat in dat onderwijssegment 37,2 procent van de 
leerkrachten die in het schooljaar 2014-2015  voor een onderwijscarrière  hadden gekozen 
tegen 2019-2020 het onderwijs weer verlaten hadden. In het basisonderwijs ligt het 
verloop lager; daar gaat het om 27,4 procent  van de leerkrachten in het kleuteronderwijs 
en 26,9 procent in het lager onderwijs. Deze cijfers toonden slechts een vrij lichte daling 
ten opzichte  van een schooljaar eerder.
Onderzoek toont  aan dat er verschillende elementen meespelen  bij de beslissing om het 
beroep al dan niet te verlaten. Zo wordt  er verwezen naar de jobtevredenheid  en relaties 
met leerlingen, de ondersteuning die men al dan niet krijgt vanuit  het 
schoolmanagement, de werkdruk, en relaties met ouders van leerlingen. De belangrijkste 
factor is echter  natuurlijk de jobonzekerheid.  Wie geen zicht heeft op een langdurige en 
volledige tewerkstelling, vertoont na verloop van tijd de grootste neiging om het beroep  
te verlaten. Jonge  mensen zijn het dan ook beu om te lang in de interim-carrousel te 
blijven hangen waarbij  ze constant van de ene naar de andere school vlinderen.
Uit het antwoord  van de minister op schriftelijke vraag  nr. 176 van 19 december 2019 
van Kristof Slagmulder bleek  dat per 1 oktober 2019 in het secundair onderwijs meer dan 
23.000 leerkrachten jonger dan 40 met een aanstelling van beperkte duur (TABD) 
werkten. Velen hebben  weinig vooruitzicht op een duurzaam engagement, zijnde  een 
aanstelling van doorlopende duur (TADD) of een vaste benoeming.  Ook werken  velen 
noodgedwongen parttime omdat  er weinig voltijdse  betrekkingen beschikbaar zijn want 
het aantal  voltijdsequivalenten  (vte’s) is globaal gezien  maar de helft van het totale 
aantal werkzame interimarissen.
In de schoot van Onderwijsdecreet  XXXI, dat aangenomen werd tijdens de plenaire 
vergadering van 8 juli 2021, werden een aantal  principes van de tijdelijke aanstelling 
(TADD) en vaste benoeming herzien wat ervoor zou moeten zorgen dat meer tijdelijke 
personeelsleden sneller duidelijkheid krijgen over hun onderwijsloopbaan en dus sneller 
werk- en financiële zekerheid hebben.
In de aanloop naar deze structurele wijziging inzake de benoemingen  van het 
onderwijspersoneel werden in het schooljaar 2020-2021 enkele eenmalige operaties van 
vacantverklaringen en benoemingen georganiseerd.  Zo werd bij Onderwijsdecreet XXX, 
dat aangenomen  werd tijdens de plenaire  vergadering van 1 juli 2020,  besloten om dit 
schooljaar eenmalig bepaalde ambten sneller vacant te verklaren waarbij de titularis  niet 
meer effectief  lesgeeft,  maar in langdurig verlof is of bijvoorbeeld gedetacheerd is in het 
kader van een vakbondsopdracht of omdat hij/zij werkt voor een andere educatieve 
organisatie. Hierbij moesten schoolbesturen in het basisonderwijs, deeltijds 
kunstonderwijs, secundair  onderwijs en volwassenenonderwijs eenmalig betrekkingen 
vacant verklaren  van titularissen die gedurende een volledig schooljaar in een bepaald 
verlofstelsel zaten. In het gewoon secundair onderwijs moet het schoolbestuur ook 
betrekkingen in overgedragen uren-leraar vacant verklaren. Het schoolbestuur  moest  de 
vacante betrekkingen die vastgesteld waren op 15 oktober 2020 inclusief  de 
betrekkingen in bepaalde verlofstelsels, uiterlijk op 15 november  2020 meedelen. 
Hierdoor kregen op 1 januari  2021 meer tijdelijke personeelsleden  een kans op een vaste 
benoeming.
Ter opvolging van dit dossier is het nuttig om de effecten van deze operatie van 
eenmalige vacantverklaringen en benoemingen  te analyseren. Daartoe had ik graag 
antwoord op de volgende  vragen.
1.In antwoord op de bovenvermelde schriftelijke vraag van collega  Slagmulder gaf de 
minister bij deelvraag 3 een overzicht van het aantal leerkrachten met een 
aanstelling van beperkte duur voor verschillende leeftijdscategorieën per 
onderwijsniveau (stand op 1 oktober 2019).  Zowel absolute aantallen als 
voltijdsequivalenten zijn in de tabel terug te vinden. Graag had ik een update 
gekregen van het desbetreffende overzicht inzake de leerkrachten met een 
aanstelling van beperkte duur.
Hoeveel jonge leerkrachten hadden dus per 1 oktober 2020 slechts een interim-
contract, dus een tijdelijke aanstelling  van bepaalde duur (TABD),  en vallen dus niet 
onder een tijdelijke  aanstelling  van doorlopende duur (TADD) of een vaste 
benoeming? Graag een onderscheid tussen vier leeftijdscategorieën: jonger  dan 25 
jaar, 25 tot 30 jaar, 30 tot 35 jaar en 35 tot 40 jaar. Gelieve ook deze cijfers  uit te 
splitsen voor kleuter-, lager en secundair onderwijs, alsook te differentiëren tussen 
absolute en relatieve cijfers.
2.Graag had ik ook eenzelfde overzicht  maar dan voor het aantal jonge leerkrachten in 
het stelsel van tijdelijke aanstelling van doorlopende duur (TADD).
Hoeveel jonge leerkrachten hadden dus per 1 oktober 2020 een tijdelijke aanstelling 
van doorlopende duur (TADD) zonder enige  vorm van benoeming? Graag een 
onderscheid tussen vier leeftijdscategorieën: jonger dan 25 jaar, 25 tot 30 jaar, 30 
tot 35 jaar en 35 tot 40 jaar. Gelieve  ook deze cijfers  uit te splitsen  voor kleuter-, 
lager en secundair onderwijs, alsook te differentiëren tussen absolute en relatieve 
cijfers.
3.Graag had ik ook eenzelfde overzicht maar dan voor het aantal jonge leerkrachten 
dat ten dele in het stelsel van tijdelijke  aanstelling van doorlopende duur (TADD) zit, 
maar tegelijkertijd  ook deels vastbenoemd is.
Hoeveel jonge leerkrachten hadden dus per 1 oktober 2020 een tijdelijke aanstelling 
van doorlopende duur (TADD) gecombineerd met (al dan niet beperkt) een deel van 
hun opdracht  met een vaste benoeming? Graag een onderscheid  tussen vier 
leeftijdscategorieën: jonger dan 25 jaar, 25 tot 30 jaar, 30 tot 35 jaar en 35 tot 40 
jaar. Gelieve ook deze cijfers uit te splitsen voor kleuter-, lager en secundair 
onderwijs, alsook te differentiëren tussen absolute en relatieve cijfers.
4.Ten slotte had ik ook graag een overzicht van het aantal jonge leerkrachten  dat wel 
een volledige vaste benoeming geniet, dus zonder enige vorm van tijdelijke 
aanstelling in hun lesopdracht.
Hoeveel jonge  leerkrachten waren dus per 1 oktober 2020 volledig vastbenoemd? 
Graag een onderscheid  tussen vier leeftijdscategorieën: jonger dan 25 jaar, 25 tot 
30 jaar, 30 tot 35 jaar en 35 tot 40 jaar. Gelieve  ook deze cijfers uit te splitsen voor 
kleuter-, lager en secundair onderwijs, alsook te differentiëren tussen absolute en 
relatieve cijfers.
5.Betreffende de eenmalige  extra vacantverklaringsronde in het najaar van 2020, 
d.w.z. de vacante  betrekkingen die vastgesteld waren op 15 oktober 2020 inclusief 
de betrekkingen  in bepaalde verlofstelsels en die uiterlijk op 15 november 2020 
meegedeeld moesten worden.
a)Van hoeveel personeelsleden  werd hun betrekking op deze manier  vacant 
verklaard? Kan de minister  ook een uitsplitsing geven  naargelang van het 
onderwijsnet?
b)Hoeveel voltijdse equivalenten werden  op deze manier vacant verklaard?  Kan de 
minister hierbij een uitsplitsing geven naargelang  van het onderwijsnet?
c)Wat betreft de personeelsleden  die op moment  van vacantverklaring in een 
bepaald verlofstelsel  zaten: om hoeveel personeelsleden  gaat dit per verlofstelsel  
dat hiertoe in aanmerking  kwam?
d)Kan de minister een inschatting geven van de leeftijd van de personeelsleden die 
door deze ingreep hun betrekking waar zij titularis van waren vacant  zagen 
verklaard worden?
6.Betreffende de extra benoemingen die op deze manier konden plaatsvinden op 1 
januari 2021. 
a)Hoeveel personeelsleden kregen op deze manier  een (vorm van extra) 
benoeming? Kan de minister  ook een uitsplitsing  geven  naargelang van het 
onderwijsnet?
b)Ter waarde van hoeveel voltijdse  equivalenten  werd op deze manier een extra 
benoeming gerealiseerd? Kan de minister ook een uitsplitsing  geven naargelang 
van het onderwijsnet?
c)Kan de minister een inschatting geven van de leeftijd van de personeelsleden die 
door deze ingreep een (vorm van extra) benoeming verkregen?
7.Hoe evalueert de minister  deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 914 van 30 juli 2021 
van JAN LAEREMANS
Aan het beantwoorden van deze schriftelijke vraag gaat een gegevensontsluiting vooraf. 
Het Agentschap voor Onderwijsdiensten  (AGODI) raadpleegde  de databanken  op 
08/09/2021.
1.De gevraagde informatie haalt de Vlaams volksvertegenwoordiger  uit de tabel in de 
bijlage, eerste tabblad.
2.De gevraagde informatie haalt de Vlaams volksvertegenwoordiger  uit de tabel in de 
bijlage, tweede tabblad.
3.De gevraagde informatie haalt de Vlaams volksvertegenwoordiger  uit de tabel in de 
bijlage, derde  tabblad.
4.De gevraagde informatie haalt de Vlaams volksvertegenwoordiger  uit de tabel in de 
bijlage, vierde  tabblad.
5.AGODI stelde vast dat op datum van 15/10/2020 van wie (een deel van) de betrekking 
van 12.637 leerkrachten vacant werd verklaard.  
5.1Aantal leerkrachten van wie (een deel van) de betrekking vacant werd verklaard 
op 15/10/2020, opgesplitst per onderwijsnet
Onderwijsnet Aantal leerkrachten
Gemeenschapsonderwijs 1.946
Vrij gesubsidieerd onderwijs 8.242
Officieel gesubsidieerd onderwijs 2.475
Andere 18
Totaal 12.681
Het tabeltotaal  van 5.1 is groter dan het totaal van de groep leerkrachten  van wie 
(een deel van) de betrekking vacant werd verklaard. Dit impliceert dat een aantal 
leerkrachten van wie de betrekking vacant werd verklaard, in meer dan in één 
onderwijsnet tewerkgesteld  was. 
5.2Aantal  leerkrachten van wie (een deel van) de betrekking vacant werd verklaard 
op 15/10/2020, uitgedrukt  in voltijds equivalenten  (VTE) en opgesplitst per 
onderwijsnet
Onderwijsnet Aantal VTE’s
Gemeenschapsonderwijs 900,265
Vrij gesubsidieerd onderwijs 3.341,835
Officieel gesubsidieerd onderwijs 921,137
Andere 6,898
Totaal 5.170,135
5.3Aantal leerkrachten van wie (een deel van) de betrekking vacant werd verklaard 
op 15/10/2020  én van een dienstonderbreking  genoten, opgesplitst per 
dienstonderbreking
Dienstonderbreking Aantal  leerkrachten
Verlof ministerieel kabinet 1
Syndicaal verlof 27
Verlof ministerieel kabinet Vlaams ministerie 3
Halftijdse loopbaanonderbreking  50 + 7
Halftijds politiek verlof 82
Verlof wegens bijzondere  opdracht 162
Verlof wegens opdracht 421
Voltijds politiek verlof persoonsgebonden 43
Gedeeltelijke LBO 50+ met 1/5de19
Verlof voor verminderde prestaties voltijds 397
Verlof voor verminderde prestaties halftijds 1.322
Verlof voor verminderde prestaties met 1/5de2.219
Verlof voor verminderde prestaties afwijking volume 3.842
Verlof voor verminderde prestaties vanaf  55 jaar halftijds 112
Verlof voor verminderde prestaties vanaf  55 jaar met 1/5de121
Verlof voor verminderde prestaties vanaf 55 jaar afwijking 
volume112
Afwezigheid voor verminderde prestaties 3.794
Totaal 12.684
Merk op: op datum van 15/10/2020 telde AGODI 12.637  
onderwijspersoneelsleden van wie (een deel van) de betrekking vacant werd 
verklaard. Tabel 5.3 telt een totaal van 12.684 leerkrachten. Dit wil zeggen dat 
een aantal leraren van wie (een deel van) de betrekking vacant werd verklaard, 
meer dan één verlofstelsel genoten op het bewuste fotomoment. 
5.4Aantal  leerkrachten van wie (een deel van) de betrekking vacant werd verklaard 
op 15/10/2020, opgesplitst per leeftijd
De gevraagde informatie  haalt  de Vlaams volksvertegenwoordiger uit de bijlage met 
referentie SV_914_Bijlage, vijfde tabblad.
6.AGODI signaleert mij dat het niet mogelijk is om exact na te gaan welke “extra”  
benoemingen door deze specifieke  regelgeving konden plaatsvinden. Het elektronisch 
personeelsdossier van de leerkrachten laat geen directe  koppeling tussen een nieuwe 
vaste benoeming en de vacantverklaring van de betrekking toe.
AGODI kan echter  wel het aantal nieuwe vaste  benoemingen  of uitbreidingen van vaste 
benoemingen van leerkrachten per onderwijsniveau en per onderwijsnet op datum  van 
01/01/2021 bepalen.   
Merk wel dat de vier onderstaande  tabellen  informatie bevatten over het totale volume 
aan nieuwe vaste benoemingen,  waaronder dus ook de “extra” vaste  benoemingen  
naar aanleiding van de nieuwe maatregelen.
Alleen de leerkrachten (wervingsambten  van het bestuurs-en onderwijzend personeel) 
werden in aanmerking genomen. Bestuurspersoneel of andere personeelscategorieën 
nam AGODI niet in aanmerking.
In bijlage  steekt een tabel waarbij  elk tabblad informatie over de nieuwe vaste 
benoemingen per leeftijd en per onderwijsniveau  deelt. Ik verwijs naar 
SV_914_Bijlage_v6.
6.1Aantal leerkrachten met een nieuwe vaste benoeming op 01/01/2021 in het 
basisonderwijs, opgesplitst per onderwijsnet
Onderwijsnet Aantal leerkrachten Aantal VTE’s
Gemeenschapsonderwijs 977 123,53
Vrij gesubsidieerd onderwijs 2.862 418,25
Officieel gesubsidieerd onderwijs 1.148 172,19
Andere 4 0,36
Totaal 4.991 714,34
6.2Aantal leerkrachten met een nieuwe vaste benoeming op 01/01/2021 in het 
secundair onderwijs,  opgesplitst per onderwijsnet
Onderwijsnet Aantal leerkrachten Aantal VTE’s
Gemeenschapsonderwijs 1.988 279,32
Vrij gesubsidieerd onderwijs 5.207 938,57
Officieel gesubsidieerd onderwijs 657 92,34
Andere 4 0,18
Totaal 7.856 1.310,42
6.3Aantal leerkrachten met een nieuwe vaste benoeming op 01/01/2021 in het 
deeltijds kunstonderwijs, opgesplitst  per onderwijsnet
Onderwijsnet Aantal leerkrachten Aantal VTE’s
Gemeenschapsonderwijs 59 4,78
Vrij gesubsidieerd onderwijs 20 2,34
Officieel gesubsidieerd onderwijs 824 100,43
Andere 2 0,05
Totaal 905 107,59
6.4Aantal leerkrachten met een nieuwe vaste benoeming  op 01/01/2021  in de centra 
voor volwassenenonderwijs, opgesplitst  per onderwijsnet
Onderwijsnet Aantal leerkrachten Aantal VTE’s
Gemeenschapsonderwijs 193 24,98
Vrij gesubsidieerd onderwijs 240 35,21
Officieel gesubsidieerd onderwijs 168 22,95
Totaal 601 83,14
7.Deze cijfers tonen aan dat er op 1 januari 2021 een belangrijk aantal tijdelijke  
personeelsleden voor het eerst een vaste benoeming  heeft gekregen in ons onderwijs.  
De maatregel om eenmalig bijkomend betrekkingen in specifieke verlofstelsels vacant  
te laten verklaren heeft daar ongetwijfeld toe bij gedragen.
Vanaf dit schooljaar zullen schoolbesturen  de betrekkingen ingenomen door specifieke  
verlofstelsels moeten  meenemen in hun jaarlijkse  vacantverklaring. Daarnaast 
wijzigen de regels betreffende de tijdelijke aanstelling van doorlopende duur, zodat 
tijdelijke personeelsleden deze status  sneller kunnen verwerven en daardoor ook 
sneller in aanmerking  kunnen komen voor een vaste benoeming.
Dat zal er voor zorgen  dat er ook de volgende jaren voldoende  kansen  zijn op een 
vaste benoeming in onderwijs, wat ook zal bijdragen aan de aantrekkelijkheid van een 
job in ons onderwijs. 
BIJLAGEN
1.Overzicht aantal leerkrachten
2.Overzicht aantal leerkrachten met nieuwe  benoemingen
