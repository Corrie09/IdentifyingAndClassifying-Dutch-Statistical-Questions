title: Project rechteroever Nieuwpoort - Betrokkenheid ParticipatieMaatschappij Vlaanderen (PMV)
thema: Economie
pdf link: https://docs.vlaamsparlement.be/pfile?id=1747526
thema link: https://www.vlaamsparlement.be/parlementaire-documenten/schriftelijke-vragen/1547988
SCHRIFTELIJKE VRAAG
nr. 970
van STEFAAN  SINTOBIN
datum: 3 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Project rechteroever Nieuwpoort  -  Betrokkenheid ParticipatieMaatschappij Vlaanderen 
(PMV)
Op 24 oktober 2019 stelde de provincieraad van West-Vlaanderen  het provinciaal  
ruimtelijk uitvoeringsplan 'RUP rechteroever jachthaven Nieuwpoort' vast.
In dit PRUP wordt in Nieuwpoort in een nieuw jachthavendok voorzien ten zuiden  van het 
bestaande dok ‘Novus Portus. Het zal plaats bieden aan een 500-tal  jachten. Rond het 
nieuwe dok komt een stedelijke ontwikkeling met ruimte  voor 1000 wooneenheden, 
horeca, handelszaken  en jachthavengebonden  bedrijvigheid. Vanuit dit nieuwe stadsdeel  
zal een verbinding voor voetgangers  en fietsers gemaakt worden tussen Nieuwpoort-stad 
en de bestaande jachthaven Novus Portus.
Het private consortium dat het project 'Rechteroever Nieuwpoort' zou uitvoeren, sloot 
een samenwerkingsovereenkomst  met het Agentschap Maritieme Dienstverlening en Kust 
(MDK), dat samen met het stadsbestuur en de provincie het gebied zou ontsluiten.
PMV treedt  op als partner van deze gebiedsontwikkeling.  
PMV kreeg in dit project  initieel een adviserende rol ten behoeve  van MDK toegewezen  en 
bewaakte daarbij de financiële impact van het project. Daarnaast zal PMV ook de 
overheid vertegenwoordigen als aandeelhouder  in het consortium op basis van de in te 
brengen overheidsgronden. Met de verschillende bedrijven, zowel de eigenaars als 
huurders, zijn de voorbije jaren al gesprekken gevoerd rond de modaliteiten en 
verwachtingen van herlokalisatie van deze bedrijven.
1.Kan de minister wat betreft  het project ‘Rechteroever Nieuwpoort’  een overzicht 
geven van de overlegmomenten waaraan ParticipatieMaatschappij  Vlaanderen  
deelnam en de controles die deze maatschappij  binnen het kader van haar 
opdrachten uitvoerde?  Graag daarbij ook de vermelding van de adviezen  die naar 
aanleiding van deze overlegmomenten en controles door PMV werden verstrekt.
2.Kan de minister  een overzicht bezorgen  van de overheidsgronden (graag aanduiding 
op kaart met vermelding voor elk perceel van de kadastrale nummers, de 
oppervlakte, de datum van inbreng, alsook op welke wijze de overheid voor deze 
inbreng werd vergoed  / zal vergoed  worden)  die via tussenkomst/onder  toezicht van 
ParticipatieMaatschappij Vlaanderen met het oog op de realisatie van het project 
‘Rechteroever Nieuwpoort’:
a)al werden  ingebracht;
b)nog zullen  worden ingebracht?
3.Kan de minister een overzicht bezorgen van de bedrijven  die dienen  te herlokaliseren  
om het project ‘Rechteroever Nieuwpoort’  effectief te kunnen realiseren? Graag een 
opsplitsing tussen:
a)de bedrijven die intussen al geherlokaliseerd zijn (met per bedrijf vermelding 
van de herlokalisatiedatum, de plaats waar het opnieuw werd gevestigd en de 
modaliteiten die door de Vlaamse overheid en/of  PMV werden  verleend in het 
kader van deze herlokalisatie);
b)de bedrijven die nog dienen te herlokaliseren (met vermelding per bedrijf van de 
geplande herlokalisatiedatum, de modaliteiten  die door de Vlaamse  overheid 
en/of PMV zullen worden verleend in het kader  van deze herlokalisatie, de 
mogelijke nieuwe  vestigingsplaats voor zover al bekend, alsook de mogelijke 
knelpunten die een herlokalisatie tot op heden in de weg staan.
Vragen over hetzelfde  onderwerp werden gesteld aan de ministers Hilde Crevits (970),  
Zuhal Demir (1272),  Lydia Peeters (1519).
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 970 van 3 augustus 2021
van STEFAAN  SINTOBIN
1.PMV was tot op heden enerzijds actief als strategisch adviseur ten aanzien van het 
Vlaams agentschap MDK tijdens de voorbereidende  fase (intussen afgesloten) en 
anderzijds, na het nemen van een investeringsbeslissing  door de bevoegde organen 
van PMV, neemt PMV een rol op als risicokapitaalverschaffer.  
De samenwerking en de concrete verdeling van taken over-en-weer tussen PMV en 
het Vlaamse agentschap MDK werd op 5 juni 2013 verankerd in een 
samenwerkingsovereenkomst tussen beide  partijen.
De samenwerkingsovereenkomst gaat uit van een partnerschap,  een samenwerking 
tussen medewerkers van beide partijen, die gestoeld is op regelmatig  en nauw  overleg 
in het kader  van een stuurgroep en waarbij  op basis van gezamenlijk initiatief stappen  
vooruit worden  gezet. In de stuurgroep, bestaande uit vertegenwoordigers  van PMV 
en MDK die allen operationeel actief betrokken zijn op het dossier, worden knopen 
doorgehakt en beslissingen genomen.  Het is ook deze stuurgroep die instaat voor de 
voorbereiding van besluitvorming op niveau van de Vlaamse  regering. 
De rol van PMV in dit kader is geen consulting  opdracht (zoals het geval  is bij de 
aanstelling van een juridisch adviseur of consulting bureau), maar betreft  veeleer een 
samenwerking als een partner van MDK.  Er werden binnen  het kader van het 
partnership dan ook geen formele adviezen  uitgebracht.
In de huidige fase van het project neemt PMV een rol op die kadert binnen  de 
gebruikelijke activiteiten met betrekking tot investeringsanalyse  en 
vastgoedontwikkeling. 
In het kader van het gehele doorlopen traject op heden werd sedert 5 juni 2013 
deelgenomen aan overlegmomenten van verschillende aard, waaronder:
-Overleg met de verschillende grondeigenaars en aanwezige bedrijven;
-Overleg met de publieke partners, stad Nieuwpoort, provincie West-Vlaanderen  en 
het Vlaams Gewest, agentschap MDK;
-Operationeel  en strategisch overleg tussen de consortiumpartners;
-Overleg omtrent de projectontwikkeling  met stakeholders en dienstverleners;
-Overleg omtrent het milieu- en vergunningentraject met de bevoegde  overheden 
(stad Nieuwpoort,  provincie  West-Vlaanderen,…).
Wat betreft opvolging  en controles binnen het kader van het project wordt,  zoals 
gebruikelijk in de werking van PMV, gewerkt met enerzijds interne resources  voor de 
projectopvolging en investeringsanalyse. Hiernaast  wordt regelmatig beroep gedaan 
op externe expertise. In casu werd ondermeer beroep gedaan op externe juridische 
dienstverlening enerzijds, externe vastgoedanalyse- en waardering anderzijds. 
Gezien het momenteel  een lopend project betreft  is het op heden evenwel niet mogelijk 
hier bijkomend inzicht in te geven.
2.Volgende grondposities, momenteel nog in volle eigendom van MDK, maken het 
voorwerp uit van een optieovereenkomst PMV-MDK. Het betreft hier een maximale 
grondpositie waaruit, in functie van de projectrealisatie en rekening houdend met de 
herlokalisatie van de bestaande bedrijven,  de noodzakelijke percelen kunnen worden 
geselecteerd:
a.Een onbebouwd perceel grond  gelegen te Nieuwpoort, aan de Noorderhavenoever, 
gekadastreerd of gekadastreerd  geweest, sectie A perceelnummer  A0012T3 met 
een oppervlakte  volgens recent  kadastraal uittreksel van 1.142  m², zoals aangeduid 
op het plan opgenomen in bijlage;
b.Een onbebouwd perceel grond  gelegen te Nieuwpoort, aan de Noorderhavenoever, 
gekadastreerd of gekadastreerd geweest, sectie A perceelnummer  A0094T  met een 
oppervlakte volgens recent kadastraal uittreksel van 616 m², zoals aangeduid op 
het plan opgenomen  in bijlage;
c.Een onbebouwd perceel grond  gelegen te Nieuwpoort, aan de Noorderhavenoever, 
gekadastreerd of gekadastreerd geweest, sectie A perceelnummer  A0094R met een 
oppervlakte volgens recent kadastraal uittreksel van 194 m², zoals aangeduid op 
het plan opgenomen  in bijlage;
d.Een onbebouwd perceel grond  gelegen te Nieuwpoort, aan de Noorderhavenoever, 
gekadastreerd of gekadastreerd  geweest, sectie A perceelnummer A0092X2 met 
een oppervlakte  volgens recent  kadastraal uittreksel van 1.962  m², zoals aangeduid 
op het plan opgenomen in bijlage;
e.Een onbebouwd perceel grond  gelegen te Nieuwpoort, aan de Noorderhavenoever, 
gekadastreerd of gekadastreerd  geweest, sectie G perceelnummer  G0386Y met een 
oppervlakte volgens recent kadastraal uittreksel van 2.224 m², zoals aangeduid op 
het plan opgenomen  in bijlage;
f.Een onbebouwd  perceel grond gelegen te Nieuwpoort, aan de Watersportlaan, 
gekadastreerd of gekadastreerd geweest,  sectie G perceelnummer G0404L met een 
oppervlakte volgens recent  kadastraal uittreksel van 14.489  m², zoals aangeduid 
op het plan opgenomen in bijlage;
g.Een onbebouwd  perceel grond  gelegen te Nieuwpoort, aan de Halvemaanstraat, 
gekadastreerd of gekadastreerd  geweest, sectie  G perceelnummer  G0404N met een 
oppervlakte volgens recent  kadastraal uittreksel van 21.795  m², zoals aangeduid 
op het plan opgenomen in bijlage;
h.Een onbebouwd perceel grond gelegen  te Nieuwpoort, aan de Nieuwe 
Yachthavenweg, gekadastreerd  of gekadastreerd geweest, sectie  G deel van het 
perceelnummer G0404M met een oppervlakte volgens  meting van 79.534  m², zoals 
aangeduid op het plan opgenomen in bijlage;
i.Een onbebouwd  perceel grond gelegen  te Nieuwpoort, aan de Watersportlaan,  
gekadastreerd of gekadastreerd geweest, sectie G perceelnummer G0388G  met een 
oppervlakte volgens recent kadastraal uittreksel van 5.934 m², zoals aangeduid op 
het plan opgenomen  in bijlage;
j.Een perceel grond en de installatie erop gelegen te Nieuwpoort,  aan de 
Watersportlaan, gekadastreerd of gekadastreerd geweest, sectie  G perceelnummer  
G0404F met een oppervlakte volgens recent kadastraal uittreksel  van de grond van 
25 m², zoals aangeduid op het plan opgenomen in bijlage;
k.Een perceel grond actueel nog deel uitmakend van het openbaar domein gelegen 
te Nieuwpoort,  aan de Redanweg, deels niet gekadastreerd (Sectie  A en G) en deels 
gekadastreerd of gekadastreerd  geweest,  sectie G perceelnummer  G0404P met een 
oppervlakte van 99.342 m² (94.699 m² en 4.643  m²), zoals aangeduid op het plan 
opgenomen in bijlage. 
3.Volgende bedrijven die zich binnen het projectgebied voor het jachthavendok bevinden 
zullen, voorafgaandelijk aan de realisatie  van het project,  moeten  worden  
geherlokaliseerd naar de KMO-zone parallel aan (ten oosten  van) het bestaande  
jachthavendok ‘Novus Portus’  en het nieuwe jachthavendok:
-Vlaamse Vereniging voor Watersport vzw
-Aqualift nv
-Ship Support Technics bv
-Belgian Boat Service nv
-Euroboat nv
-N.H.M. nv
Op vandaag dienen deze allen nog te worden  geherlokaliseerd en zijn er op 
regelmatige basis overlegmomenten  met alle betrokken bedrijven om één en ander te 
coördineren. Met betrekking tot de herlokalisatie werd advies ingewonnen  van een 
externe en onafhankelijke deskundige teneinde de marktconformiteit van de 
transacties te kunnen  garanderen.
In functie van de herlokalisatiebewegingen  wordt bijzondere aandacht  besteed aan 
ontsluitingsaspecten enerzijds, de aanwezigheid en afstemming van nutsvoorzieningen  
anderzijds. 
BIJLAGE
Nieuwpoort Rechteroever eigendommen
