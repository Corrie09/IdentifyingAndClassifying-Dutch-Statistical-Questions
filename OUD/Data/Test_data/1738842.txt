title: 'Leefbuurten' - Projectoproep
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1738842
thema link: https://www.vlaamsparlement.be/parlementaire-documenten/schriftelijke-vragen/1540136
SCHRIFTELIJKE VRAAG
nr. 358
van ROBRECHT BOTHUYNE
datum: 30 juni 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
'Leefbuurten'  -  Projectoproep
Volgens de website  zijn ‘leefbuurten’: “De oproep ‘Leefbuurten’ heeft tot doel, steden  en 
gemeenten die concrete plannen hebben  om een aantal straten of een wijk opnieuw in te 
richten, te begeleiden  met de sterkst  mogelijke expertise bij het uitwerken van 
ontwerpvoorstellen voor de Leefbuurt.  De ontwerpopgave  gaat dan over een geïntegreerde  
inrichting, met aandacht voor actieve mobiliteit, ontharding en vergroening en een hoge 
leef- en omgevingskwaliteit. Aan deze begeleiding koppelen  we een leertraject, dat 
inzichten oplevert voor andere projecten  en toekomstig beleid.”
Lokale besturen  kunnen een project tot herinrichting van het publieke domein indienen. 
Het moet wel gaan om een geïntegreerde aanpak en de drie principes van een ‘leefbuurt’ 
bevatten: meer leefkwaliteit, inzetten  op actieve mobiliteit en meer ruimte voor ontharding  
en vergroening.
Projecten konden  ingediend worden  tot 31 mei 2021.
1.Hoeveel projecten werden ingediend? Graag totaalaantal en opdeling naar:  
a)provincie;
b)gemeente;
c)aard van het project;
d)gevraagd bedrag.
2.Hoeveel van de ingediende projecten  werden in aanmerking genomen? Graag 
totaalaantal en opdeling naar:  
a)provincie;
b)gemeente;
c)aard van het project;
d)weerhouden bedrag.
3.Hoeveel van de ingediende projecten  werden geweigerd?  Graag totaalaantal  en 
opdeling naar: 
a)provincie;
b)gemeente;
c)aard van het project;
d)geweigerd  bedrag.
4.Wat was de top 3 van redenen  van weigering  van het ingediende project?
5.Hoe ziet de volgende fase, na deze selectieperiode, er uit? Vanaf wanneer zullen  de 
projecten in gang worden  gezet en kunnen  we de resultaten in de buurten zien 
verschijnen?
6.Hoe evalueert de minister deze oproep tot ‘leefbuurten’?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 358 van 30 juni 2021
van ROBRECHT BOTHUYNE
1.Er werden 14 projecten ingediend.
Gemeente Project Provincie
Aanvaard Niet aanvaard
Brugge Leefbuurt Kerkebeek West-Vlaanderen x
Wevelgem Op post voor de 
posthoornWest-Vlaanderen x
Dilbeek Moortebeek- / 
PalokewijkVlaams-Brabant x
Haacht Kerngebied Haacht Vlaams-Brabant x
Halle Klimaatwijk Don 
BoscowijkVlaams-Brabant x
Huldenberg Ottopia Vlaams-Brabant x
Lennik Dorp Sint-Martens-
LennikVlaams-Brabant x
Leuven Heraanleg voorbeeldstraat
Maximaal klimaatadaptief maken Vlaams-Brabant x
Geel Stationsomgeving Geel
Antwerpen x
Mechelen Muizen uit de val Antwerpen x
Oud-Turnhout
Herinrichting dorpskern centrum
Antwerpen Niet 
ontvankelijk
Mol Bosveld Antwerpen X
Zwalm Leefbaar Nederzwalm
Oost-Vlaanderen x
Tessenderlo Herinrichting marktplein
Limburg X
Gemeente Project Inhoud
Brugge Leefbuurt Kerkebeek
Het project omvat de herinrichting,  
verduurzaming, verbinding en ver(blauw)groening  
van randstedelijke woonbuurten  met een 
historische waterproblematiek. 
Wevelgem Op post voor de 
posthoornDe Posthoorn bestaat  uit 3 wijken. Het lokaal 
bestuur zet in op een proeftuin voor buurtgericht 
werken aan de hand van diverse projecten.
Dilbeek Moortebeek- / 
PalokewijkHet project omvat de heraanleg van een aantal 
straten waarbij de hele wijk anders wordt 
georganiseerd qua verkeersstromen en parkeren. 
Haacht Kerngebied Haacht
Dit project  beoogt een herinrichting van de 
publieke ruimte  in het kerngebied van het 
dorpscentrum van Haacht,  met als doel de 
verblijfsfunctie en handelsfunctie een kwalitatieve 
beleving te geven.  
Halle Klimaatwijk Don 
BoscowijkDe stad gaat zeer concreet aan de slag om de Don 
Boscowijk te herdenken,  zowel op publiek,  semi-
publiek als privaat terrein.  met het oog op een 
systemische transitie naar een klimaatrobuuste 
stad.
Huldenberg Ottopia Het lokaal bestuur wil de woonkwaliteit in de 
dorpskern van Ottenburg verhogen door de 
verkeersveiligheid te verbeteren en de publieke 
ruimte om te vormen tot een aangename 
ontmoetingsplek. 
Lennik Dorp Sint-
Martens-LennikDe ambitie van het gemeentebestuur  is om 
verdichting te verenigen met het dorpskarakter,  
waarbij maximale aandacht gaat naar ontharding  
en waarbij een sterkere sociale cohesie  centraal 
staat. 
Leuven Heraanleg voorbeeldstraat
Maximaal klimaatadaptief maken Een geïntegreerde aanpak moet leiden tot een 
heel andere kijk op het begrip ‘straat’ in een 
woonbuurt en de rol die de straten kunnen spelen 
in het klimaatadaptief maken van wijken. 
Geel Stationsomgeving Geel
Transformatie van de stationsomgeving tot een 
hoogwaardige woon- en werkomgeving met de 
publieke ruimte  als de verbindende factor  van het 
project. 
Mechelen Muizen uit de val Dit project  beoogt het verbinden van de 
bestaande pleintjes of plekken  als groene drager 
voor een traag  netwerk doorheen Muizen. 
Oud-Turnhout
Herinrichting dorpskern centrum
De herinrichting streeft  naar leefkwaliteit, actieve 
mobiliteit, ruimte creëren voor ontharding  en 
vergroening en publieke ruimte op maat van alle 
inwoners.
Mol Bosveld De wijk terug opwaarderen en nieuw  leven  in 
blazen dringt zich op. Een grondige visie dringt 
zich op om de sociale  en verouderde wijk Bosveld-
Kerkelanden in een nieuw jasje te steken. 
Zwalm Leefbaar Nederzwalm
De gemeente wenst  de kern van één van haar 
deeldorpen, nl. Nederzwalm, opnieuw  in te richten 
met de focus op de leefbaarheid. 
Tessenderlo Herinrichting marktplein
Het Marktplein van Tessenderlo heeft, door de 
hoge verhardingsgraad,  nood aan meer en grotere 
bomen om ook in periodes  van hitte en droogte 
verkoeling te voorzien Tessenderlo  wenst haar 
kern uit te bouwen tot een kern op mensenmaat.
De aanvaarde projecten worden ondersteund met expertise  bij de uitwerking van een 
kwaliteitsvol ontwerp om tot een goed project  te komen. Voor het beleidsveld 
Stedenbeleid (team Stedenbeleid van het Agentschap Binnenlands Bestuur) werd 
hiervoor een budget van 240.000 euro vastgesteld. Hiermee wordt de personeelskost  
van een projectregisseur vergoed en wordt  ongeveer  1/3 van de vergoedingen  voor de 
offertes van de ontwerpteams voor de 7 aanvaarde projecten gefinancierd. De 
vergoedingen van de offertes bedragen 7.500 €, 12.500 € of 20.000  € (excl. btw) per 
geldige offerte, afhankelijk van de aard en de omvang  van de opdracht  en van de 
uitwerkingsgraad van het ontwerpvoorstel.  
2.Cf. antwoord 1
3.Cf. antwoord 1
4.De projecten werden geselecteerd op basis van de vooraf bepaalde  kwaliteitscriteria (te 
vinden in het oproepdocument  en op de website van leefbuurten.be),  door een 
selectiecommissie samengesteld  uit het Team Vlaams Bouwmeester, Fietsberaad 
Vlaanderen, het Agentschap Binnenlands Bestuur team Stedenbeleid, het Departement 
Mobiliteit en Openbare Werken, het Departement Omgeving, het Agentschap Natuur en 
Bos, Infopunt  Publieke Ruimte en de drie betrokken externe deskundigen. 
Vertegenwoordigers van de kabinetten  van minister Somers, minister Jambon  en 
minister Demir werden aangeduid  als waarnemend  jurylid. 
Om ontvankelijk te zijn moest het project  gelegen zijn in het Vlaamse  Gewest; 
verwachtten we een engagementsverklaring van de gemeente om het dossier – 
ambtelijk en politiek  – goed op te volgen  en hiervoor de nodige uitvoeringsbudgetten te 
voorzien; en mocht er nog geen ontwerper zijn aangesteld.
Één van de 14 geselecteerde dossiers  was niet ontvankelijk omdat er reeds een 
ontwerper was aangesteld. 
     
De 13 overige dossiers  werden grondig  en individueel beoordeeld  door een jury op basis 
van deze vooraf bepaalde en gecommuniceerde kwaliteitscriteria:
1.De voorbeeldfunctie  en het ambitieniveau  van het project;
2.Minimaal schaalniveau;
3.Winst voor bewoners  (en gebruikers);
4.Engagement voor realisatie;
5.Geïntegreerde aanpak en koppeling aan andere opgaven;
6.Realiseerbaarheid;
7.Realistische doorlooptijd.
Elk ingediend dossier  is op zijn manier  uniek,  zoals weerspiegeld in de diversiteit van 
de ingediende projecten, en kende vanuit die optiek ook een individuele beoordeling.
5.Elk geselecteerd project  krijgt voor de projectaanpak en de uitwerking van de 
projectdefinitie ondersteuning van de projectregisseur  Leefbuurten en de externe  
deskundigen mobiliteit, landschap en participatie,  wanneer  nodig aangevuld  met 
bijkomende expertise op afroep.
Het lokale bestuur  wordt door het Team Vlaams Bouwmeester begeleid bij de opmaak  
van de projectdefinitie en de hele selectieprocedure van de ontwerpteams. 
De timing voor de begeleiding van de projecten  is indicatief en projectgebonden:
Opmaak van een geïntegreerde projectdefinitie vanaf juli 2021;
Oproep aan ontwerpteams:  ten vroegste  vanaf november 2021;
Ontwerpwedstrijden: ten vroegste vanaf  februari 2022;
Uitwerking  schetsontwerp tot finaal  uitvoeringsontwerp: vanaf juni 2022;
Studiedag resultaten en aanbevelingen:  maart 2023.
6.Met deze oproep worden de lokale besturen ondersteund  bij een kwaliteitsvolle 
hertekening en herinrichting van het openbaar domein waarin meer gewandeld,  gefietst 
en gespeeld kan worden. Hiermee  wordt de loutere verkeersfunctie overstegen  door te 
streven naar levendige, klimaatrobuuste en autoluwe buurten waar het aangenaam 
wandelen, fietsen én wonen is. Uit het aantal ingediende  dossiers en de variatie daarin, 
kan worden afgeleid dat de nood aan ondersteuning zich stelt. 
De geselecteerde projecten zullen  alle 7 worden gerealiseerd en zullen als 
voorbeeldprojecten inspirerend werken voor andere lokale besturen.
Een definitieve evaluatie van de oproep is evident pas mogelijk na de procesbegeleiding 
en de realisatie. 
Graag verwijs ik voor deze oproep  ‘Leefbuurten’ naar de website 
https://www.vlaamsbouwmeester.be/nl/subsite/leefbuurten/projectoproep, waar u 
terecht kan voor vrijwel  alle informatie over de oproep en het verdere verloop  van de 
geselecteerde projecten.  
