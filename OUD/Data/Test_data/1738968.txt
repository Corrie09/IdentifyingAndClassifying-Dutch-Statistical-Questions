title: Quick wins verkeersveiligheid schoolroutes - Ronse
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738968
thema link: https://www.vlaamsparlement.be/parlementaire-documenten/schriftelijke-vragen/1541771
SCHRIFTELIJKE VRAAG
nr. 1451
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Ronse
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Ronse quick wins in kaart gebracht? Wanneer  zullen  deze werken 
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1451 van 2 juli 2021
van STEPHANIE D’HOSE
5 knelpunten komen  in aanmerking voor een quick  win. Dit omvat het plaatsen van 
punctuele verlichting.  Een timing voor de uitvoering kan nog niet meegedeeld worden 
omdat op bepaalde locaties eerst de zichtbelemmeringen, die de wachtende  overstekende 
voetganger verbergt, moeten verwijderd worden. AWV zal hieromtrent nog contact  
opnemen met het stadsbestuur.
Meer in detail gaat het over volgende locaties:  
Knelpunt Locatie Toelichting 
KS333 SM Glorieuxlaan&Bruul
KS334 Kruisstraat
KS335 Zonnestraat
KS336 Elzeelsesteenweg
KS337 NinovestraatDeze knelpunten  komen mogelijk  in 
aanmerking voor het plaatsen van punctuele  
verlichting. AWV bekijkt de mogelijkheden  en 
brengt de stad op de hoogte zodra  er een 
indicatieve uitvoeringsdatum is.
