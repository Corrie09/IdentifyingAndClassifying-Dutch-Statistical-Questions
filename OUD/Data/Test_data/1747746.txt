title: Digitaal kunstmestregister - Evaluaties
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1747746
thema link: https://www.vlaamsparlement.be/parlementaire-documenten/schriftelijke-vragen/1548083
SCHRIFTELIJKE VRAAG
nr. 1283
van STEVEN  COENEGRACHTS
datum: 11 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Digitaal kunstmestregister  -  Evaluaties
Op 22 april 2021 stelde  ik een schriftelijke vraag (nr. 924) over de bekendmaking  en de 
uitrol van het kunstmestregister.  Uit het antwoord van de minister bleek dat landbouwers 
die een vrijstelling van de gebiedsgerichte maatregelen hebben op basis van een 
bedrijfsevaluatie van het nitraatresidu,  het kunstmestregister uiterlijk 30 dagen na de 
maand waarin de activiteiten plaatsvonden  moeten invullen,  waardoor ze in de praktijk 
de registratiemomenten  kunnen beperken tot 1 maal per 2 maanden. Landbouwers  
kunnen hun oordeelkundige bemesting  aantonen via de vrijstelling van de 
gebiedsgerichte maatregelen. Elke landbouwer kan zo'n vrijstelling aanvragen. Een 
vrijstelling kan pas verleend worden na een positieve bedrijfsevaluatie van het 
nitraatresidu. 
1.Kan de minister een overzicht geven  van het aantal aangevraagde evaluaties? Graag 
een overzicht per provincie.
2.Hoeveel van de aangevraagde evaluaties  werden al uitgevoerd?
3.Hoeveel evaluaties werden gehonoreerd dan wel afgewezen? Graag een overzicht per 
provincie en met vermelding van de weigeringsreden.
4.Hoe verloopt de begeleiding van landbouwondernemers die naar een positieve 
bedrijfsevaluatie willen  evolueren?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1283 van 11 augustus 2021
van STEVEN  COENEGRACHTS
1.In 2021 vroegen  110 landbouwers  een bedrijfsevaluatie aan van het nitraatresidu. Een 
positieve bedrijfsevaluatie  geeft een vrijstelling van de gebiedsgerichte maatregelen 
in gebiedstype 2 en 3 en biedt daarnaast ook voordelen met betrekking tot het 
bijhouden van het digitale  kunstmestregister. De aanvraag moest  ingediend zijn 
uiterlijk 1 juni 2021 voor een vrijstelling  vanaf 2022.  Onderstaande tabel geeft een 
overzicht van de aanvragen van 2021 per provincie. Ter vergelijking: in 2020 deden 
84 landbouwers een dergelijke  aanvraag. Het aantal aanvragen in 2021 is lichtjes 
hoger dan in 2020. Reden hiervoor is allicht dat het areaal  landbouwgrond dat 
aangeduid werd als gebiedstype 2 of 3 in 2021 gestegen  is ten opzichte van 2020.  Dit 
is het gevolg  van de herziening van de gebiedstype-indeling  - op basis van de 
waterkwaliteit - van toepassing vanaf 2021. Het is niet af te leiden of de aangevraagde 
evaluaties in 2021 ingegeven  zijn door een vrijstelling van de gebiedsgerichte 
maatregelen en of het digitale kunstmestregister.
Provincie Aantal aanvragen 2021
Antwerpen 4
Limburg 16
Oost-Vlaanderen 9
Vlaams-Brabant 28
West-Vlaanderen 53
Totaal 110
Alle landbouwers die een positieve  bedrijfsevaluatie uitvoeren en voldoen aan de 
overige voorwaarden (geen  overtredingen van bepaalde bepalingen  uit de 
mestwetgeving, geen maatregelen of boetes na een bedrijfsdoorlichting, geen NER-
boete, geen boete wegens het niet voldoen  aan de mestverwerkingsplicht1) krijgen een 
vrijstelling. Dit geldt ook voor de landbouwers  die geen aanvraag deden maar bij wie 
de bedrijfsevaluatie  een verplichting is omwille  van bijvoorbeeld overschrijdingen van 
het nitraatresidu in het voorgaande jaar. In 2021 hebben 4.053  landbouwers een 
vrijstelling van de gebiedsgerichte maatregelen.  Daarvan hebben 1.008  landbouwers 
deze vrijstelling gekregen vanaf 2021 na een positieve bedrijfsevaluatie uitgevoerd in 
2020. 
2.Wanneer er een vrijstelling aangevraagd  wordt, moet er een bedrijfsevaluatie van het 
nitraatresidu gebeuren. Nitraatresidubepalingen moeten uitgevoerd worden  tussen 1 
oktober en 15 november. De bedrijfsevaluaties ten gevolge van de aanvragen voor 
vrijstelling die dit jaar gedaan werden, moeten dus nog uitgevoerd worden later dit 
jaar.
3.Zie antwoord op vraag 2. De evaluaties  moeten nog plaatsvinden.
4.Wanneer landbouwers een bedrijfsevaluatie doen en deze blijkt uiteindelijk niet positief 
te zijn, dan moet men het volgende jaar niet enkel opnieuw een bedrijfsevaluatie doen 
maar worden er ook een aantal begeleidende maatregelen opgelegd zoals het 
1 zoals bepaald in artikel 14 ยง6 van het Mestdecreet
bijhouden van een bemestingsplan  en teeltfiches. Dit zijn goede hulpmiddelen  om te 
kunnen evalueren of de bemesting oordeelkundig  gebeurt en zo nodig bij te sturen om 
uiteindelijk minder  reststikstof in het bodemprofiel achter  te laten.
