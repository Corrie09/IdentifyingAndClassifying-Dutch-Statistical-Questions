title: Preventie radicalisering en extremisme op school - Aanpak
thema: Integratie en Inburgering
Onderwijs en Vorming
Radicalisering
pdf link: https://docs.vlaamsparlement.be/pfile?id=1737839
thema link: https://www.vlaamsparlement.be/parlementaire-documenten/schriftelijke-vragen/1537647
SCHRIFTELIJKE VRAAG
nr. 851
van CELIA  GROOTHEDDE
datum: 24 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Preventie radicalisering  en extremisme  op school   -  Aanpak
In de preventie tegenover  radicalisering  en extremisme speelt onderwijs een grote rol. 
Mediawijsheid, de 'templates van extremisme'  die over extremismen heen worden 
gebruikt en de mechanismen  van radicalisering kunnen  aan jongeren  worden 
meegegeven. Bij de jongeren  die gevoelig zijn voor extremistische  meningen, kan die 
informatie een groot  verschil  maken en kan de Vlaamse  Gemeenschap haar grote 
preventieve verantwoordelijkheid in het bijzonder  opnemen.
Het belang  van onderwijs  wordt daarin ook door gespecialiseerde diensten benadrukt. 
Daarbij is het uiteraard belangrijk dat de juiste technieken  worden meegegeven en de 
knowhow van gespecialiseerde diensten  goed wordt gedeeld. Jongeren op de juiste 
manier bereiken om deze belangrijke verantwoordelijkheid goed in te vullen, is daarbij 
essentieel, zodat deze info jongeren effectief bereikt en geen contraproductief  effect 
heeft.
1.Met welke partners werkt onderwijs samen om deze doeleinden  te bereiken?
2.a)Hoe vaak worden  specifieke lessen  of seminaries gegeven bij de verschillende 
onderwijsorganisaties buiten de inbedding in diverse andere lesinhoud?
b)Hoe vaak worden  deze seminaries  of lessen intern georganiseerd  met eigen  
materiaal?
c)Hoe vaak wordt het materiaal van externe organisaties gebruikt?
d)Hoe vaak worden  deze seminaries of lessen in samenwerking met externe 
organisaties of diensten georganiseerd of door dergelijke  diensten  gegeven? 
Welke externe organisaties worden hierbij  betrokken?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 851 van 24 juni 2021
van CELIA  GROOTHEDDE
1.Er is een aanbod aan scholen voorzien bij o.a. de vzw Mediawijs en het netwerk van 
islamexperten.Hoe vaak van dit aanbod gebruik  wordt  gemaakt, valt onder de bevoegdheid van de 
scholen.
2.De basis om te werken aan deze inhoud zit binnen onderwijs  vervat in de eindtermen. 
In het secundair onderwijs  zijn aan de eindtermen resultaatsverbintenissen verbonden 
wat betekent  dat de school hier moet op inzetten. Scholen worden verondersteld om 
zelf te bepalen  hoe en op welke  manier  ze hier doorheen het jaar rond werken en 
aandacht voor hebben. Dit, alsook  de methodieken  die zij gebruiken of de organisaties  
waar zij mee samenwerken,  behoort tot de vrijheid  van onderwijs. Dit laatste  zorgt er 
voor dat er geen totaaloverzicht  is op centraal niveau.  
