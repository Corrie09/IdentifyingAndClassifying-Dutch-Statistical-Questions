title: Fietssnelwegennetwerk - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747727
thema link: https://www.vlaamsparlement.be/parlementaire-documenten/schriftelijke-vragen/1548432
SCHRIFTELIJKE VRAAG
nr. 1547
van MERCEDES VAN VOLCEM
datum: 26 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietssnelwegennetwerk  -  Stand  van zaken
Op 15 maart  2018 werd het netwerk van fietssnelwegen vastgelegd in een ministerieel 
besluit (MB). De provincies staan in voor de realisatie van dit netwerk in samenwerking  
met de lokale besturen en de Vlaamse overheid.
Fietssnelwegen staan  niet op zichzelf, maar vormen een geïntegreerd  netwerk. Het is 
daarom belangrijk dat de verschillende fietssnelwegen  goed met elkaar  verbonden  zijn en 
dat er voor ontbrekende schakels  in goed bewegwijzerde  (tijdelijke) omleidingen voorzien 
wordt. De uitrol van een eenduidige  signalisatie voor fietssnelwegen is dan ook een goede 
zaak.
Ook de afstemming met de andere gewesten en Nederland is belangrijk.  Het heeft weinig 
zin een fietssnelweg  aan te leggen tot aan de grens als die aan de andere kant niet 
doorloopt. Opvallend  is bijvoorbeeld dat men in Nederland de verbinding tussen Tilburg en 
Vlaanderen als een toekomstige fietssnelweg heeft aangeduid, maar dat in een verbinding 
vanuit de Kempen richting de Nederlandse grens niet voorzien is in het fietssnelwegennet 
dat in het MB werd vastgelegd.
1.Wat is de actuele realisatiegraad van het netwerk van fietssnelwegen zoals bepaald  in 
het MB van 15 maart 2018?
2.Hoeveel kilometer  fietssnelwegen  werd er gerealiseerd  tijdens de legislatuur 2014-
2019?
3.Hoeveel kilomer fietssnelweg is er bijgelegd en waar sedert de nieuwe  legislatuur
4.Is het mogelijk om een kaart te bezorgen met daarop de realisatiegraad van elke 
fietssnelweg?
5.Beschikt de minister over een overzicht  van het aantal kilometer fietssnelwegen 
waarvan de realisatie  tijdens deze legislatuur ingepland is en wat is de stand van zaken  
vandaag?  
6.In hoeverre is de uniforme signalisatie en bewegwijzering op de fietssnelwegen al 
uitgerold? Hoe wordt deze huisstijl  geëvalueerd door de gebruikers  en door de 
minister?
7.Wordt er in aanpassingen voorzien in de afbakening van het fietssnelwegennet zoals 
bepaald in het MB van 15 maart 2018? Zijn er aanpassingen  nodig om het 
fietssnelwegennet te laten aansluiten op de plannen van Nederland,  Brussel  of 
Wallonië?
8.In welke mate worden de vervoerregio’s  verder betrokken bij de realisatie van de 
fietssnelwegen, specifiek met betrekking tot de aansluitingen op woongebieden  en 
industriezones?
9.Na de aanleg  van de eerste fietssnelwegen bleek al snel dat er nood was aan een 
voldoende breedte om verkeer aan verschillende snelheden op een vlotte manier te 
laten doorstromen.
Welke standaardbreedte  wordt er op dit moment gehanteerd bij de aanleg van de 
meest recente  tracés?
10.In het netwerk fietssnelwegen is in een F38 voorzien tussen Ieper en Veurne. Deze 
fietssnelweg bevindt zich momenteel  langs  de bestaande N8.
Kan de minister een timing geven voor de realisatie van een volwaardige  fietssnelweg 
tussen de kust en de Westhoek en de andere uitrol van de fietssnelwegen in West-
Vlaanderen (onder andere F31 en F34)?
11.Wordt er ook geinvesteerd in een fietssnelweg tussen de centrumsteden (fiets naar 
het werk) of bijvoorbeeld van Brugge naar Parijs, Brugge naar Amsterdam, aangezien  
ook steeds meer mensen met de fiets op reis gaan?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1547 van 26 augustus 2021 
van MERCEDES VAN VOLCEM 
1.Voor het antwoord op deze vraag verwijs ik u naar mijn antwoord op uw eerdere 
vraag nr. 967 van 13 juni 2020. In dit antwoord wordt gerapporteerd over de 
conformiteit (en befietsbaarheid) van de fietssnelwegen in de provincies  Oost-
Vlaanderen, West-Vlaanderen, Limburg en Vlaams-Brabant.  De data waarop deze 
gegevens zijn gebaseerd dateren van de opmeting die plaats vond in 2018-2019. 
Mijn administratie heeft de bedoeling  om in de nabije  toekomst deze data te updaten  
via een nieuwe  meting. In het antwoord op vraag nr. 967 ontbrak de conformiteit 
van de fietssnelwegen in de provincie  Antwerpen. Ondertussen heeft mijn 
administratie de gegevens ontvangen  van de provincie  Antwerpen,  maar is zij nog 
volop bezig met de verwerking van deze data.
 
2-3.Hieronder een overzichtstabel van het aantal kilometer fietspad  dat correspondeert 
met de vastleggingen voor 2014-2020, per provincie. Er werd niet bijgehouden of 
deze kilometers betrekking  hadden op een fietssnelweg  of niet. 
Antwerpen LimburgVlaams-
BrabantOost-
VlaanderenWest-
Vlaanderen Overschrijdend Totaal
2014 77,02 49,75 21,89 37,74 50,28 0,00 236,68
2015 61,76 52,51 22,43 50,57 16,36 10,60 214,22
2016 25,18 71,53 46,91 9,47 33,37 1,57 188,02
2017 51,54 40,04 28,12 17,44 24,49 0,00 161,63
2018 26,71 18,76 35,15 12,38 12,44 2,58 108,02
2019 20,95 13,17 48,46 44,94 21,33 11,85 160,70
2020 32,65 33,31 34,16 24,70 56,05 11,00 191,87
4.Voor een overzicht  per traject  verwijs ik u graag door naar het geoloket  Fiets, waar 
de conformiteit van de fietssnelwegen  in kaartvorm te raadplegen is. Toegang tot het 
geoloket Fiets kan aangevraagd worden via mijn administratie. Daarnaast  heeft mijn 
administratie ook de ambitie  om deze kaarten publiek  beschikbaar te maken via 
www.geopunt.be. Deze kaarten  zullen op deze website gepubliceerd worden zodra 
de data van de provincie Antwerpen verwerkt is. 
5.Het ontwerp GIP 2022 is momenteel  nog in voorbereiding. Dit zal eind oktober finaal 
zijn als de begroting wordt ingediend. In november  mag de doorkijk ‘GIP 2023-2024’  
verwacht worden.  Aan de administratie wordt  gevraagd om bij elk project ook aan te 
geven met hoeveel  kilometer fietspad dit overeenstemt en of het een fietssnelweg of 
overige route op het bovenlokaal functioneel fietsroutenetwerk betreft.  Wat betreft 
de fietsfondsdossiers  maken de provincies een overzicht  op van projecten die zullen 
ingediend worden  als fietsfondsdossier. Dit overzicht  werd opgevraagd bij de 
provincies maar ik heb deze nog niet allemaal ontvangen.
6.Voor het antwoord op deze vraag  verwijs  ik opnieuw naar mijn antwoord op uw 
eerdere vraag nr. 967 van 13 juni 2020. Ik heb vandaag geen nieuwe status over de 
uitrol van de signalisatie per provincie, maar dit wordt  opgenomen  in het ‘overleg 
fietssnelwegen’ dat mijn administratie heeft met de vijf provincies.  
7.Voor de herziening van het MB van 15 maart 2018 zijn momenteel  de besprekingen 
gaande. Hierbij wordt  ook rekening gehouden met de plannen in Nederland, Brussel 
en Wallonië. Daarnaast vindt er eveneens regelmatig  overleg plaats omtrent gewest- 
of grensoverschrijdende  fietssnelwegen via de FietsGEN-stuurgroep, overleg met het 
Waalse gewest en het Benelux-overleg.
8.De vervoerregio’s zijn volop  bezig met de opmaak  van de regionale  
mobiliteitsplannen, waar ook het fiets(snelwegen)netwerk wordt herbekeken.  
Daarnaast geven de vervoerregio’s verplicht advies bij elke wijziging die wordt 
voorgesteld voor fietssnelwegen. De realisatie van fietssnelwegen betreffen projecten 
die op de projectstuurgroep komen,  waar ook de vervoerregio’s  (nl. de regionale  
beleidsmedewerkers MOW) deel van uit maken.
9.De standaardbreedte  die op dit moment gehanteerd wordt  bij de aanleg van de meest  
recente tracés is minimum 3 meter, waarbij  4 meter aanbevolen wordt. 
10.Voor het antwoord op uw vragen  omtrent de F31 en F34 verwijs ik naar mijn 
antwoord op vraag nr. 1548 waar deze fietssnelwegen worden behandeld. Wat betreft 
de F38 kan ik meegeven dat de opwaardering  gebeurt  in het kader  van een globale 
aanpak N8 door AWV. Het vak Veurne is aanbestedingsklaar en voor het vak 
Alveringem – Lo-Reninge – Vleteren werd het ontwerp goedgekeurd in de 
projectstuurgroep. 
11.Centrumsteden zijn reeds  verbonden met elkaar via het fietssnelwegennetwerk. Bij 
de opmaak van het netwerk werd hier reeds rekening mee gehouden.  Wat betreft 
internationale fietswegen verwijs ik door naar de EuroVelo routes 
(https://en.eurovelo.com). Deze routes hebben een gedeeltelijke overlap  met het 
netwerk van fietssnelwegen in Vlaanderen. 
