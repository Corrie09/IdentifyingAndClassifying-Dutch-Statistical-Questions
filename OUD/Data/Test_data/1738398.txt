title: Geïntegreerd investeringsprogramma (GIP) 2021 - Herstel jaagpaden Kanaal Gent-Oostende (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738398
thema link: https://www.vlaamsparlement.be/parlementaire-documenten/schriftelijke-vragen/1537890
SCHRIFTELIJKE VRAAG
nr. 1430
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2021  -  Herstel jaagpaden Kanaal Gent-
Oostende (2)
Ik verwijs naar mijn schriftelijke vraag  nr. 386 van 11 december  2020 over het herstel 
van het jaagpad  langs het Kanaal  Gent-Oostende. Deze herstellingswerken maken deel 
uit van het definitieve GIP 2021 binnen de entiteit De Vlaamse Waterweg nv (DVW) 
onder projectnummer GIP003392/01.  Uit het antwoord van de minister bleek dat op drie 
verschillende locaties (in Oostkamp, Jabbeke en Oudenburg) het jaagpad vernieuwd zou 
worden. Het dossier  bleek op dat moment in de voorbereidingsfase.  Er waren nog geen 
concrete stappen  uitgevoerd. Streefdoel was om de drie trajecten in het najaar van 2021 
te herstellen.
1.Wat is de huidige stand van zaken  van dit dossier? Welke  voorbereidende werken 
werden al uitgevoerd?
2.Welke stappen (administratief, procedureel, juridisch enzovoort) zijn al genomen? 
Graag daarbij een antwoord per locatie  waar het jaagpad wordt hersteld.
3.Welke fasering en timing zal worden  gehanteerd bij de vernieuwing van de drie 
trajecten?
4.Welke stappen (administratief, procedureel, juridisch enzovoort) moeten nog 
ondernomen worden  vooraleer de feitelijke werken kunnen beginnen? Graag daarbij 
een antwoord per locatie waar het jaagpad wordt  hersteld.
5.Wanneer vond het laatste overleg plaats tussen DVW en de betrokken gemeenten? 
Welke afspraken werden daarbij gemaakt?
6.In welke compensatie is voorzien voor de geplande rooiwerken in Oostkamp? Welke 
bomen worden gerooid?  Op welke  locatie gebeurt deze compensatie?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1430 van 24 juni 2021
van BERT  MAERTENS
1.tot en met 6.
Hieronder vindt u een overzicht met een stand van zaken van de werken, uitgevoerd  
door de Vlaamse  Waterweg nv (DVW):
Oostkamp, Oostdijk:
o scope van de werken  + timing  werd in overleg met de gemeente  
aangepast; de werken zullen zich beperken  tot het vernieuwen van 
de bestaande  asfaltverharding en de huidige  lijnbeplanting zal 
behouden blijven. 
o Lijnbeplanting krijgt voorafgaandelijk  onderhoudssnoeibeurt;  
ingepland in week 28.
o Aannemer wegenis is aangesteld. De werken zullen 1 september  
2021 starten  en duren vermoedelijk 10 werkdagen.  
o Lokale werf en omleidingssignalisatie wordt voorzien in overleg met 
gemeente en politie. 
o Communicatie wordt afgestemd met de gemeente Oostkamp  en zal 
gezamenlijk verlopen via zowel  de communicatiekanalen  van De 
Vlaamse Waterweg  nv als van de gemeente.
Jabbeke, Vaartdijk Noord (1 km):
o zone waarin  gewerkt wordt, werd in overleg met aangelanden 
beperkt aangepast  zodat ontsluiting woningen ten allen tijde 
mogelijk blijft.
o Aannemer wegenis is aangesteld en deze is reeds bezig  met de 
nodige voorbereidingen
o Start van de werken wordt afgestemd met de gemeente en is 
vermoedelijk begin september.  De werken zullen  vermoedelijk 2 
maanden duren.
o Lokale werf en omleidingssignalisatie wordt voorzien in overleg met 
gemeente en politie. 
o Communicatie wordt afgestemd met de gemeente Jabbeke en zal 
gezamenlijk verlopen via zowel  de communicatiekanalen  van De 
Vlaamse Waterweg  nv als van de gemeente.
Oudenburg,  Vaartdijk Noord (200m t.h.v. Klemskerksestraat).
o Streefdatum uitvoering is verschoven  naar voorjaar 2022, om 
hinder tgv de werkzaamheden langs  diezelfde  Vaartdijk Noord in 
Jabbeke te beperken, de ontsluiting voor de aangelanden te 
garanderen en werken in de winterperiode  te vermijden.
