title: Coronacrisis - Uitval leerkrachten en directies
thema: Onderwijs en Vorming
pdf link: https://docs.vlaamsparlement.be/pfile?id=1751076
thema link: https://www.vlaamsparlement.be/parlementaire-documenten/schriftelijke-vragen/1548609
SCHRIFTELIJKE VRAAG
nr. 952
van STEVE VANDENBERGHE
datum: 30 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Coronacrisis  -  Uitval leerkrachten  en directies
De coronacrisis  en de maatregelen ter bestrijding van de pandemie heeft, naast een 
zware impact op de volksgezondheid, eveneens voor heel wat mensen  gevolgen voor het 
mentaal welzijn.  Niet het minst  gaat dit op voor onze leerkrachten  en directies. Onder 
druk van de steeds wijzigende maatregelen, de aanbevelingen en verplichtingen, bleven 
zij in de frontlinie aan de slag om een gedegen  onderwijs voor ieder kind en jongere  te 
garanderen. Soms  voor de klas, soms digitaal, maar telkens opnieuw zich aanpassend  
aan de veranderende  realiteit.
Deze druk komt bovenop de zware druk die veel leerkrachten  al ervaarden  in het 
onderwijs en dreigt voor velen de druppel  te zijn die de emmer  doet overlopen.
1.Hoeveel personeelsleden binnen de scholen werden langdurig ziek sinds het begin  
van de coronacrisis in maart 2020? Graag een opdeling naar directies  en 
leerkrachten, naar kleuter-,  lager, en middelbaar  onderwijs,  en dit opgesplitst per 
provincie.
2.In welke mate verschillen deze cijfers met de vijf voorgaande jaren?
3.Hoeveel personeelsleden binnen de scholen namen ontslag,  loopbaanonderbreking of 
een andere vorm van onderbreking sinds het begin van de coronacrisis in maart  
2020? Graag  een opdeling naar directies en leerkrachten, naar kleuter-,  lager,  en 
middelbaar onderwijs, en dit opgesplitst  per provincie.
4.Wat is de evolutie van deze cijfers als we ze vergelijken met de vijf voorgaande 
jaren?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 952 van 30 augustus 2021 
van STEVE VANDENBERGHE
Ik verwijs enerzijds naar de antwoorden  op eerdere schriftelijke vragen over het 
ziekteverzuim bij het onderwijspersoneel.
Ik verwijs anderzijds naar de website  van het Agentschap voor Onderwijsdiensten  
(https://agodi.be/publicaties-afwezigheid-wegens-ziekte-vlaams-onderwijspersoneel ) 
voor de meest recente publicaties. 
Het jaarrapport  van het AGODI wijdt jaarlijks een passage aan de verschillende  
dienstonderbrekingen.
