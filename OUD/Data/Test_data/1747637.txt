title: Gewestkeuze rijexamen - Evolutie
thema: Mobiliteit en Verkeer
pdf link: https://docs.vlaamsparlement.be/pfile?id=1747637
thema link: https://www.vlaamsparlement.be/parlementaire-documenten/schriftelijke-vragen/1548243
SCHRIFTELIJKE VRAAG
nr. 1533
van PAUL  VAN MIERT
datum: 20 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Gewestkeuze rijexamen  -   Evolutie
Tijdens de zitting van de Commissie voor Mobiliteit en Openbare Werken van 14 november 
2019 stelde de minister: “Iedereen die in België woont, kan vrij kiezen waar hij of zij zijn 
theorie- en praktijkexamen aflegt. Personen  die in Vlaanderen wonen, moeten wel steeds 
voldoen aan de Vlaamse opleidingsvoorwaarden, ongeacht waar ze hun praktijkexamen 
hebben afgelegd.  Dat betekent dat bijvoorbeeld een Vlaming die in Wallonië zijn 
praktijkexamen heeft afgelegd, zes maanden  na het behalen van zijn definitief rijbewijs  
toch een terugkommoment moet volgen.  Het is dus niet mogelijk om de Vlaamse  
opleidingsvoorwaarden volledig  te ontlopen door een praktijkexamen  af te leggen in een 
ander gewest,  specifiek door dat terugkommoment.”
Tijdens de hoorzittingen  over homogene bevoegdheidspakketten met betrekking tot het 
mobiliteitsbeleid (Werkgroep Institutionele Zaken)  werd aangehaald  dat er nieuwe  
bestuurders zijn die in een gewest  slagen voor het theoretisch examen en vervolgens  in 
hun domiciliegemeente geen voorlopig rijbewijs kunnen krijgen.
1.Hoeveel inwoners van het Vlaamse Gewest  behaalden hun voorlopig rijbewijs in een 
ander gewest? Graag een geannualiseerd overzicht voor de laatste vijf jaar. 
2.Hoeveel inwoners van het Vlaamse Gewest behaalden hun voorlopig  rijbewijs  in het 
Vlaamse Gewest  maar legden  het praktisch  examen af in een ander gewest? Graag 
een geannualiseerd overzicht voor de laatste vijf jaar. 
3.Hoeveel inwoners van het Vlaamse Gewest ontvingen  geen voorlopig rijbewijs in hun 
domiciliegemeente na het behalen  van hun voorlopig rijbewijs  in een ander gewest?  
Graag een geannualiseerd overzicht voor de laatste vijf jaar met een opsplitsing per 
gemeente. 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1533 van 20 augustus 2021  
van PAUL  VAN MIERT 
1.Ik heb geen zicht op de examens die inwoners van het Vlaams gewest  in een ander 
gewest afleggen.  Ik beschik  enkel  over cijfers van de examencentra  waarvoor ik 
bevoegd ben, met name de examencentra in Vlaanderen.
2.Om dezelfde  reden als aangehaald in het antwoord op vraag 1, beschik  ik niet over 
de gevraagde cijfers.
3.De federale overheid is bevoegd voor de aflevering  van het voorlopig  rijbewijs. Ik heb 
dan ook geen zicht op de gevraagde  cijfers.
