title: Potentiële bodemerosiekaart - Bezwaarschriften
thema: Landbouw
Visserij
pdf link: https://docs.vlaamsparlement.be/pfile?id=1743753
thema link: https://www.vlaamsparlement.be/parlementaire-documenten/schriftelijke-vragen/1541941
SCHRIFTELIJKE VRAAG
nr. 945
van JORIS NACHTERGAELE
datum: 5 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Potentiële bodemerosiekaart   -  Bezwaarschriften
Tot eind april konden landbouwers dit jaar opnieuw een bezwaarschrift indienen  bij het 
Departement Landbouw  en Visserij  als ze het niet eens waren met de nieuwe  
erosieklasse die een landbouwperceel  kreeg toegewezen.  De kaart, gebaseerd op een 
computermodel, wordt immers jaarlijks aangepast aan de nieuwe perceelsvormen.
De potentiële bodemerosiekaart speelt een belangrijke  rol in de verplichte 
randvoorwaarden waaraan rode en paarse percelen  sinds 2015 moeten voldoen  in het 
kader van het gemeenschappelijk landbouwbeleid  (GLB).
1.Hoeveel bezwaarschriften werden de voorbije vijf jaar ingediend? Hoeveel daarvan 
waren van landbouwers? Wat was de totale oppervlakte van de landbouwpercelen 
waarover een bezwaarschrift werd ingediend? Graag een opsplitsing van de cijfers  
per provincie.
2.Hoeveel bezwaarschriften werden er per jaar positief  en negatief  behandeld? Graag  
een opsplitsing van de cijfers  per provincie.
3.Wat zijn de redenen  om aan een landbouwperceel een nieuwe erosieklasse toe te 
wijzen? Hoeveel percelen hebben  de voorbije vijf jaar een nieuwe erosieklasse 
gekregen? Wat was de oppervlakte? Graag een opsplitsing van de cijfers per 
provincie.
4.Hoe evalueert  de minister de accuraatheid  van het computermodel waarop de 
huidige potentiële bodemerosiekaart is gebaseerd?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 945 van 5 juli 2021
van JORIS NACHTERGAELE
1.In de voorbije vijf jaar (2017 t.e.m.  2021)  werd in totaal voor 365 landbouwpercelen 
een bezwaar ingediend tegen de toegewezen erosiegevoeligheidsklasse. 
Deze bezwaren werden allemaal  ingediend door landbouwers en (al dan niet via hun 
consulent/volmachthouder) aan het Departement  Landbouw  en Visserij  bezorgd.
De totale oppervlakte  van de percelen waarvoor bezwaar werd ingediend, bedraagt 
857,24 ha.
De verdeling over de jaren en de verschillende provincies volgens de buitendienst 
waaronder de landbouwer valt, wordt weergegeven in tabel 1.
Tabel 1 . Jaarlijkse verdeling over de provincies van de bezwaren  tegen de toegewezen 
erosieklasse
2017 2018 2019 2020 2021
Buitendienst Aantal percelen
Opp. (ha)
Aantal percelen
Opp. (ha)
Aantal percelen
Opp. (ha)
Aantal percelen
Opp. (ha)
Aantal percelen
Opp. (ha)
Antwerpen 0 0 0 0 0 0 0 0 0 0
Vlaams-Brabant
113289,17 1945,47 1025,39 1013,81 0 0
Wast-Vlaanderen
810,68 65,36 36,19 0 0 0 0
Oost-Vlaanderen
4573,27 3670,07 915,52 310,89 38,47
Limburg 4698,48 32105,96 1661,11 0 0 617,40
TOTAAL 212471,60 93226,86 38108,21 1324,70 925,87
Bron: Departement Landbouw en Visserij
2–4. Overeenkomstig artikel 59, §1 van het besluit van de Vlaamse  Regering van 24 
oktober 2014 tot vaststelling  van de voorschriften  voor de rechtstreekse betalingen  
aan landbouwers in het kader  van de steunregelingen van het gemeenschappelijk 
landbouwbeleid wordt de erosiegevoeligheid van een perceel bepaald door de 
subentiteit van het Departement Omgeving, bevoegd voor bodembescherming.  Deze 
subentiteit is dan ook verantwoordelijk voor de behandeling van de bezwaarschriften 
tegen de toegewezen erosiegevoeligheidsklasse  van een perceel. 
Voor het antwoord op deze vragen dien ik dan ook te verwijzen naar mijn collega 
Zuhal Demir.
