title: Quick wins verkeersveiligheid schoolroutes - Eeklo
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739020
thema link: https://www.vlaamsparlement.be/parlementaire-documenten/schriftelijke-vragen/1541791
SCHRIFTELIJKE VRAAG
nr. 1447
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Eeklo
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Eeklo quick wins in kaart gebracht? Wanneer zullen deze werken 
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1447 van 2 juli 2021
van STEPHANIE D’HOSE
Er werden door de stad Eeklo vijf knelpuntlocaties aangegeven, die door het agentschap  
Wegen en Verkeer (AWV) verder werden onderzocht, en waarvoor  op twee locaties  alvast 
een quick win-ingreep mogelijk is.  
Ter hoogte  van een bestaande oversteekplaats op de N455  zal een bijkomende 
accentverlichting door AWV worden aangebracht.
Op de N434 zal een bijkomende fietsgeleidingsmarkering worden aangebracht, dit zal in 
de loop van het najaar gebeuren.  
Voor het overige zijn ingrijpende  werken  en maatregelen vereist,  waar verschillende 
partijen bij betrokken zijn, en die ook deels ten laste van de stad vallen (bv. plaatsing  
flitspalen in kader van GAS-5  en het aanleggen van voetpaden). Er is nog geen planning  
voor ingrepen  op de aangegeven locaties beschikbaar. 
Meer in detail gaat het om volgende locaties   
Knelpunt Locatie Toelichting 
KS410 N455 Sint-
Laureinsesteenweg - 
Balgerhoeke / omgeving 
kerk en Pastoor  
BontestraatDit knelpunt komt in aanmerking voor een 
quick win. AWV bekijkt momenteel de 
mogelijkheden en brengt  de gemeente op de 
hoogte zodra er een indicatieve 
uitvoeringsdatum bekend is.
KS413 N9 Koningin Astridplein  
stationsomgevingDit knelpunt kadert binnen  een groter  
investeringsproject voor de volledige 
herinrichting van de stationsomgeving, samen 
met NMBS  en De Lijn. De opmerkingen van 
de gemeente worden in dat dossier verwerkt, 
maar in afwachting  van de uitvoering ervan 
ziet AWV geen quick wins haalbaar.
KS414 N9 Gentsesteenweg  thv 
nr. 82-84AWV gaat akkoord met de aanleg van 
voetpaden, al is dit een gemeentelijke 
bevoegdheid. Meer informatie hierover op 
https://www.vlaanderen.be/subsidies-aan-gemeenten-voorhet-verbeteren-van-de-verkeersveiligheid-van-schoolroutes-opgemeentewegen. AWV zal wel onderzoeken 
of er gevleugelde zebrapaden kunnen worden  
aangelegd. Men houdt de gemeente op de 
hoogte van de voortgang  van dit dossier en 
eventuele indicatieve uitvoeringsdatum.
KS411 N455 Sint-Laureins - 
Balgerhoeke thv 
Kinderopvang Kinderpoort, Balgerhoeke 47 AWV gaat akkoord met het voorstel  tot 
plaatsing van trajectcontrole.  De gemeente  
werd geïnformeerd over de 
aanvraagprocedure.
KS412 N434 Peperstraat - 
Blommekens - Boelare,  
omgeving Freinetschool, 
Boelare 145 en 
fietssnelweg F42, 
Blommekens BoelareAWV gaat akkoord met het voorstel  tot 
plaatsing van trajectcontrole.  De gemeente  
werd geïnformeerd over de 
aanvraagprocedure AWV zal de aanduiding 
van de fietsoversteek nog bekijken en houdt 
de gemeente op de hoogte van de 
bevindingen.
