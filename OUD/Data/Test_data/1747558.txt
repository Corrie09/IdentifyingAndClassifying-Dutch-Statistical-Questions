title: Vlaams beleid arrondissement Halle-Vilvoorde - Middelen
thema: Brussel en de Vlaamse Rand
pdf link: https://docs.vlaamsparlement.be/pfile?id=1747558
thema link: https://www.vlaamsparlement.be/parlementaire-documenten/schriftelijke-vragen/1545137
SCHRIFTELIJKE VRAAG
nr. 901
van KLAAS SLOOTMANS
datum: 13 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaams beleid arrondissement  Halle-Vilvoorde  -  Middelen
“Nog nooit kregen  de gemeenten uit het arrondissement Halle-Vilvoorde  zoveel middelen 
als onder deze regering. (…) In totaliteit is er 113 miljoen  euro voor beleid in het 
arrondissement Halle-Vilvoorde.”  Dat stelde  de minister  tijdens de commissievergadering 
Vlaamse Rand van 27 januari 2021. 
Kan de minister een overzicht geven  van de verschillende  posten van dat totaalbedrag 
overeenkomstig de uitgaven tijdens deze legislatuur?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 901 van 13 juli 2021
van KLAAS SLOOTMANS
In de commissievergadering  van 27 januari verwees ik inderdaad naar het bedrag van 113 
miljoen euro voor het beleid voor het arrondissement Halle-Vilvoorde. Dat bedrag  was 
deels gebaseerd op middelen die voorzien zijn voor het arrondissement Halle-Vilvoorde 
tijdens deze legislatuur en deels gebaseerd  op middelen voor grootstedelijke 
problematieken en het Vlaamse Randfonds, die betrekking hadden  op de Vlaamse  Rand.
Dat betekent dat de totale subsidiebedragen voor de 35 gemeenten  en OCMW’s van het 
arrondissement Halle-Vilvoorde in deze legislatuur  zelfs aanzienlijk hoger liggen  dan 113 
miljoen euro. De middelen van het Gemeentefonds buiten beschouwing gelaten (840,2 
miljoen euro), gaat het om een subsidiebedrag van 130,3  miljoen  euro, samengesteld als 
volgt:
 
41,7 miljoen euro algemene financieringsmiddelen op basis van de oppervlakte 
open ruimte in het arrondissement Halle-Vilvoorde  van 2020 tot en met 2025;
20,8 miljoen euro voor grootstedelijke problematiek  in het arrondissement Halle- 
Vilvoorde van 2020 tot en met 2025;
35,3 miljoen euro algemene  financiering op basis van de door de gemeenten en 
OCMW’s in het arrondissement  Halle – Vilvoorde verschuldigde 
responsabiliseringsbijdragen voor de periode  2020-2025.
27,5 miljoen euro vanuit het Vlaamse Randfonds voor de periode van 2020 tot en 
met 2025. 
5 miljoen euro voor een nieuw justitiehuis in Halle-Vilvoorde;
BIJLAGE
Tabellen beleid arrondissement  Halle-Vilvoorde voor de regeerperiode 2020-2025
