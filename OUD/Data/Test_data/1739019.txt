title: Quick wins verkeersveiligheid schoolroutes - Dendermonde
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739019
thema link: https://www.vlaamsparlement.be/parlementaire-documenten/schriftelijke-vragen/1541789
SCHRIFTELIJKE VRAAG
nr. 1448
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Dendermonde
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Dendermonde quick wins in kaart gebracht? Wanneer  zullen  deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1448 van 2 juli 2021
van STEPHANIE D’HOSE
Er zijn in het totaal 10 mogelijke quick wins die allemaal verder worden onderzocht.
●6 knelpunten laat AWV verder onderzoeken via een externe studie, bekijkt  AWV de 
mogelijkheden voor quick wins en brengt AWV de stad op de hoogte zodra er een 
voorstel voor maatregelen bekend is. 
●Voor 1 knelpunt zal AWV een markeringsplan opmaken.  AWV zal vervolgens 
markeringswerken uitvoeren.
●Voor 2 knelpunten  wenst AWV te bekijken  met de stad welke  verdere  oplossingen 
haalbaar zijn op deze locaties. Het stadsbestuur kan zelf een voorstel  tot 
verbetering bezorgen  aan AWV.
●1 knelpunt zal besproken worden tijdens een toekomstig overleg  met het 
stadsbestuur.
Een timing  voor de uitvoering kan nog niet meegedeeld worden gezien het onderzoek nog 
loopt.
Meer in detail gaat het om volgende locaties:
Knelpunt Locatie Toelichting 
KS288 Fietspad Baasrodestraat - 
Rotsstraat
KS289 Mw Courtmanspark x Ouburg
KS290 Sint-Gillislaan x 
Weggevoerdenstraat x 
Cleophas Heyvaertstraat
KS291 Tragel x Gentsesteenweg
KS293 N416 (Bevrijdingslaan) tussen 
Vrijstraat en Lindestraat
KS294 N470 (Grootzand) tussen 
Zeelsebaan en 
Stuivenbergstraat
KS296 Baasrodestraat x RosstraatDeze knelpunten  komen mogelijk  in 
aanmerking voor een quick win. AWV 
laat ze verder onderzoeken,  bekijkt de 
mogelijkheden voor quick wins en brengt  
de stad op de hoogte zodra er een 
voorstel voor maatregelen bekend is.
KS295 Grootzand x Martelarenlaan x 
ZeelsebaanHet kruispunt werd een tiental jaren 
geleden heringericht in het kader van 
TV3V (gevaarlijk punt,  rotonde werd 
VRI), wat de veiligheid reeds  heeft 
verbeterd. AWV wenst  te bekijken met 
de stad welke verdere oplossingen 
haalbaar zijn op deze locatie.
KS292 N416 (Schoonaardebaan)  x 
MoleneindeDe wegmarkeringen zullen herzien 
worden bij de volgende  herziening  van 
V-plan.
KS287 Zandstraat Dit knelpunt komt omwille van de 
grootte niet in aanmerking voor een 
quick win. Gezien de omvang van de 
investering dient er nagegaan te worden 
of dit later kan worden ingepast in het 
geïntegreerd investeringsprogramma.
