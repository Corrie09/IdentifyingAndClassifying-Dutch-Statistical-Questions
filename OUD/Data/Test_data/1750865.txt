title: EK voetbal - Coronabesmettingen supporters
thema: Gezondheid
Sport
pdf link: https://docs.vlaamsparlement.be/pfile?id=1750865
thema link: https://www.vlaamsparlement.be/parlementaire-documenten/schriftelijke-vragen/1545159
SCHRIFTELIJKE VRAAG
nr. 799
van FREYA SAEYS
datum: 13 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
EK voetbal  -  Coronabesmettingen supporters
In het kader van het EK voetbal gingen  heel wat supporters mee met de Rode Duivels. 
We weten  dat in het kader van het EK heel wat besmettingshaarden zijn ontstaan.
1.Hoeveel mensen  raakten besmet doordat ze in het buitenland wedstrijden van de 
Belgen in het kader van het EK voetbal  zijn gaan volgen?
2.Hoeveel van deze besmettingen waren er met de deltavariant?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 799 van 13 juli 2021
van FREYA SAEYS
1.We pikten een aantal sporadische  Covid-19 besmette personen op die gerelateerd  
waren met een reis voor het EK voetbal, maar daaruit ontstond bij de dienst 
infectieziektebestrijding alvast niet het idee dat het om een voor Vlaanderen 
substantiële uitbraak ging. 
De gegevens  uit de bestaande algemene  datastromen laten niet toe om post hoc een 
sluitende numerieke analyse  voor deze vraag te maken. Voetbal wordt in de 
zogenaamde “whereabouts” van de contactopsporing wel af en toe vermeld, maar 
zowat steeds  gaat het in de beschouwde periode  om lokale Belgische matchen. Ook 
de PLF-datastroom is niet zo gedetailleerd dat een voetbalmanifestatie als reden  van 
de reis uitgefilterd kan worden, noch beschikken  we over naamlijsten  van mensen met 
een ticket voor een buitenlands evenement; ook niet trouwens  voor een binnenlands.
2.De index die aan de basis lag van een bekende kleine cluster  die kan teruggebracht 
worden tot een EK voetbal reis was besmet met een deltavariant.  De besmetting is 
opgelopen in Denemarken rond de voetbalmatch  daar.
De partner  en zoon van deze indexpatiënt raakten ook besmet. De reisgenoten zijn bij 
testing negatief  gebleven.
