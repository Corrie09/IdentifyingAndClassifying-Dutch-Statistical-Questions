title: BRUZZ - Opvolging samenwerkingsovereenkomst
thema: Brussel en de Vlaamse Rand
Media
pdf link: https://docs.vlaamsparlement.be/pfile?id=1738948
thema link: https://www.vlaamsparlement.be/parlementaire-documenten/schriftelijke-vragen/1538944
SCHRIFTELIJKE VRAAG
nr. 205
van KARL VANLOUWE
datum: 28 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
BRUZZ  -  Opvolging samenwerkingsovereenkomst
Naar aanleiding  van de samenwerkingsovereenkomst en het beleidsplan ontwikkelt BRUZZ  
jaarlijks een werkingsprogramma. In het kader van mijn vraag om uitleg betreffende het 
werkingsprogramma van dit jaar stelde ik een aantal concrete vragen over enkele punten 
binnen de organisatie en de evaluatie van het mediabedrijf BRUZZ.
1.BRUZZ moet een coherent taalbeleid ontwikkelen.  Dat beleid zal worden opgevolgd  en 
getoetst aan de samenwerkingsovereenkomst.
a)Wat is de stand  van zaken m.b.t. het opstellen van een taalbeleidsplan binnen  
BRUZZ? Werd dat document reeds  opgeleverd? 
Indien ja, kan de minister het document toevoegen aan het antwoord op deze 
vraag?
Indien niet, wanneer mogen we dit document dan verwachten?
b)De minister  spreekt van een consequente  toepassing van dat taalbeleid.  
Hoe zal BRUZZ dat concreet invullen en in welke permanente evaluatiestructuren  
wordt in dit kader voorzien?
2.BRUZZ maakt gebruik van bijkomende talen om mensen toe te leiden naar het 
Nederlands. In dat kader maakt het medium  gebruik van vertaling. In dat verband had 
ik graag de volgende gegevens ontvangen:
de totaalkosten verbonden aan vertaling van BRUZZ-producten (d.i. artikels, 
communicatie, ondertiteling, …) per jaar sinds de lancering van het nieuwe  mediamerk  
BRUZZ.
3.Een bijkomend punt is de aandacht voor pluralisme en objectiviteit.  BRUZZ  moet over 
de opgesomde kwaliteitselementen en -instrumenten én de toepassing ervan 
rapporteren in zijn jaarlijkse functionele  verantwoording. We stellen  in de resolutie 
dienaangaande eveneens dit punt centraal.
a)Welke concrete  acties  heeft BRUZZ  reeds ondernomen  ter uitvoering  van dit 
element uit de samenwerkingsovereenkomst?
b)Op welke manier zal er bijkomende aandacht voor pluralisme  en objectiviteit 
binnen BRUZZ worden aangebracht?  Hoe zal de evaluatie  van de berichtgeving 
worden toegepast en uitgewerkt?
c)Welke concrete parameters  zullen  in dit verband  worden gehanteerd? Wordt  in dit 
verband gekeken naar een externe evaluatie of bijkomende 
controlemechanismen?
4.BRUZZ  schrapte enkele  maanden geleden de commentaarsectie  en verklaarde nadien 
op zoek te gaan naar een volwaardig alternatief om reacties  op de website opnieuw 
mogelijk te maken. Tot op heden is dit nog steeds niet het geval.
a)Welke elementen staan  centraal in deze zoektocht? Aan welke parameters dient 
het toekomstige  discussieplatform te voldoen  volgens de redactie  van BRUZZ?
b)Binnen welke termijn kunnen we een nieuw discussieplatform  op de website van 
BRUZZ verwachten?
5.Tot slot is ook de aandacht voor een correct  en hoogwaardig gebruik  van het 
Nederlands belangrijk, waarbij  korte spelling en ook een kleurrijke taal centraal dienen  
te staan.
Welke acties onderneemt BRUZZ  om de taalvaardigheid van zijn medewerkers bij te 
schaven? Op welke manier wordt de aandacht voor een correct gebruik  van de 
Nederlandse taal in het HR-beleid en begeleidingsaanbod geïntegreerd?
BENJAMIN DALLE
VLAAMS MINISTER VAN BRUSSEL, JEUGD EN MEDIA
ANTWOORD 
op vraag nr. 205 van 28 juni 2021
van KARL VANLOUWE
1.BRUZZ werkt binnen de afspraken  zoals vastgelegd  in de beheersovereenkomst. Er is 
een jaarlijks convenantgesprek, waarbij  ook de VGC aanwezig is. Jaarlijks maakt  BRUZZ  
een uitgebreid werkingsverslag op.
Een afgewerkt taalcharter is op dit moment  nog niet beschikbaar. De Raad van Bestuur 
heeft een eerste versie  van het taalcharter goedgekeurd waar momenteel verder aan 
wordt gewerkt.  
De vzw zal de afgewerkte versie van het taalcharter dit najaar overmaken.
2.Kosten verbonden  aan vertaling van BRUZZ-producten: 
De eerste lijn ‘vertalingen’ betreft de vertaalkosten verbonden aan het magazine.
Naast de freelance kosten uit de tabel heeft BRUZZ  nog één voltijdse  medewerker voor 
vertalingen in vaste dienst.
3.De samenwerkingsovereenkomst loopt van 1 januari 2021 tot en met 31 december  
2025. Ze zal dus stapsgewijs worden  uitgevoerd. 
De controle  op objectiviteit en neutraliteit is tijdens  de voorbije werkingsperiode van 
BRUZZ meermaals aan bod gekomen. BRUZZ heeft daarop in de laatste  jaren 
verschillende maatregelen genomen in verband met redactionele  kwaliteit en objectieve 
verslaggeving, en in zijn dagelijkse werking verankerd. De afspraken  en verplichtingen 
werden in de nieuwe samenwerkingsovereenkomst  nog verder geformaliseerd. Dat is te 
vinden in de artikelen 16 en 17 van de goedgekeurde samenwerkingsovereenkomst.
De neutraliteitsmonitoring zal deel uitmaken van een onderzoek dat BRUZZ zal 
uitwerken.
4.a)De commentaarsectie werd slechts  gedeeltelijk afgeschaft.  Bij belangrijke artikels  
blijft de commentaarsectie aanwezig. Belangrijke voorwaarde is dat de journalist de 
fysieke mogelijkheid heeft om de commentaren te modereren.  Het is nog steeds 
mogelijk om op elk artikel te reageren. Die reacties  komen rechtstreeks bij de 
hoofdredactie en het nieuwsmanagement terecht.
Een toekomstig discussieplatform  moet aan drie voorwaarden voldoen: 
-dat gebruikers niet anoniem kunnen reageren zodat de identiteit van de 
commentatoren minstens  bekend is voor de redactie;
-dat dit conform de GDPR-regels gebeurt; 
-dat dit financieel haalbaar is. 
Voor de volledigheid dient hierbij vermeld dat reageren via sociale media zoals 
Facebook of Twitter, nog altijd mogelijk is.
b)De zoektocht  naar een nieuw systeem gaat door, aangezien BRUZZ nog geen 
systeem gevonden  heeft dat toelaat  op een eenvoudige wijze de stroom aan 
commentaar op sommige berichten  te monitoren.
Ook andere nationale media kampen met dit probleem. BRUZZ is in overleg  met de 
innovatieafdeling van de VRT, maar ook die heeft nog geen sluitende  oplossing. 
Op dit moment kan er geen timing gegeven  voor de installatie  van een nieuw 
discussieplatform. 
5.Alle BRUZZ-media moeten een kwaliteitsvol en correct Nederlands  gebruiken. 
Elke nieuwe medewerker  of stagiair krijgt een begeleider die er mee over waakt  dat er 
correct Nederlands wordt gebruikt. 
