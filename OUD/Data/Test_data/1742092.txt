title: Fietsprojecten West-Vlaanderen - Uitvoering 'Aandeel EM in infrastructuurprojecten WWV'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742092
thema link: https://www.vlaamsparlement.be/parlementaire-documenten/schriftelijke-vragen/1545139
SCHRIFTELIJKE VRAAG
nr. 1485
van MARTINE FOURNIER
datum: 13 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen   -  Uitvoering ‘Aandeel EM in infrastructuurprojecten  
WWV’
In haar antwoord op schriftelijke vraag  nr. 1023 van 9 april 2021 van Brecht  Warnez gaf 
de minister een overzicht van de vastgelegde fietsprojecten in de provincie  West-
Vlaanderen voor het jaar 2020. Op deze lijst las ik dat er 404.446,54 euro vrijgemaakt is 
voor de uitvoering van ‘Aandeel EM in infrastructuurprojecten  WWV’ in Brugge.  De 
werken zouden  worden uitgevoerd door het Agentschap Wegen en Verkeer (AWV)  en 
bestaan voor 30 procent uit fietsinvesteringen.
1.Wat houden deze werken in?
2.Zijn de werken ondertussen gestart? Wat is de timing?  Hoeveel werd er effectief 
uitgegeven?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1485 van 13 juli 2021
van MARTINE FOURNIER
1.Het ‘Aandeel EM in infrastructuurprojecten  WWV’  staat voor de elektromechanische 
werken die nodig zijn t.b.v. het vervolmaken van een wegenisproject. In de praktijk 
omvat dit vooral het aanpassen  van de verkeerslichten en de openbare  verlichting 
naar de nieuwe situatie die gecreëerd  wordt  door het wegenisproject, rekening 
houdend met de actuele vereisten. In het bijzonder wordt de openbare verlichting 
aangepast volgens de geldende lichtvisie  en de verkeerslichten worden aangepast 
volgens het actieplan verkeerslichten.  Zowel de lichtvisie als het actieplan 
verkeerslichten beogen een sterke verbetering van de verkeersveiligheid  voor de 
zwakke weggebruiker.  Projecten die werden vastgelegd in 2020 op dit budget zijn:
- Wingene  N370 Beernemsesteenweg  (openbare  verlichting)
- Ardooie-Beveren R32 (verkeerslichten)
- Ardooie-Beveren R32 (verkeerslichten)
- Nieuwpoort Albert I-laan met Victorlaan (verkeerslichten)
- Nieuwpoort Albert I-laan met Louisweg (verkeerslichten)
- Avelgem rotonde Kerkhove (openbare verlichting)
- Pittem N37/N50  De Molen (verkeerslichten)
- Pittem N37 (openbare  verlichting)
- Torhout R34(openbare  verlichting)
- Kortrijk N395-N395b met Izegemsestraat  (verkeerslichten)
- Kortrijk N8 Hugo Verriest (verkeerslichten)
2.Uitgezonderd ‘Torhout R34’ zijn al deze projecten reeds afgewerkt, maar nog niet 
allemaal gefactureerd. Het totaal effectief uitgegeven bedrag kan tot op heden nog 
niet meegedeeld worden. Wel werden  7 projecten reeds volledig gefactureerd, en 3 
gedeeltelijk, en dit voor een gezamenlijk bedrag  van 745.237,04 euro, waarvan het 
gedeelte fietsinvesteringen 223.571,11 euro bedraagt (30 %).
