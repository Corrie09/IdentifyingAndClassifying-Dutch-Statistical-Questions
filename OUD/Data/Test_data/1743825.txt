title: Huisvesting amfibieën, reptielen en ongewervelden - Aanpassing VLAREM ll
thema: Dierenwelzijn
Natuur en Milieu
pdf link: https://docs.vlaamsparlement.be/pfile?id=1743825
thema link: https://www.vlaamsparlement.be/parlementaire-documenten/schriftelijke-vragen/1540786
SCHRIFTELIJKE VRAAG
nr. 868
van GWENNY  DE VROE
datum: 1 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Huisvesting amfibieën, reptielen en ongewervelden   -  Aanpassing VLAREM ll
Recentelijk werd het besluit van de Vlaamse Regering van 1 juni 1995 houdende  algemene 
en sectorale bepalingen inzake milieuhygiëne, gewijzigd. Meer bepaald gaat het om artikel 
5.9.14.3. onder Afdeling 5.9.14. Milieuvoorwaarden voor inrichtingen waarin amfibieën,  
reptielen of ongewervelden worden gehouden.  Dat artikel bepaalt  het volgende:  “Het 
terrarium wordt gebouwd uit slagvaste materialen. Het gebruikte glas is minimaal 6 mm 
dik. Kieren ter hoogte van schuiframen of ventilatie-openingen worden tot een minimum 
beperkt en worden vermeden als dat mogelijk is.” Voor de inrichtingen die vóór 1 oktober 
2019 vergund zijn, gelden  de verplichtingen, vermeld in artikel 5.9.14.3 en 5.9.14.4, vanaf  
1 oktober 2022. De aanpassing van deze VLAREM ll-richtlijnen kwam  er tot verrassing  van 
de sector van dierenspeciaalzaken  in amfibieën, vermits hierover  geen overleg  gepleegd 
werd met de sector. De sector  werd evenmin bevraagd. De voorwaarden die worden  
opgelegd treffen  iedereen, dus ook diegene  die maar één exemplaar heeft.
1.Waarom werd deze richtlijn verstrengd, meer bepaald door te bepalen dat de dikte 
van het glas 6 mm moet worden?
2.a)Hebben zich in het recente verleden problemen voorgedaan met de huisvesting 
van amfibieën,  reptielen of ongewervelden in dierenspeciaalzaken?
b)Zo ja, hoe vaak is dat de afgelopen vijf jaar gebeurd en wat was de aard van de 
problemen?
3.a)Waarom werd de sector  hierover niet bevraagd of werd er geen overleg  gepleegd?
b)Zal er alsnog  overleg met de sector  worden opgestart  en kan deze verstrenging 
nog worden bijgestuurd?
4.Klopt het dat de verstrenging  ook geldt voor verkopers  die alleen maar veeleer 
onschuldige amfibieën verkopen, terwijl de verstrenging toch gericht is op gevaarlijke 
en giftige exemplaren?
5.Hoeveel dierenspeciaalzaken worden door deze maatregel  gevat in Vlaanderen?
6.Hoeveel zal de bijkomende investering bedragen die ze ten gevolge van deze 
verstrenging moeten doen?
7.Zullen al deze zaken gecontroleerd  worden  om na te gaan of ze de opgelegde  
verstrenging effectief  hebben  doorgevoerd?
8.a)Waarom wordt dergelijke strengere regelgeving enkel voor professionele  
verkopers opgelegd, terwijl  particulieren  die deze dieren  houden niet aan deze 
vereisten moeten voldoen?
b)Welke voorwaarden inzake huisvesting van amfibieën,  reptielen en ongewervelden 
gelden er voor particulieren die deze dieren houden?
9.Hoeveel amfibieën, reptielen en ongewervelden worden er in Vlaanderen gehouden?
Deze vraag werd gesteld  aan de ministers  Ben Weyts (868),  Zuhal Demir (1204)
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
GECOÖRDINEERD ANTWOORD 
op vraag nr. 868 van 1 juli 2021
van GWENNY  DE VROE
1.Vooreerst  moet worden opgemerkt dat het artikel 5.9.14.3 onder Afdeling 5.9.14 van 
VLAREM II waarnaar u verwijst, ingevoerd werd door de VLAREM-trein 2017, zoals 
goedgekeurd door de Vlaamse  regering op 3 mei 2019, en gepubliceerd in het Belgisch 
Staatsblad van 26 september 2019. Het gaat dus om een reglementering  
goedgekeurd tijdens  de vorige regeerperiode.
Recent – op 16 juli 2021 – werd het ontwerp van VLAREM-trein 2019 door de Vlaamse  
regering principieel goedgekeurd  met het oog op het inwinnen van advies van de Raad 
van State. Het ontwerp strekt er onder meer toe om een erratum in art. 5.9.1.1 van 
VLAREM II (toepassingsgebied van hoofdstuk 5.9) recht te zetten,  alsook om een 
uitzondering te voorzien  in rubriek 9.2. van de indelingslijst voor bepaalde soorten 
van schildpadden,  maar aan de reglementering van art. 5.9.14.3,  zoals ingevoerd 
door de VLAREM-trein 2017, wordt niet geraakt.
Niettemin kan ik toelichten  dat de bedoelde reglementering van art. 5.9.14.3  van 
VLAREM II (zoals destijds  ingevoerd door de VLAREM-trein 2017) tegemoet kwam aan 
een vraag van lokale  besturen om voorwaarden op te leggen aan houders van 
gevaarlijke spinnen, slangen,… Een Vlaams kader biedt hier een antwoord op. 
Het verslag aan de Vlaamse  Regering bij deze VLAREM-trein luidt als volgt:
“Er wordt een definitie  opgenomen van een terrarium en een omschrijving van de 
minimale vereisten. De nieuwe  sectorale  voorwaarden zijn gericht  op het zoveel 
beperken van het ontsnappingsrisico van de dieren en het voorzien van een 
informatiebord op het terrarium met daarop nuttige informatie omtrent de aanwezige  
dieren en hun kenmerken.
De nieuwe  sectorale voorwaarden  zijn gebaseerd  op:
1)handleidingen op de website van Lacerta, een Nederlands  platform dat informatie  
bundelt omtrent het houden en verzorgen van slangen, amfibieën,  en dergelijke;
2)bijzondere  voorwaarden  die in concrete dossiers al zijn voorgesteld.”
2.Er gebeuren controles van dierenhandelszaken door de inspecteurs van de dienst 
Dierenwelzijn om na te gaan of de erkenningsvoorwaarden waaraan deze inrichtingen 
moeten voldoen gerespecteerd worden.  Er wordt  niet specifiek  bijgehouden welke 
overtredingen vastgesteld werden in zaken die ook reptielen verkopen.
3.a)Over het ontwerp van VLAREM-trein  2017 werd een publieke  consultatie 
georganiseerd van 21 juni 2017 tot 16 juli 2017.  Alle betrokken sectoren konden 
toen opmerkingen en suggesties  formuleren.
b)Zoals vermeld,  werd de VLAREM-trein 2017 goedgekeurd door de Vlaamse  
regering op 3 mei 2019, en gepubliceerd in het Belgisch Staatsblad van 26 
september 2019. De bedoelde  reglementering van art. 5.9.14.3 van VLAREM  II is 
dus al geruime  tijd van kracht. De Vlaamse regering heeft wel in een 
overgangsregeling voorzien.  
4.Afdeling 5.9.14.  van titel II van VLAREM is van toepassing op zowel de gevaarlijke als 
de niet gevaarlijke exemplaren. Weliswaar strekt het ontwerp  van VLAREM-trein 
2019, zoals recent principieel goedgekeurd  door de Vlaamse  regering, ertoe om een 
uitzondering te voorzien  voor bepaalde  soorten  van (niet gevaarlijke)  schildpadden
5.Er zijn 92 dierenhandelszaken  gekend die erkend zijn voor het verhandelen van 
reptielen.
6.Volgens de gegevens waarover ik beschik, werd dit destijds (bij de goedkeuring van 
de VLAREM-trein 2017) niet becijferd.
7.De bedoelde  rubriek  9.2 van de indelingslijst is ingedeeld in klasse 2 of klasse 3. 
Handhaving op de omgevingsvergunningen en meldingen die werden  afgeleverd door 
het gemeentebestuur worden ook door de steden en gemeenten  gehandhaafd. De 
inspecteurs van de dienst  Dierenwelzijn controleren op hun beurt de 
erkenningsvoorwaarden waaraan  de inrichtingen moeten voldoen.
8.De regelgeving  maakt  geen onderscheid tussen  verkopers en particulieren.
9.Het departement Omgeving houdt hierover  geen gegevens bij.
