title: Antidiscriminatie op de arbeidsmarkt - Controles
thema: Gelijke kansen
Werk
pdf link: https://docs.vlaamsparlement.be/pfile?id=1737322
thema link: https://www.vlaamsparlement.be/parlementaire-documenten/schriftelijke-vragen/1459102
SCHRIFTELIJKE VRAAG
nr. 246
van AXEL RONSE
datum: 18 december 2020
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE, 
WERK, SOCIALE ECONOMIE EN LANDBOUW
Antidiscriminatie op de arbeidsmarkt  -  Controles
Op 30 juni 2015 werd de resolutie betreffende sensibilisering,  preventie en handhaving 
inzake discriminatie  op de arbeidsmarkt van personen met een migratieachtergrond door 
de plenaire vergadering aangenomen (Parl.St.  Vl.Parl.  2014-2015, nr. 415/5) . In die 
resolutie werden  tien maatregelen opgenomen die ingezet worden in de strijd tegen 
arbeidgerelateerde discriminatie.
Om de antidiscriminatie op de arbeidsmarkt te kunnen handhaven,  zijn controles nodig.
1. Hoeveel controles werden er in het kader van die resolutie uitgevoerd  in 2019 en 2020? 
Graag het totale  aantal en een opdeling naar:
a) preventieve inspecties/reguliere  inspecties/klachten;
b) de provincie  waar de controle gebeurde;
c) het soort onderneming dat gecontroleerd werd.
2. Hoeveel van de controles werden gevolgd door een sanctie?  Graag het totale  aantal 
sancties en een opdeling naar:
a) de provincie  waar de controle gebeurde;
b) het soort onderneming dat gecontroleerd werd;
c) de vorm van vastgestelde  discriminatie;
d) het soort sanctie dat gegeven werd.
3. Hoeveel van de gesanctioneerden  in 2018, 2019 werden  in 2020 nogmaals 
gecontroleerd? Graag het totale  aantal en een opdeling naar:
a) de provincie  waar de controle gebeurde;
b) het soort onderneming dat gecontroleerd werd;
c) de vorm van vastgestelde  discriminatie;
d) na welke sanctie  ze nogmaals  gecontroleerd werden;
e) het jaar waarin zij werden gecontroleerd.
4. Wat de opnieuw gecontroleerden betreft, aan hoeveel van hen werd nogmaals een 
sanctie opgelegd? Graag  het totale aantal en een opdeling naar:
a) de provincie  waar de controle gebeurde;
b) het soort onderneming dat gecontroleerd werd;
c) de vorm van vastgestelde  discriminatie;
d) na welke sanctie  ze nogmaals  gecontroleerd werden;
e) het jaar waarin zij gecontroleerd  werden;
f) de nieuwe sanctie die zij kregen.
5. Recidivisten krijgen meerdere  inspecties.
Welke concrete  maatregelen worden nog genomen tegen recidivisten?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 246 van 18 december 2020
van AXEL RONSE
1a. Voor het jaar 2019 verwijs  ik naar mijn antwoord op uw schriftelijke vraag  703 van 
19 juni 2020. De controles in 2019 betroffen 21 klachten en meldingen en 77 
reguliere inspecties. 
In 2020 werden 64 controles uitgevoerd. Er werden dat jaar geen preventieve  
controlerondes georganiseerd.  De controles  in 2019 betroffen 17 klachten en 47 
reguliere inspecties.
1b. Onderstaande tabel geeft aan waar de inspectiebezoeken uitgevoerd werden.  In 
sommige dossiers  werd meer dan één inspectiebezoek uitgevoerd.
2019 2020
Antwerpen 35 22
Limburg 24 27
Oost-Vlaanderen 38 12
Vlaams-Brabant 12 6
West-Vlaanderen 24 14
1c. Voor het jaar 2019 verwijs  ik naar mijn antwoord op uw schriftelijke vraag  703 van 
19 juni 2020. In 2020 waren dit 12 diensten-cheques-bedrijven en 41 bureaus voor 
private arbeidsbemiddeling.
2a. Voor het jaar 2019 verwijs  ik naar mijn antwoord op uw schriftelijke vraag  703 van 
19 juni 2020.  In 2020 ging het om 15 waarschuwingen.
2019 2020
Pro Justitia Vlaams-Brabant 1 -
West-Vlaanderen 1 -
Waarschuwing Brussels Hoofdstedelijk Gewest 2 3
Antwerpen 6 6
Limburg 8 1
Vlaams-Brabant - 1
West-Vlaanderen 5 1
Oost-Vlaanderen - 3
2b. In 2019 werd uitsluitend opgetreden tegen bureaus voor private arbeidsbemiddeling.  
In 2020 werd opgetreden  tegen  13 bureaus voor private arbeidsbemiddeling, één 
onderwijsinstelling en één overheidsinstelling.
2c. Het optreden  van de Vlaamse Sociale Inspectie had betrekking op onderstaande 
discriminatiegronden. In één waarschuwing kunnen meerdere  discriminatiegronden 
opgenomen worden.
2019 2020
Etnische afstamming 7 5
Geslacht 13 5
Handicap 2 3
Leeftijd 5 2
Religie 1
2d. Voor het jaar 2019 verwijs  ik naar mijn antwoord op uw schriftelijke vraag  703 van 
19 juni 2020.  In 2020 werden 15 waarschuwingen opgesteld.
3. In 2020 werden  omwille van de coronacrisis geen opvolgingscontroles  
antidiscriminatie uitgevoerd.  
4. In 2020 werden  omwille  van de coronacrisis geen opvolgingscontroles 
antidiscriminatie uitgevoerd.
5.   Recidivisten kunnen meerdere  inspecties  krijgen. Het optreden van de Vlaamse  
Sociale Inspectie  verstrengt bij recidivisme door het dossier over te maken  voor 
strafrechtelijke vervolging  of een administratieve geldboete.  Ook is decretaal  
voorzien dat de sancties  kunnen worden verzwaard bij herhaling.
 
