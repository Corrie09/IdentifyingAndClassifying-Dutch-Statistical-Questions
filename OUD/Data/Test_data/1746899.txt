title: Actieplan ter bestrijding van seksueel geweld - Het voeren van een integriteitsbeleid door sportclubs (actiepunt 62.c)
thema: Sport
Welzijn en Gezin
pdf link: https://docs.vlaamsparlement.be/pfile?id=1746899
thema link: https://www.vlaamsparlement.be/parlementaire-documenten/schriftelijke-vragen/1541618
SCHRIFTELIJKE VRAAG
nr. 871
van MAAIKE  DE VREESE
datum: 2 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Actieplan ter bestrijding van seksueel geweld  -  Het voeren van een integriteitsbeleid door 
sportclubs (actiepunt  62.c)
Eind oktober lanceerde minister van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding  van seksueel geweld. Dat plan heeft 
een prioritaire focus op de meest kwetsbaren, namelijk jongeren  en kinderen,  en zet volop 
in op een ketenaanpak: van sensibilisering tot strafuitvoering  en opvolging. Hiervoor  
werden drie strategische doelstellingen  geformuleerd met bijhorende  operationele 
doelstellingen en concrete acties.
Minister Demir sloeg met de ministers van Onderwijs, Cultuur, Sport, Media, Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar om dat plan te realiseren. De minister van Justitie en 
Handhaving neemt een actieve, coördinerende  rol op in de uitvoering van het plan om te 
allen tijde die afstemming te garanderen, het overzicht te bewaren en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde  ministers in 
hun domein met die actiepunten zo snel mogelijk aan de slag gaan.
Actiepunt 62.c luidt: “Gesubsidieerde sportfederaties moeten vanaf 1 januari  2021 een 
integriteitsbeleid voeren  waarvan  het hebben van een aanspreekpunt integriteit een 
onderdeel uitmaakt. Het Vlaams Sporttribunaal, dat overkoepelend klachten  en 
tuchtprocedures voor de aangesloten sportfederaties kan afhandelen, gaat in 2021 van 
start. Via sportclubondersteuning  moeten deze sportfederaties  ook een integriteitsbeleid 
op clubniveau voeren door in haar sportclubs o.a. het werken  met laagdrempelige 
aanspreekpersonen, te stimuleren. Het Centrum Ethiek in de Sport ICES begeleidt de 
sportfederaties en biedt vormingen en ondersteuning voor de aanspreekpunten.”
1.Kan de minister een overzicht geven van de gesubsidieerde sportfederaties die een 
afdoend integriteitsbeleid voeren  dat bestaat  uit de zeven elementen,  gaande van het 
aanspreekpunt integriteit tot het voorzien van een tuchtrechtelijk systeem (desnoods 
via het Vlaams Sporttribunaal)? Kan de minister een overzicht  geven van het aantal 
gesubsidieerde sportfederaties die dat nog moeten doen en/of verder aanscherpen? 
Kan de minister, naast de totaalcijfers, een overzicht geven per sector? Kan de 
minister, in totaal  en per sector,  aantonen  hoeveel sportclubs reeds een 
integriteitsbeleid voeren en/of  hun eigen API hebben?
2.Kan de minister een overzicht geven  van het aantal  klachten dat het Vlaams 
Sporttribunaal heeft ontvangen? Kan de minister, naast de totaalcijfers, een 
onderverdeling maken  van de klachten per sector? Kan de minister meedelen welk 
gevolg er werd gegeven  aan de klachten?
3.Kan de minister een overzicht geven  van het aantal tuchtprocedures dat het Vlaams 
Sporttribunaal heeft opgestart of behandeld?  Kan de minister, naast de totaalcijfers, 
een onderverdeling maken van de procedures per sector?  Kan de minister meedelen 
welk gevolg er werd gegeven aan de klachten?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 871 van 2 juli 2021
van MAAIKE  DE VREESE
1.Alle gesubsidieerde  sportfederaties  voldoen aan de zeven elementen/verplichtingen 
rond het integriteitsbeleid.  
Ik kan geen overzicht geven  met betrekking tot sportclubs, daar heeft Sport 
Vlaanderen geen zicht op aangezien  hierover geen rapporteringsplicht is. 
Sportfederaties zijn wel verplicht hun sportclubs te stimuleren een integriteitsbeleid te 
voeren op drie concrete  vlakken (laagdrempelige aanspreekpersonen, gedragscodes 
en handelingsprotocol). 
Een integriteitsbeleid doortrekken van het sportfederatieniveau naar het 
sportclubniveau gebeurt trouwens niet van vandaag  op morgen, en zal een continu  
proces blijven  de komende jaren,  waarbij  het Centrum Ethiek in de Sport (ICES)  de 
sector ondersteunt. 
2-3.Bij het Vlaams Sporttribunaal werden sinds 1 januari 2021 vijf klachten ingediend 
(status op 15 juli 2021). Deze vijf klachten leidden allemaal  tot een tuchtprocedure. 
Het gaat om vijf verschillende betrokken sportorganisaties.  Eén tuchtprocedure  werd 
reeds afgerond en leidde tot de levenslange uitsluiting  van de dader uit de betrokken 
sportorganisatie. Drie procedures zitten in de fase van de tuchtkamer. Eén dossier zit 
in de fase van de onderzoeksinstantie.
