title: Woonzorgcentra (wzc's) - Zorg en ondersteuning van personen met jongdementie
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1751352
thema link: https://www.vlaamsparlement.be/parlementaire-documenten/schriftelijke-vragen/1547501
SCHRIFTELIJKE VRAAG
nr. 811
van KATRIEN  SCHRYVERS
datum: 19 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Woonzorgcentra (wzc’s)  -  Zorg en ondersteuning  van personen met jongdementie
De laatste jaren is de ondersteunende  zorg voor mensen  met jongdementie sterk 
uitgebreid. Voor de opvang van personen met jongdementie in de Vlaamse woonzorgcentra 
werd in 2019 een budget van 3 miljoen  euro vrijgemaakt. Met dat budget werd aan 23 
woonzorgcentra een voorafgaande vergunning  afgeleverd voor de realisatie van 203 
woongelegenheden met een bijzondere  erkenning voor de zorg en ondersteuning van 
personen met jongdementie. Uiteindelijk werden er daar 200 van gerealiseerd.  Uit het 
antwoord op mijn schriftelijke vraag  nr. 228 van 16 december 2020 bleek echter dat nog 
niet alle plaatsen erkend  werden en dat 16 procent van de planningsvergunning nog niet 
werd gerealiseerd. De deadline lag echter  op 30 juni 2021. Ook bleek dat in 2019 de 
bezettingsgraad van alle woonzorgcentra die een voorlopige  erkenning kregen, 64% 
bedroeg. Het ging natuurlijk om gegevens in de beginfase.  Bovendien werden uit de 
registratie mensen  met een D-profiel uitgesloten omdat ze niet worden gefinancierd.  
Personen met jongdementie hebben  vaak dit zorgprofiel.
Voor specifieke plaatsen  voor personen  met jongdementie geldt een korting  van 25 euro 
op de dagprijs. In antwoord op mijn vraag om uitleg van 9 maart 2021 zei de minister dat 
er een aanpassing van de regelgeving  zou gebeuren zodat ook mensen met jongdementie 
die een D-profiel hebben in aanmerking  komen voor de tegemoetkoming  van 25 euro per 
dag op de dagprijs van hun verblijf.
1.Wat is, nu de deadline is verstreken, de stand van zaken met betrekking  tot de 
erkenningen van de plaatsen voor de zorg en ondersteuning van personen met 
jongdementie in woonzorgcentra? Graag  een actueel  overzicht per provincie en per 
voorziening.
2.Heeft  de minister meer actuele cijfers met betrekking tot de bezetting van deze 
specifieke plaatsen? Welke conclusies kunnen daaruit worden getrokken? Welke 
maatregelen koppelt de minister daar desgevallend aan?
3.Plant de minister een nieuwe oproep  voor de realisatie van nog bijkomende plaatsen 
voor de zorg en ondersteuning van personen met jongdementie?
4.Wat is de stand  van zaken van de aangekondigde aanpassing  met betrekking tot de 
korting op de dagprijs voor mensen  met jongdementie?
5.Wat is de stand  van zaken met betrekking  tot de evaluatie  van het laatste 
dementieplan en de opmaak van een nieuw dementieplan?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 811 van 19 juli 2021
van KATRIEN  SCHRYVERS
1.Alle voorzieningen die een planningsvergunning verkregen  hebben, hebben 
ondertussen ook de bijzondere erkenning aangevraagd en bekomen. In 
onderstaande tabel kan u het overzicht  nalezen.  
Naam wzc Locatie Gepland Erkend
ANTWERPEN
Cadiz Antwerpen 12 12
Den Olm Bonheiden 12 12
Joostens Zoersel 12 12
Roosendaelveld Mechelen 8 8
De Bijster Essen 8 8
Huis Perrekes Geel (Oosterlo) 5 5
  57 57
 LIMBURG   
Sint-Franciscus Tongeren 7 7
Mandana Genk 8 8
Sint-Jan Berchmanstehuis Hamont-Achel 7 7
Ocura Montenaken Gingelom (Montenaken) 5  5
  27 27
 OOST-VLAANDEREN   
Sint Elisabeth Eeklo 10 10
Zorgcentrum Lemberge Merelbeke 12 12
St Jozef/Wilgendries Ninove (Aspelare) 5 5
St Jozef/Castelmolen Ninove (Meerbeke) 5 5
Sint Jozef Gent 5 5
O.L.Vrouw Maagd der Armen Aalst 8 8
  45 45 
 VLAAMS-BRABANT   
St Alexius Tienen 8 8
De Wingerd Leuven 12 12
Damiaan Tremelo 7 7
Sint Bernardus Bertem 8 8
  35  35
 WEST-VLAANDEREN   
Regina Coeli Brugge 12 12
De Korenbloem Kortrijk 12 12
Groenhof Menen 12 12
  36  36
2.We beschikken ondertussen over de bezettingscijfers van 2020. 
In deze periode hadden 4 woonzorgcentra de bijzondere erkenning voor de zorg en 
ondersteuning van personen met jongdementie nog niet aangevraagd  en deze zijn 
ook niet opgenomen in onderstaand overzicht: O.L. Vrouw Maagd der Armen (Aalst), 
De Bijster (Essen), Roosendaelveld (Mechelen) en Sint-Jan Berchmanstehuis 
(Hamont-Achel). 
Twee woonzorgcentra werden pas in de loop van 2020 erkend en hun 
bezettingscijfers hebben dan ook slechts betrekking op een gedeelte  van het jaar: 
Ocura Montenaken (Gingelom) en Zorgcentrum Lemberge (Merelbeke).  
Voorziening LocatieMax. bezetting 2020
Reële bezetting 2020
Bezettings-graad (%)
Antwerpen
Cadiz Antwerpen 4.392 4.020 91,53%
Den Olm Bonheiden 4.392 3.359 76,48%
Huis Perrekes Geel 1.830 1.830 100,00%
Joostens Zoersel 4.392 4.424 100,73%
 Totaal 15.006 13.633 90,85%
Vlaams-Brabant
St Alexius Tienen 2.928 575 19,64%
De Wingerd Leuven 4.392 4.182 95,22%
Damiaan Tremelo 2.562 2.387 93,17%
St Bernardus Bertem 2.928 2.929 100,03%
 Totaal 12.810 10.073 78,63%
Limburg
Mandana Genk 2.928 2.283 77,97%
Ocura Montenaken Gingelom 460 117 25,43%
Sint-Franciscus Tongeren 2.562 1.830 71,43%
 Totaal 5.950 4.230 71,09%
Oost-Vlaanderen
St Elisabeth Eeklo 3.660 3.269 89,32%
St Jozef Gent 1.830 1.293 70,66%
Woonzorgcentrum Lemberge Merelbeke 460 382 83,04%
Wilgendries Ninove 1.830 0 0%
Castelmolen Ninove 1.830 0 0%
 Totaal 9.610 4.944 51,45%
West-Vlaanderen
Regina Coeli Brugge 4.392 4.392 100,00%
De Korenbloem Kortrijk 4.392 4.381 99,75%
Groenhof Menen 1.956 2.504 128,02%
 Totaal 10.740 11.277 105,00%
     
 Algemeen totaal
54.116 44.157 81,60%
De gemiddelde bezetting  van de in 2020 erkende capaciteit  was 81,60%.  Ten 
opzichte van de gemiddelde bezetting in 2019 (64%) vertegenwoordigt  dit een 
stijging met 17,60%.
De woonzorgcentra St Jozef/Wilgendries  en St Jozef/Castelmolen in Ninove gaven 
aan dat ze in 2020 geen bezetting hadden.  Door het agentschap  zal nagegaan 
worden wat hiervoor  de achterliggende oorzaken waren en wat de verdere 
toekomstplannen zijn. Wanneer  met deze voorzieningen geen rekening gehouden 
wordt, stijgt de gemiddelde bezetting van de overige voorzieningen tot 87,52%.
3.Momenteel  is het moeilijk om een gedegen evaluatie  van het zorgaanbod voor 
personen met jongdementie in de woonzorgcentra op te stellen, en te onderzoeken 
of het wenselijk is om het huidige aanbod  uit te breiden. Hiervoor  zijn verschillende 
redenen:
De coronapandemie beïnvloedt sinds maart  2020 onze samenleving  heel 
sterk. Dit is ook het geval voor de bezettingsgraad van de woonzorgcentra, 
mogelijks ook met inbegrip van de woongelegenheden met een bijzondere 
erkenning voor de zorg en ondersteuning van personen met jongdementie.  
Bovendien zijn een aantal van de betrokken voorzieningen pas in de loop van 
2020 en 2021 gestart met het aanbieden van dit aanbod voor personen met 
jongdementie.
De huidige erkenningsvoorwaarden laten niet toe dat personen met een 
afhankelijkheidscategorie D opgenomen worden binnen  deze bijzondere  
erkenning. Of deze doelgroep wenst  gebruik te maken van het aanbod is op 
heden onvoldoende bekend (buiten wat casuïstiek).
Momenteel  worden  ook personen met jongdementie opgenomen in de 
woonzorgcentra die niet beschikken over een bijzondere erkenning voor de 
zorg en ondersteuning van personen  met jongdementie. Of dit al dan niet een 
bewuste keuze is van de zorgvrager (bijvoorbeeld door de nabijheid van een 
voorziening, de kwaliteit van de dienstverlening of de volzetting  van de 
woonzorgcentra met een bijzondere erkenning voor de zorg en ondersteuning 
van personen met jongdementie) is voorlopig  onbekend.
In gesprekken met mantelzorgers van personen met dementie wordt  in eerste 
instantie een voorkeur gegeven aan een trans-  en extramurale ondersteuning, 
begeleiding en zorgverlening.
Het lijkt me ook belangrijk dat er nagegaan wordt of de bezetting gerealiseerd 
wordt door de beoogde doelgroep. De nieuwe DSM-5 (Diagnostic and 
Statistical Manual) spreekt immers niet meer expliciet over dementie maar 
over een mineure of majeure neurocognitieve stoornis. Niettemin wordt  deze 
classificatie in het werkveld en de klinische praktijk met voorzichtigheid 
gehanteerd en blijft een diagnose  dementie aan de orde via het diagnostisch 
bilan dat de specialist in samenwerking met de huisarts aflevert. Zowel  in het 
werkveld als in de wetenschappelijke literatuur maakt men hierbij kritische 
bedenkingen.
Kortom, om nu al te beslissen  of het bestaande aanbod  in de residentiële  
ouderenzorg voor de zorg en ondersteuning  van personen met jongdementie  moet 
uitgebreid worden, lijkt me op basis van de huidige gegevens  te voorbarig.
 
4.Wat de aangehaalde problematiek betreft, is er recentelijk een nieuw  element 
bijgekomen dat de juridische oplossing die door het agentschap vóór de uitbraak van 
de coronapandemie reeds voorgesteld  was, op korte termijn realiseerbaar maakt, nl. 
VIA-6. 
Eén van de maatregelen vervat in VIA-6  is immers de gelijkschakeling van de 
financiering voor zware zorg in woonzorgcentra tussen  woongelegenheden met een 
bijkomende erkenning en woongelegenheden  zonder deze bijkomende erkenning 
(ook gekend als het onderscheid tussen ROB en RVT). 
In uitvoering van dit akkoord werd ondertussen vanaf 1 juli 2021 in een eerste fase 
de financiering  van zware zorg in woonzorgcentra  met en zonder  bijkomende 
erkenning gelijkgeschakeld via het besluit  van de Vlaamse Regering van 16 juli 2021 
tot wijziging van het besluit  van de Vlaamse Regering  van 30 november 2018 
houdende de uitvoering van het decreet van 18 mei 2018 houdende de Vlaamse 
sociale bescherming, ingevolge  het Vlaams intersectoraal akkoord van 30 maart 
2021.
In een volgende fase zullen vanaf 1 januari  2023 ook de erkenningsvoorwaarden  
aangepast worden  en zal het onderscheid tussen woongelegenheden met en zonder 
bijkomende erkenning in zowel  erkenningsvoorwaarden als het opname- en 
facturatieproces afgeschaft worden. Om dit mogelijk  te maken moeten wel nog 
verschillende regelgevende initiatieven genomen worden  (o.a. aanpassing  
Woonzorgdecreet en het decreet Vlaamse Sociale Bescherming, en de 
overeenkomstige uitvoeringsbesluiten). Een eerste  aanzet hiertoe (aanpassing  
Woonzorgdecreet en het decreet Vlaamse Sociale  Bescherming)  wordt momenteel 
door het agentschap Zorg en Gezondheid  voorbereid.
In het kader  van deze geplande  aanpassingen zal vanaf 1 januari 2023 de bijzondere 
erkenning voor de zorg en ondersteuning  van personen met jongdementie niet 
langer een sub-erkenning zijn van de bijkomende erkenning woonzorgcentrum, maar 
een volwaardige bijkomende erkenning  van een woonzorgcentrum. 
Door de huidige kwalificatie als bijzondere erkenning van een woonzorgcentrum met 
een bijkomende erkenning is het strikt genomen momenteel enkel  mogelijk om 
binnen deze bijzondere erkenning bewoners op te nemen met een 
afhankelijkheidscategorie Cd of B, zoals vermeld in artikel 425, tweede lid, 3° en 5°, 
van het besluit  van de Vlaamse Regering van 30 november 2018 houdende de 
uitvoering van het decreet van 18 mei 2018 houdende  de Vlaamse sociale  
bescherming. De geplande wetswijziging zal met ingang van 1 januari  2023 ook de 
opname van bewoners  met een afhankelijkheidscategorie D binnen de bijkomende 
erkenning voor de zorg en ondersteuning van personen met jongdementie mogelijk 
maken.
In afwachting van de geplande  aanpassingen zal er een pragmatische oplossing voor 
deze problematiek gezocht worden die de opname van bewoners met een 
afhankelijkheidscategorie D binnen de bijzondere erkenning tijdelijk  mogelijk maakt 
tot 31 december 2022. De modaliteiten  hiervan worden  momenteel uitgewerkt  en 
van zodra deze duidelijk  zijn, zullen alle betrokken woonzorgcentra hiervan in kennis  
gesteld worden.
5.De evaluatie van het vorige dementieplan is uitgevoerd door het agentschap  Zorg en 
Gezondheid, de Alzheimer Liga Vlaanderen, de Vlaamse Ouderenraad en het 
Expertisecentrum Dementie  Vlaanderen. Dit plan werd geëvalueerd om richting te 
kunnen geven aan het volgende Dementieplan.  Het document met de evaluatie  kan 
aangevraagd worden  bij het agentschap Zorg en Gezondheid.
Om het nieuw dementieplan vorm te geven  werd samengewerkt met vele experten, 
deskundigen en personen met dementie en hun mantelzorgers. Vanuit  de evaluatie  
van het vorige plan werden  6 focusgroepen ingesteld  waarin besproken werd hoe een 
goede zorg- en dienstverlening aan personen  met dementie en hun mantelzorgers  er 
dient uit te zien. Deze besprekingen werden  samengevat in een canvas waarbij alle 
besproken elementen werden opgenomen. Dit werd nog eens grondig  besproken met 
de betrokken raadgevers op mijn kabinet,  het agentschap Zorg en Gezondheid, de 
Alzheimer Liga Vlaanderen, de Vlaamse  Ouderenraad en het Expertisecentrum 
Dementie Vlaanderen.  Het resultaat van deze besprekingen resulteerde in het nieuwe 
dementieplan. Het Dementieplan 2021-2025  werd voorgesteld op 21 september 
2021, Wereldalzheimerdag.  Er wordt een bespreking voorzien in de Commissie 
Welzijn en daarnaast werd er advies gevraagd aan de Vlaamse Raad WVG en de 
Vlaamse Ouderenraad.
