title: Vlaamse ondersteuningspremie (VOP) - Studenten in leertijd
thema: Werk
pdf link: https://docs.vlaamsparlement.be/pfile?id=1747101
thema link: https://www.vlaamsparlement.be/parlementaire-documenten/schriftelijke-vragen/1545918
SCHRIFTELIJKE VRAAG
nr. 958
van LOES  VANDROMME
datum: 14 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Vlaamse ondersteuningspremie (VOP)  -  Studenten in leertijd
Werkgevers die mensen  met een arbeidshandicap  tewerkstellen, kunnen een beroep doen 
op een VOP om extra kosten voor de inrichting  van de werkplek en/of productiviteitsverlies 
te compenseren. Ook voor het tewerkstellen  van studenten in leertijd kan een VOP 
aangevraagd worden.
1.Voor hoeveel studenten  in leertijd werden er in de voorbije 5 jaar VOP’s aangevraagd? 
Hoeveel daarvan werden er goedgekeurd? Graag een overzicht  per kwartaal, per 
provincie, per sector en een onderscheid naar gender.
2.Hoeveel bedroeg de totale uitgave  voor VOP’s  voor studenten in leertijd,  aangevraagd  
door werkgevers  in de voorbije 5 jaar? Graag  de cijfers per kwartaal,  per provincie  en 
per sector.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 958 van 14 juli 2021
van LOES  VANDROMME
Om de administratieve lasten voor werkgevers en burgers te verminderen beperkt de 
Vlaamse overheid  het opvragen van gegevens tot deze die strikt noodzakelijk zijn voor het 
behandelen van de aanvraag, in casu de aanvraag  van een VOP. 
Bij het toekennen van de VOP controleert het Departement Werk en Sociale Economie dat 
de persoon  over een recht op VOP (toegekend door VDAB,  gecontroleerd door 
gegevensuitwisseling) beschikt en dat er een arbeidsrelatie is tussen de werkgever  en de 
werknemer (controle via de gegevensstromen met de Rijksdienst voor Sociale  Zekerheid). 
De aard van de arbeidsrelatie (jobstudent, duaal leren, student in leertijd, …) is niet 
relevant bij de toekenning noch bij de berekening van de VOP. 
De informatie die u vraagt is bijgevolg niet beschikbaar aangezien het niet om essentiële 
informatie gaat voor het toekennen van de VOP, aldus het Departement WSE.
