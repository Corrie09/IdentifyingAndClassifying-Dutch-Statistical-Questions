title: Signaalgebieden - Vergunningsaanvragen
thema: Ruimtelijke ordening
pdf link: https://docs.vlaamsparlement.be/pfile?id=1748483
thema link: https://www.vlaamsparlement.be/parlementaire-documenten/schriftelijke-vragen/1547914
SCHRIFTELIJKE VRAAG
nr. 1266
van TINNE ROMBOUTS
datum: 28 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Signaalgebieden  -  Vergunningsaanvragen 
Tijdens de commissievergadering van Leefmilieu, Natuur, Ruimtelijke  Ordening en 
Energie van 1 juni 2021 stelde ik de minister al een vraag om uitleg over nog niet 
ontwikkelde signaalgebieden.  Signaalgebieden zijn gebieden die nog niet ontwikkeld  zijn 
en die enerzijds een harde ruimtelijke bestemming hebben en anderzijds een functie 
hebben bij de aanpak  van wateroverlast,  doordat  zij kunnen overstromen of water 
bufferen bij hevige regenval.
De minister stelde dat gemeenten en provincies soms vergunningen geven voor 
verkavelingen of bouwprojecten in signaalgebieden waar de Vlaamse Regering al de 
beslissing nam dat die, gezien het overstromingsrisico, niet meer kunnen worden 
ontwikkeld. Aangezien  die vergunningen in strijd zijn met de beleidsdoelstellingen en met 
de beslissing  van de Vlaamse Regering, heeft de leidend ambtenaar van het Departement 
Omgeving de opdracht  gekregen om in al die gevallen  steeds in beroep te gaan, aldus de 
minister.
Tijdens het actualiteitsdebat over de watersnood  dat plaatsvond  op 19 juli 2021,  stelde  
de minister: “We hebben aan onze Vlaamse overheidsdiensten gezegd  dat als er toch 
vergunningen worden  verleend in die gebieden  of er verkavelingen gebeuren, wij in 
beroep zullen gaan. De Vlaamse administratie zal dus in beroep  gaan om zo te vermijden 
dat mensen bouwen in watergevoelige  gebieden.”
1.Hoeveel vergunningsaanvragen waren er in 2019, 2020 en 2021 in signaalgebieden? 
a)Hoeveel van die vergunningen kregen een negatief advies? 
b)Hoeveel van de vergunningen die een negatief advies kregen, hebben een 
vergunning verkregen in eerste aanleg? 
c)Hoeveel van de vergunningen die een negatief advies kregen, hebben geen 
vergunning verkregen in eerste aanleg? 
d)In hoeveel gevallen van verleende  vergunningen in eerste aanleg is het 
Departement Omgeving in beroep gegaan? 
2.Van de beroepen door het Departement Omgeving: wat is de status  van het beroep?  
a)Hoeveel beroepen zijn lopende? Graag een overzicht van deze beroepen en een 
korte inhoud van de vergunningsaanvraag.
b)Hoeveel beroepen zijn al beslecht? Graag een overzicht van deze beroepen, een 
korte inhoud van de vergunningsaanvraag  en een verwijzing naar de uitspraak.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1266 van 28 juli 2021
van TINNE ROMBOUTS 
Sinds 1/1/2018 worden alle aanvragen voor een omgevingsvergunning of meldingen 
ingediend en behandeld via het omgevingsloket. Op dit loket werd een basismonitoring 
gebouwd. De hierbij  geleverde informatie is gebaseerd op de gegevens opgenomen in het 
omgevingsloket, dat op 20 september 2021 hiervoor geconsulteerd werd.  
De informatie over inhoud van het project  wordt door de indiener bij de aanvraag in het 
loket geregistreerd.  Niet voor alle aanvragen wordt deze gevraagde inhoud  volledig of 
correct ingevuld. 
In 2019,  2020, en 2021 (tot 20/09/2021) werden er 1107 projecten ingediend in het 
omgevingsloket geheel of gedeeltelijk gelegen  in signaalgebied  op basis van de 
locatiecontour. In bijlage kunt u een gedetailleerd overzicht terugvinden opgesplitst per 
jaar.
1.a)Van deze vergunningsaanvragen  kregen er 130 een ongunstig  advies.
b)Van de vergunningsaanvragen die een negatief advies kregen, hebben 57 een 
vergunning gekregen in eerste  aanleg.
c)Van de vergunningsaanvragen  die een negatief advies kregen,  hebben 73 geen 
vergunning verkregen  in eerste  aanleg.
d)Wat betreft de negatief  geadviseerde  dossiers  waarbij alsnog een vergunning werd 
verleend in eerste  aanleg, werd 8 keer beroep ingesteld,  zij het niet door de leidend 
ambtenaar van het departement Omgeving  omwille  van de waterproblematiek.
Volledigheidshalve deel ik ook nog mee dat er door de leidend  ambtenaar  van het 
departement Omgeving  5 keer beroep werd ingesteld o.w.v. de waterproblematiek 
tegen vergunningen (eerste aanleg),  waarbij positief advies werd verleend.
2.a)Van de 5 beroepsdossiers,  waarbij de leidend ambtenaar  van het departement 
Omgeving beroep  heeft ingesteld omwille van de waterproblematiek, zijn er 3 
lopende: 
verkavelingsdossier: “WO_Brugge - Michel  van Hammestraat”
bouwdossier met als voorwerp: “Woning  PS”
bouwdossier met als voorwerp: “Kotsbosweg 27 – Schilde”
b)In de 2 andere dossiers, werd reeds  een beslissing genomen  in beroep:
Verkavelingsdossier: “Sint-Kristoffelstraat Geel” – vergunning in beroep
verkavelingsdossier: “Goedvinkstraat Westerlo” – weigering  in beroep.
BIJLAGE
Gedetailleerd overzicht
