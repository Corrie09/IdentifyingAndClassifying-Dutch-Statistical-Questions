title: Geïntegreerd investeringsprogramma (GIP) 2022-2023 - Project 'N49 2de golf/Kragendijk heraanleg fietspaden/uitvoering Knokke-Heist'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747714
thema link: https://www.vlaamsparlement.be/parlementaire-documenten/schriftelijke-vragen/1548558
SCHRIFTELIJKE VRAAG
nr. 1552
van BERT  MAERTENS
datum: 27 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2022-2023  -  Project ‘N49 2de golf/kragendijk  
heraanleg fietspaden/uitvoering Knokke-Heist’
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten  (GIP002953/01) betreft  ‘Knokke-Heist: N49 2de golf/kragendijk 
heraanleg fietspaden / Uitvoering’. AWV (Agentschap Wegen en Verkeer) reserveert  voor 
dit project een budget van 750.000 euro.
1.Welke concrete ingrepen  zijn er gepland  via dit project? Wat is de exacte  locatie van 
dit project?
2.Wat is de huidige  stand van zaken? Welke stappen (administratief, procedureel, 
juridisch etc.) zijn reeds  ondernomen in dit dossier?
3.Welke fasering en timing zal worden gehanteerd bij de realisatie  van dit project? Welke 
stappen (administratief, procedureel, juridisch etc.) moeten  nog ondernomen  worden 
vooraleer de feitelijke werken  kunnen beginnen? Wat is de realisatietermijn waarin 
voorzien wordt?
4.Wat is het totale budget dat wordt uitgetrokken  voor dit project?  Zijn er naast de 
Vlaamse overheid nog andere  partners die mee zullen instaan voor de financiering? Zo 
ja, graag vermelding  van de verschillende  partners  en hun respectieve inbreng.
5.Vond er recent  overleg plaats met het stadsbestuur van Knokke-Heist over dit project?  
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1552 van 27 augustus  2021
van BERT  MAERTENS
1.Het project omvat:
a.De heraanleg  van de Natiënlaan N49 vanaf de Nieuwstraat  (kmpt 84,0) tot aan 
de Dorpsstraat  (kmpt  81,8), met uitzondering  van het kruispunt  Kalvekeetdijk 
(kmpt 82,0-82,6). 
b.Aanleg van een nieuwe turborotonde  ter hoogte van de Isabellavaart voor 
ontsluiting 2de golf en als extra keerbeweging.
c.Aanleg van een VRI-geregeld kruispunt ter hoogte van de Kragendijk in functie  
van ontsluiting bedrijvenzone Walletje 4.
2.De gunningsprocedure voor de uitvoering is lopende,  de omgevingsvergunning is 
afgeleverd.
3.Er worden voorbereidende nutswerken uitgevoerd in de periode  tussen september 
2021 en juni 2022. De wegenis en rioleringswerken worden gepland tussen maart 2022 
en juni 2024.
4.De raming  bedraagt  9.579.119.00 euro waarvan 750.000  euro wordt gefinancierd door 
het Agentschap Wegen en Verkeer (AWV). Het overgrote deel van de investering op 
deze gewestweg wordt  dus betaald door gemeente Knokke-Heist en AGSO  Knokke-
Heist. De nodige  innemingen werden door de gemeente betaald (560.000 euro).
5.De gemeente Knokke-Heist is de aanbestedende  overheid.  Dit project  werd tijdens het 
jaarlijks algemeen overleg tussen Knokke-Heist en AWV besproken op 30 september  
2020. Er wordt onderling (Knokke-Heist - AWV) ook vaak afgestemd,  meer specifiek 
omtrent de stand van zaken van dit project en de overgang tussen beide 
projectgrenzen in kader van het huidig  lopende werk Knokke-Heist N49 Kalvekeetdijk.
