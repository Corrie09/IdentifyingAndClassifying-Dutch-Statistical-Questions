title: Renovatie woningen - EPC-waarden
thema: Energie
Wonen
pdf link: https://docs.vlaamsparlement.be/pfile?id=1737848
thema link: https://www.vlaamsparlement.be/parlementaire-documenten/schriftelijke-vragen/1538047
SCHRIFTELIJKE VRAAG
nr. 631
van MERCEDES VAN VOLCEM
datum: 24 juni 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Renovatie woningen   -  EPC-waarden
Wie vanaf dit jaar eigenaar wordt  van een woning en deze grondig  gaat renoveren, kan 
tot 60.000 euro renteloos lenen voor een grondige renovatie  van de woning of het 
appartement. En iedereen  met een woning met een slecht  energielabel die deze binnen 
de 5 jaar grondig  renoveert, kan een EPC-labelpremie tot 5000 euro aanvragen bij 
Fluvius. Om de Vlaming aan te zetten tot 'ReNUveren',  start de Vlaamse overheid  
vandaag met een grootschalige mediacampagne. De campagne beoogt  bijkomende 
stimulansen voor kandidaat-kopers om bij de aankoop  van de eigen woning een tweede  
verblijf of een investeringspand te renoveren.
Dit jaar maakt de Vlaamse Regering tot 300 miljoen euro vrij om de Vlaamse 
renovatiestrategie vorm te geven op het terrein. Bij energiezuinige  gebouwen wint 
namelijk iedereen: de eigenaar, de bouwsector,  het klimaat  en de energiefactuur.  
Met het afsluiten van het renteloze  renovatiekrediet of de Energielening+ engageert de 
nieuwe eigenaar zich om de eengezinswoning  van label E of F naar label A, B of C te 
brengen binnen  een periode  van 5 jaar. Om te bewijzen dat de woning een slechte 
energieprestatie heeft bij aankoop,  moet men dit aantonen  met een recent 
energieprestatiecertificaat of EPC. Enkel EPC’s opgemaakt  vanaf 2019 komen in 
aanmerking voor het renteloze  renovatiekrediet.  Voor appartementen geldt een te 
realiseren verbetering van label D, E of F naar label A of B.
1.Welk budget  zal de Vlaamse overheid vrijmaken in 2021-2022-2023-2024 om 
bestaande woningen te renoveren/energiezuinig te maken? Hoeveel woningen  
beoogt ze aan te pakken en welk resultaat wenst ze te bereiken naar gemiddelde 
EPC-waarde bij de bestaande woningen en nieuwbouwwoningen tegen 2024, en waar 
staan we nu?
2.Wat is de evolutie  van de gemiddelde EPC-waarde van de woning sedert de invoering 
van het attest tot heden,  per jaar in Vlaanderen?
3.Wat is de gemiddelde EPC-waarde  per provincie? Per centrumstad? Algemeen voor 
Vlaanderen per jaar sedert de invoering?
4.Is er een algemene databank  of statistiek die alle EPC’s bijhoudt van alle woningen 
en gebouwen? Is deze informatie  te ontsluiten?
5.Kunnen er zones gedetecteerd  worden per centrumstad waar er nog hoge EPC-
waarden zijn en plant de minister er groepsinitiatieven?
6.Hoeveel woningen in Vlaanderen zijn vandaag al aangesloten op het warmtenet? 
Hoeveel woningen  verwarmen zich nog met gas? Stookolie?
7.Hoeveel woningen hebben vandaag zonnepanelen? Hoeveel een warmtepomp?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 631 van 24 juni 2021
van MERCEDES VAN VOLCEM
1.-7. Deze vraag valt niet onder de bevoegdheid van de minister van Wonen. Het 
beleidsveld Wonen beschikt  niet over de gevraagde  gegevens.
