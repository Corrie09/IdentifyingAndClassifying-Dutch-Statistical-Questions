title: Land- en tuinbouwbedrijven - Wateraudit
thema: Landbouw
Visserij
pdf link: https://docs.vlaamsparlement.be/pfile?id=1747104
thema link: https://www.vlaamsparlement.be/parlementaire-documenten/schriftelijke-vragen/1547219
SCHRIFTELIJKE VRAAG
nr. 962
van ARNOUT  COEL
datum: 16 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Land- en tuinbouwbedrijven  -  Wateraudit
Het totale watergebruik  in de land- en tuinbouw  in 2018 wordt op basis van extrapolatie 
van LMN-cijfers geschat op 60,5 miljoen m3 (Landbouwrapport 2020) (LMN: 
Landbouwmonitoringsnetwerk). Op heel wat land- en tuinbouwbedrijven gebeurt de 
watervoorziening via de winning van grondwater  en in mindere mate via de winning  van 
oppervlaktewater uit de waterlopen.
In november 2018 werd een actieplan voor water in land- en tuinbouw opgemaakt  en 
konden landbouwers adviezen inwinnen  via KRATOS. Met een wateraudit kunnen land- en 
tuinbouwers de huidige waterstromen en de nodige waterbehoefte op het bedrijf in kaart 
laten brengen. Er wordt  gekeken naar waterbesparingsmaatregelen, maar ook in hoeverre 
grondwaterwinning afgebouwd kan worden en vervangen kan worden door andere, 
alternatieve en duurzame waterbronnen  op het bedrijf. Bij deze wateraudit is de financiële 
haalbaarheid een belangrijk criterium. Er wordt  in deze wateraudit ook een inschatting 
gemaakt van de extra waterbehoefte die nodig is in periodes  van droogte. Het Departement 
Landbouw en Visserij geeft de KRATOS-adviezen niet zelf, maar heeft via een 
overheidsopdracht een aantal adviesdiensten geselecteerd die het advies verstrekken aan 
de landbouwers.
Door beperkt watergebruik kunnen  landbouwers  kosten besparen op hun gebruiksfactuur 
en de saneringsbijdragen  voor water.  Er wordt  ook bespaard op diep grondwater,  dat enkel  
ingezet wordt voor hoogwaardige  toepassingen.
1.Kan de minister een overzicht bezorgen van het aantal Vlaamse tuin- en landbouwers 
die sinds 2018 een wateraudit lieten uitvoeren? Graag opgesplitst per jaar, per 
provincie, type landbouwbedrijf (melkveehouderij, varkenshouderij, pluimveehouderij,  
vleesvee- en kalverhouderij, glastuinbouw, hydrocultuur van witloof, sierteelt  met 
focus op openluchtteelten, openluchtgroenteteelt, fruitteelt).
2.Hoeveel subsidies gingen specifiek  naar deze aanvragen? Graag  een opsplitsing per 
jaar.
3.Op welke manier of via welke kanalen  worden land- en tuinbouwers aangemoedigd om 
een wateraudit te laten uitvoeren? Hoe evalueert de minister het laten uitvoeren van 
een wateraudit?  Worden  de audits verder  opgevolgd?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 962 van 16 juli 2021
van ARNOUT  COEL
1.Tabel 1. Overzicht van het aantal uitgevoerde wateraudits via KRATOS waarvoor een 
betalingsaanvraag werd ingediend,  opgedeeld per jaar, per sector en per provincie.
Jaar Sector Antwerpen LimburgOost-Vlaanderen
Vlaams-Brabant West-Vlaanderen
Totaal
2018 Glastuinbouw 1 3 4
Melkveehouderij 2 2 2 6
Openluchtgroententeelt
3 3
Pluimveehouderij 2 1 3
Varkenshouderij 6 6
Vleesvee- en 
kalverhouderij 1 1 6 8
Overige* 1 1 2 8 12
2019 Fruitteelt 1 1
Melkveehouderij 3 5 1 12 21
Openluchtgroententeelt
4 4
Pluimveehouderij 2 2
Varkenshouderij 1 1 2
Vleesvee- en 
kalverhouderij 3 7 10
Overige* 9 9
2020 Fruitteelt 1 1
Glastuinbouw 3 3
Melkveehouderij 1 2 3 6
Openluchtgroententeelt
1 2 3
Varkenshouderij 1 2 3
Vleesvee- en 
kalverhouderij 1 3 4
Overige* 1 2 8 11
2021 Glastuinbouw 1 1
Melkveehouderij 1 1 1 3
Varkenshouderij 2 2
Overige* 1 1 2
Totaal 9 7 22 5 87 130
*Overige: in deze categorie zijn de aanvragen  opgenomen die niet eenduidig tot één 
van de opgesomde sectoren behoren. Bron: Departement Landbouw en Visserij
2.De totale subsidie voor de wateraudits die bij vraag  1 vermeld worden, bedraagt 
120.602,25 euro of uitgesplitst per jaar: 
-2018:28.917,25 euro;
-2019: 53.780,00 euro;
-2020: 30.580,00 euro;
-2021: 7.325,00.
De cijfers geven alleen de subsidie van de wateraudits die volledig zijn uitgevoerd en 
waarvoor de betalingsaanvraag  al werd ingediend. Voor 2021 zijn er nog aanvragen   in 
behandeling bij de adviesdiensten. Deze zijn nog niet opgenomen in bovenstaande 
cijfers.
De subsidie betoelaagt de volledige kost van het advies van de adviesdienst die is 
vastgelegd in de raamovereenkomst met de adviesdiensten. 
3.De subsidie voor een wateraudit via KRATOS vergoedt de adviesdienst  voor het 
adviseren van een land- of tuinbouwer. Er wordt  via verschillende  kanalen 
gecommuniceerd over de subsidiemaatregel KRATOS en de mogelijkheden om via deze 
maatregel een gratis wateraudit te laten uitvoeren.  Tijdens studiedagen, 
voorlichtingsactiviteiten, landbouwbeurzen,  webinars en via nieuwsbrieven en de 
website van het Departement Landbouw en Visserij  wordt de subsidiemaatregel  
KRATOS regelmatig  onder de aandacht gebracht. Daarnaast informeren adviesdiensten 
die geselecteerd  zijn om in het kader van KRATOS wateraudits  op te maken, via 
verschillende kanalen de land- en tuinbouwers over wat een wateraudit voor hun bedrijf 
kan betekenen.
De wateraudits die via KRATOS worden aangeboden zijn een heel nuttig instrument om 
land- en tuinbouwers te ondersteunen bij de vele uitdagingen  rond duurzaam 
watergebruik. Twee belangrijke troeven  van de KRATOS-adviezen  zijn dat ze op maat 
van het bedrijf en dat ze volledig gratis zijn voor de land- of tuinbouwer.  Het is heel 
waardevol om als bedrijfsleider een advies te krijgen dat rekening houdt  met de 
bedrijfsspecifieke situatie  en dat antwoorden geeft op de uitdagingen  voor het bedrijf. 
Omdat het advies volledig gratis is, is de maatregel bovendien heel toegankelijk.
De subsidie voor een wateraudit via KRATOS omvat ook minstens één plaatsbezoek  
van de adviseur op het bedrijf.  Tijdens  het plaatsbezoek geeft de adviseur concrete 
adviezen en verbetervoorstellen. Het advies is vrijblijvend. Na afloop van de wateraudit 
ontvangt de land- of tuinbouwer een schriftelijk adviesrapport waarin hij het advies kan 
raadplegen. Met behulp van dit rapport  kan hij aan de slag om verder  actie te 
ondernemen.
