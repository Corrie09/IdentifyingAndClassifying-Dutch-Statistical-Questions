title: Samenwerking hoger onderwijs en industriële partners - Stageplaatsen
thema: Onderwijs en Vorming
pdf link: https://docs.vlaamsparlement.be/pfile?id=1751083
thema link: https://www.vlaamsparlement.be/parlementaire-documenten/schriftelijke-vragen/1548671
SCHRIFTELIJKE VRAAG
nr. 957
van PETER VAN ROMPUY
datum: 30 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Samenwerking hoger onderwijs  en industriële  partners   -  Stageplaatsen
In 2019 richtte  Siemens  de Siemens Industry Academy op. Binnen  het project laat de 
onderneming ingenieursstudenten  kennis maken met hoogtechnologische  oplossingen op 
het terrein. Op die manier kunnen ze relevante praktijkervaring verwerven. Daarnaast  is 
het voor Siemens een manier om kwaliteitsvolle  instroom van nieuw  talent  te realiseren.
De universiteiten van Leuven en Gent zijn partner binnen  de Siemens Industry Academy. 
Zij zorgen  voor de pedagogische en technische omkadering en kunnen zo interessante 
stageplaatsen garanderen.
1.Hoe beoordeelt  de minister het samenwerkingsverband?
2.Hoe kan dit type samenwerkingsverband opgeschaald  worden  naar andere 
instellingen van het hoger onderwijs en andere industriële  partners?
3.Welke rol kan de Vlaamse overheid spelen in het faciliteren van dergelijke 
samenwerkingsverbanden?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 957 van 30 augustus 2021
van PETER VAN ROMPUY
Als minister ben ik sterk voorstander van elke verstandige vorm van samenwerking tussen 
het hoger onderwijs en de arbeidsmarkt. Door een nauwere  samenwerking  tussen beide  
sectoren zal de kwaliteit  van de opleiding van studenten enkel  toenemen. Zulke 
samenwerking kan gaan over stageplaatsen, maar ook over eindwerken, het uitwisselen  
van docenten, onderzoek, … . De instellingen voor hoger onderwijs  zijn autonoom  in de 
keuze of en hoe intens  zij inzetten  op samenwerkingsverbanden. 
Binnen het Voorsprongfonds Hoger  Onderwijs,  waarvan de projectoproep door de Vlaamse 
Regering goedgekeurd werd op 9 juli 2021, kunnen alle Vlaamse hogescholen  en 
universiteiten projecten indienen binnen 3 speerpunten. Binnen  deze speerpunten is het 
zeker mogelijk om projectenmiddelen aan te vragen die inzetten op de samenwerking  
tussen de hogeronderwijsinstellingen  en de arbeidsmarkt. Voor het Voorsprongfonds is een 
totaal budget van 60 miljoen euro voorzien.
