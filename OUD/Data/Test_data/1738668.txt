title: Verkeerslichtengeregelde kruispunten - Beheer door Agentschap Wegen en Verkeer (AWV)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738668
thema link: https://www.vlaamsparlement.be/parlementaire-documenten/schriftelijke-vragen/1537894
SCHRIFTELIJKE VRAAG
nr. 1432
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Verkeerslichtengeregelde kruispunten   -  Beheer door Agentschap  Wegen en Verkeer  
(AWV)
Uit berichtgeving in de media bleek  dat er in de week van 14 juni 2021 opnieuw 
verschillende technische problemen waren bij de verkeerslichten langs de N8 op het 
kruispunt van de Noorderring en Veurnseweg tussen Ieper  en Brielen. De verkeerslichten 
vielen daarbij opnieuw  uit. Het zou al om het vijfde defect gaan sinds 7 juni 2021. 
Ploegen van politiezone Arro Ieper moesten  daarbij telkens ter plaatse komen om het 
verkeer te regelen.
1.Hoeveel verkeerslichtengeregelde  kruispunten heeft AWV in totaal in beheer? Graag  
een oplijsting per provincie.
2.Hoeveel nieuwe  verkeerslichtengeregelde  kruispunten in beheer  van AWV komen er 
in 2021 en de rest van de legislatuur bij? Graag  een oplijsting per jaar en per 
provincie.
3.Hoeveel defecten en storingen van verkeerlichtengeregelde kruispunten  zijn sinds 
2018 binnengekomen bij AWV?  Graag een oplijsting per jaar, per provincie  en het 
kanaal dat gebruikt  werd om het defect of storing door te geven.
4.Welke standaardprocedure hanteert  AWV bij een melding van een defect  of een 
storing aan een verkeerslichtengeregeld kruispunt?
5.Welk budget  reserveert AWV in 2021 voor het onderhoud en herstellen  van de 
bestaande lichtengeregelde kruispunten in zijn beheer?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1432 van 24 juni 2021
van BERT  MAERTENS
1.Onderstaande tabel geeft een overzicht  van het aantal verkeerslichtengeregelde  
kruispunten per provincie  in beheer van het Agentschap Wegen en Verkeer (AWV). 
Provincie Aantal verkeerslichtengeregelde kruispunten in beheer  van AWV
Antwerpen 519
Limburg 200
Oost-Vlaanderen 323
Vlaams-Brabant 309
West-Vlaanderen 338
Totaal 1689
2.Onderstaande tabel geeft een overzicht van het aantal nieuwe lichtengeregelde 
kruispunten in beheer van AWV die er, op basis van de momenteel beschikbare  info, 
tussen 2021 en 2024  bijkomen.
Provincie 2021 2022 2023 2024
Antwerpen 15 13 4 4
Limburg 9 4 5 4
Oost-Vlaanderen 1 3 3 3
Vlaams-Brabant 5 11 7 7
West-Vlaanderen 4 6 2 1
3.Defecten en storingen  worden  ofwel automatisch gemeld  door de verkeersregelaar zelf, 
of worden manueel  (telefonisch of per email)  doorgegeven aan het Verkeerscentrum   
van het AWV. De detailinformatie  omtrent het kanaal waarlangs defecten  en storingen 
worden gemeld (automatisch of manueel), wordt  niet op systematische  basis 
bijgehouden. Hier kan dan ook geen onderscheid in worden  gemaakt.
Onderstaande tabel geeft een overzicht van de defecten en storingen die via beide 
bovenstaande kanalen  gemeld  werden in de voorbije jaren,  opgesplitst per provincie.
GEMELDE DEFECTEN EN STORINGEN 
Jaar
Provincie2018 2019 2020 2021*
Antwerpen 2725 2639 2187 1187*
Limburg 837 774 781 427*
Oost-Vlaanderen 989 900 974 545*
Vlaams-Brabant 845 774 741 395*
West-Vlaanderen 909 917 881 485*
TOTAAL 6305 6004 5564 3039*
*cijfers  tot 28/6/2021
4.Naar aanleiding van een melding  van een defect of storing, genereert het 
Verkeerscentrum een oproep voor een interventie bij de betrokken aannemer en geeft 
hierbij ook de interventietermijn mee waarbinnen het defect (voorlopig) hersteld  dient 
te zijn. Deze interventietermijn varieert afhankelijk van de aard van het defect tussen 
de 4u voor defecten die dringend  van aard zijnen 10 kalenderdagen voor de minder 
dringende defecten. 
Na een oproep  tot interventie volgen  er steeds minstens  2 terugmeldingen door de 
aannemer. Een eerste  terugmelding vindt plaats bij het ter plaatse komen (of op 
afstand inloggen) bij de installatie waarbij  de aannemer aangeeft of de installatie  al 
dan niet in werking is en of de tussenkomst van een andere  aannemer  noodzakelijk is. 
Een tweede  terugmelding  volgt nadat de interventie is uitgevoerd. De aannemer geeft 
dan aan of de installatie al dan niet voorlopig  of definitief hersteld is. Indien de 
installatie nog niet definitief hersteld is, wordt de laatste terugmelding herhaald telkens  
er gewerkt wordt en dit tot aan de definitieve  herstelling van het defect.
5.Op het onderhoudsprogramma  2021 van AWV is 9 miljoen euro voorzien voor het 
onderhoud en herstellen van bestaande lichtengeregelde kruispunten.
