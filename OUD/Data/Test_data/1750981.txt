title: Geïntegreerd investeringsprogramma (GIP) 2022-2023 - Investeringen in bruggen De Vlaamse Waterweg (DVW)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750981
thema link: https://www.vlaamsparlement.be/parlementaire-documenten/schriftelijke-vragen/1548962
SCHRIFTELIJKE VRAAG
nr. 1589
van ORRY VAN DE WAUWER
datum: 3 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Investeringen in bruggen De 
Vlaamse Waterweg
Afgelopen zomer werd een doorkijk van het GIP 2022 en 2023 gepubliceerd. Dit document 
geeft een zicht op de projecten en investeringsplannen die de volgende jaren nog verwacht  
kunnen worden.  Hierin  staan enkele investeringen gepland  door De Vlaamse  Waterweg in 
bruggen in de provincie Antwerpen.
1.Kan er meer informatie gegeven worden over GIP003382/01 - bouw nieuwe  fietsbrug 
aan het Dokske van Merksem? Over welke exacte locatie gaat dit en om welke  reden 
wordt hier in een brug voorzien? In welke timing en plannen  wordt  voorzien  binnen dit 
project?
2.Kan er meer informatie gegeven worden over GIP002684/01  - herbouw  drie 
wegbruggen over de Nete?  Over welke bruggen  gaat dit? In welke  timing  en plannen 
wordt voorzien  binnen dit project?
3.Kan er meer informatie gegeven worden  over GIP003241/01 - bouw nieuwe wegbrug 
Turnhoutsebaan? Is er meer zicht op de concrete  locatie  voor deze nieuwe  wegbrug? 
In welke timing en plannen wordt voorzien binnen dit project?
4.Kan er meer informatie gegeven  worden over GIP003241/02  - herbouw wegbrug  
Turnhoutsebaan tot fietsbrug? Gaat dit over het omvormen van de huidige brug tot 
fietsbrug? In welke timing en plannen wordt voorzien binnen dit project?
5.Kan een stand  van zaken gegeven  worden over het verhogen van de bruggen over het 
Albertkanaal? Welke  bruggen werden in 2021 afgewerkt, aan welke  bruggen  zijn 
momenteel werken  bezig en wanneer  worden deze opgeleverd, welke bruggen worden  
nog gepland  om verhoogd te worden? Wat zijn de totaalkosten binnen dit project, 
welke kosten  zijn hiervoor reeds  gemaakt en welke budgetten  dienen nog 
gereserveerd te worden?
6.Kan een stand van zaken gegeven worden over het verbreden van het Albertkanaal? 
Welke segmenten werden in 2021 verbreed,  aan welke segmenten  zijn momenteel 
werken bezig en wanneer worden deze opgeleverd? Welke segmenten  worden nog 
gepland om verbreed te worden?  Wat zijn de totaalkosten binnen  dit project, welke 
kosten zijn hiervoor reeds gemaakt en welke budgetten dienen nog gereserveerd te 
worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1589 van 3 september 2021
van ORRY VAN DE WAUWER
1.De nieuw  te bouwen fietsbrug situeert zich naast de bestaande ophaalbrug over het 
Dokske te Merksem. Deze ophaalbrug maakt deel uit van de Vaartkaai langsheen het 
Albertkanaal.
Het jaagpad langsheen het Albertkanaal maakt deel uit van de fietssnelweg F5 en 
wordt ter hoogte van het Dokske onderbroken. De fietsers  dienen aldaar  zich te 
mengen met het gemotoriseerd verkeer, waardoor er een onveilige situatie  ontstaat.
De nieuwe fietsbrug zal er voor zorgen, dat de fietsers het Dokske kunnen kruisen op 
een veiligere manier, zonder conflicten met gemotoriseerd  verkeer.
De opmaak van het ontwerp van de nieuwe brug, het indienen van de aanvraag voor 
het bekomen van de nodige omgevingsvergunning  en het opstellen van het bestek  is 
voorzien voor 2022. De effectieve bouw van de brug is voorzien voor 2023.
2.Het project omvat  de vernieuwing (incl. verhoging) van de volgende 3 bruggen:
1.De herbouw van de 2 opeenvolgende baanbruggen in de gewestweg N116 
over de Nete en het Netekanaal  t.h.v. Mol-ter-Nete te Nijlen-Ranst;
2.De herbouw van de baanbrug in de gewestweg N14 over de Nete te 
Duffel;
3.De herbouw  van de baanbrug in de gewestweg N1 over de Nete te Walem  
(Mechelen).
De aanbesteding van de eerste brug is voorzien eind 2022. De aanbesteding van de 
volgende 2 bruggen  is voorzien in de periode  2023-2025.
De effectieve uitvoering van de vernieuwing  van de 3 betreffende bruggen  is voorzien 
in de periode 2023-2027.
3.De Turnhoutsebaanbrug  zal vervangen worden  door 2 nieuwe  bruggen: een brug voor 
wegverkeer, ingeplant op een nieuwe locatie enkele honderden  meters  verder richting 
Antwerpen, en een nieuwe voetgangers-  en fietsersbrug  die komt te liggen ter hoogte  
van de huidige brug. De totstandkoming  van dit project gebeurde via de start- en 
projectnotaprocedure (Mobiliteitsdecreet), in consensus met alle betrokken actoren.
Momenteel is de vergunningsprocedure lopende met de bedoeling in het voorjaar  van 
2022 de vergunning te bekomen. De aanbestedingsprocedure  voor de wegbrug (fase 
1 ) zal nog dit jaar plaatsvinden, de aanbestedingsprocedure voor de fietsbrug  (fase 
2) is voorzien voor 2022. Uitvoering is voorzien voor 2022-2023 (fase 1 wegbrug)  en 
2024 (fase 2 – fietsbrug).
4.Zie ook bovenstaand antwoord op deelvraag  3. Het project  bestaat er in de bestaande 
brug te vervangen door 2 bruggen. Zowel een brug voor wegverkeer als een fiets- en 
voetgangersbrug.
5.Momenteel  zijn voor 51 bruggen de werken uitgevoerd en voor 7 bruggen de werken  
in uitvoering:
Spoorbrug Genk – Langerlo
Brug Godsheide
Brug Kuringen
Brug Viversel (Heusden-Zolder)
Brug Paal-Tervant
Brug Oelegem  II
Hoogmolenbrug Schoten/Wijnegem
Verder zijn er nog 3 deelprojecten,  waarvoor  de uitvoering  nog dient te worden 
opstart:
Herbouw Turnhoutsebaanbrug Wijnegem
Herbouw Spoorbrug Herentals-Lier
Verhoging Brug Kempische  Steenweg Hasselt
Eén deelproject, met name  de afbraak  van de brug over de Kolenhaven in Lummen  
(zij-arm van het Albertkanaal), staat momenteel on hold in afwachting van de 
realisatie  van de alternatieve ontsluiting  van het industriegebied ENA Lummen. 
Gezien deze brug geen hoogtebeperking vormt op de doorgaande vaargeul van het 
Albertkanaal maar enkel  voor het nog te ontwikkelen  achterliggende  ENA-terrein, 
heeft het “on hold” plaatsen  van dit deelproject geen enkel nadelig  effect op de 
toegankelijkheid van het Albertkanaal voor de vierlaagse containervaart en het 
voltooien van het ‘Project Verhogen Bruggen Albertkanaal’.
In 2021 worden de volgende bruggen  voltooid:
Spoorbrug Kuringen (Hasselt)
Bruggen E314 Lummen/Zolder
Brug Lummen
Brug Beringen
Brug Meerhout-Vorst
Brug Herentals-Herenthout
Brug Massenhoven
Theunisbrug Merksem
De Vlaamse Waterweg streeft  ernaar om eind 2023 de laatste  brug te hebben 
verhoogd. Daarvoor is voor 2021-2022 nog een budget nodig  van 124 miljoen euro.
De totale kost van het ‘Project Verhogen bruggen’ bedraagt 520 miljoen euro, 
waarvan 200 miljoen via PPS projecten wordt  uitgevoerd en 320 miljoen via reguliere 
projecten (reguliere middelen  en relancemiddelen).
6.Het Albertkanaal wordt op diverse locaties  verbreed. In de volgende zones worden 
heden verbredingswerken  uitgevoerd:
Zone Theunisbrug te Deurne
Zone containerterminal Gosselin/voederbedrijf Depré te Schoten
Zone Metropoolstaat te Schoten
Deze werken worden in 2022 afgerond.
Daarnaast dienen  de volgende zones nog te worden verbreed:
Zone kanaaltunnels te Merksem
Zone tussen de brug van de Azijn en de Theunisbrig te Deurne
Zone Hoogmolenbrug te Schoten
In 2021 werd de zone Hoogmolenbrug/Kruiningenstraat verbreed.
De totale kost van de verbredingswerken bedraagt 80 miljoen euro. Er werd inmiddels 
50 euro geïnvesteerd.  De komende jaren dient nog 30 miljoen te worden  geïnvesteerd 
om alle verbredingsprojecten te kunnen uitvoeren.
