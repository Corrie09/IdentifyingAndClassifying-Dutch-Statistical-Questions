title: Tramsporen - Fietsongevallen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750987
thema link: https://www.vlaamsparlement.be/parlementaire-documenten/schriftelijke-vragen/1549644
SCHRIFTELIJKE VRAAG
nr. 1615
van BERT  MAERTENS
datum: 10 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Tramsporen  -  Fietsongevallen
Recentelijk overleed  in Gent een fietser  nadat hij ten val was gekomen  op natte 
tramsporen. Dit was jammer genoeg  niet het eerste fietsongeval dat te maken  had met de 
tramsporen. Uit een studie van UZ Gent bleek  dat een kwart van de fietsongevallen  in Gent 
ermee te maken heeft. Naar aanleiding  van het dodelijke ongeval gaf de minister De Lijn 
de opdracht  een onderzoek  op te starten naar dit type ongevallen.  De minister wil de 
resultaten van dit onderzoek afwachten  om nadien  samen  met de stad Gent en De Lijn de 
nodige maatregelen nemen. Zo lazen we. 
De stad Gent wijst intussen De Lijn met de vinger en stelt dat De Lijn ervoor  moet zorgen 
dat het wegdek  rond de tramsporen in orde is. De Lijn verwees in een reactie daarop naar 
de vernieuwingen  van tramsporen en beddingen, en continue monitoring.
1.Beschikt de minister over cijfers in verband met het aantal fietsongevallen op 
tramsporen van De Lijn in de regio Gent? Indien dat het geval  is, graag een 
geannualiseerd overzicht sinds 2010 met vermelding van het aantal slachtoffers.
2.Beschikt de minister over cijfers in verband met het aantal fietsongevallen op 
tramsporen van De Lijn aan de Vlaamse kust? Indien dat het geval is, graag  een 
geannualiseerd overzicht sinds 2010 met vermelding van het aantal slachtoffers.
3.Beschikt de minister over cijfers in verband met het aantal fietsongevallen op 
tramsporen van De Lijn in de regio Antwerpen? Indien dat het geval is, graag  een 
geannualiseerd overzicht sinds 2010 met vermelding van het aantal slachtoffers.
4.Kan de minister  de timing voor het onderzoek naar dit type ongevallen  nader 
toelichten?
5.Heeft  de minister weet van soortgelijke cases uit het buitenland?  Hoe kwam men daar 
tot veiligere tramsporen? Gaat de minister daarover in gesprek met De Lijn? 
6.Is de minister van oordeel dat De Lijn voldoende aandacht heeft voor de fietsveiligheid 
van de tramsporen? 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1615 van 10 september 2021
van BERT  MAERTENS
1-3.In de cijfers van De Lijn komt slechts een heel beperkt aantal fietsongevallen  naar 
boven. Per gevraagde  regio gaat het voor de gevraagde  jaren om volgende aantallen:
2010 2011 2012 2013 2014 2015 2016 2017 2018 2019 2020 2021 Eindtotaal
Antwerpen 1 2 2 2 1 1 1 10
Gent 1 4 2 2 5 1 4 6 5 4 9 1 44
Kust 1 2 1 4
Totaal 3 8 4 4 6 1 4 7 6 5 9 1 58
Het gaat hierbij  om fietsers die bij de schadedienst van De Lijn aangifte deden van 
een val in de sporen  of de spoorzone en waarbij  geen voertuig van De Lijn betrokken 
is. Het gaat telkens om incidenten waarbij één fietser was betrokken.
De cijfers zijn geen volledige weergave van het aantal ongevallen omdat  er niet altijd 
melding gedaan wordt van het ongeval. Navraag bij de Stad Gent leert dat dergelijke 
ongevallen niet systematisch worden  bijgehouden. Sommige mensen die vallen,  gaan 
niet naar de spoed, en slechts in een aantal gevallen komt de politie ter plaatse,  als 
er een tegenpartij is.
4-6.Voor het antwoord op deze vragen verwijs  ik naar de bespreking in de commissie 
Mobiliteit en Openbare Werken  van donderdag 30 september 2021 naar aanleiding 
van de vraag om uitleg nr. 4426 van de heer Stijn De Roo.
