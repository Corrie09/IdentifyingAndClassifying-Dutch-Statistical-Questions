title: Blue Deal - Verdeling middelen
thema: Natuur en Milieu
pdf link: https://docs.vlaamsparlement.be/pfile?id=1738957
thema link: https://www.vlaamsparlement.be/parlementaire-documenten/schriftelijke-vragen/1538756
SCHRIFTELIJKE VRAAG
nr. 1195
van FREYA PERDAENS
datum: 25 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Blue Deal  -  Verdeling middelen
Ik verwijs voor deze schriftelijke vraag  naar het artikel  in De Standaard van 22 juni 2021 
over de verdeling van de middelen voor de Blue Deal.
Ik geef enkele krachtlijnen mee die we in het artikel konden lezen:
-Het totale investeringsbedrag van de Blue Deal bedraagt 418 miljoen euro. De 
verdeling van die middelen werd vastgelegd na advies  van de taskforce  Droogte.
-Er worden vier vlaggenschipprojecten geselecteerd, die samen een investeringsbedrag 
van 123 miljoen  euro vertegenwoordigen. 
o In de West-Vlaamse  kustduinen wordt gewerkt aan meer infiltratie van gezuiverd 
afvalwater en van regenwater.  Overmaatse  infrastructuur zal onthard  worden 
(bijvoorbeeld de Koninklijke Baan in Blankenberge, De Haan en Zeebrugge).
o Tegen 2035 wordt langs  de Leie tussen Wervik en Deinze 500 hectare natte 
natuur gecreëerd.
o In de vallei van de Kleine Nete worden oeverzones aangelegd, verdwijnt 
bebouwing en wordt de verdroging van het reservaat De Zegge  stopgezet.
o In het brongebied van de Zwarte  Beek wordt  de bemestingsdruk teruggedrongen 
door gronden te kopen die ingericht worden  als natte natuur, eventueel met bos 
aan de rand.
-De helft van alle middelen gaat naar de creatie van natte natuur.
-Steden en gemeenten  krijgen ook een stuk van de koek.
-Er gaat 74 miljoen euro naar de landbouwsector (onder  andere voor watervriendelijke 
investeringen en overschakeling naar droogteresistente gewassen), 35 miljoen  euro 
naar de bevaarbare  waterlopen en 21 miljoen euro naar betere meetnetten.
-Ten slotte krijgt ook het bedrijfsleven steun  wanneer ze investeren  in waterbesparing, 
circulair watergebruik of het aanwenden van regenwater.
1.Wat was de samenstelling van de taskforce Droogte?
2.Op basis van welke  criteria werden de vier vlaggenschipprojecten  geselecteerd?
3.Kan de minister  een verdere verdeling van de 123 miljoen euro geven  over de vier 
vlaggenschipprojecten?
4.Welke timing wordt  vooropgesteld voor de uitrol van deze vlaggenschipprojecten? 
Hoe ziet de planning eruit?
5.Welk bedrag  wordt uitgetrokken om te geven  aan lokale besturen? Op welke  manier 
zal dit verdeeld worden? Heeft de minister hiervoor al een tijdspanne voor ogen?
6.Welk bedrag wordt uitgetrokken om bedrijven te ondersteunen wanneer ze bijdragen 
aan de doelstellingen  van de Blue Deal? Op welke manier zal dit verdeeld worden? 
Heeft de minister  hiervoor al een tijdspanne voor ogen?
7.Op welke manier zullen al deze initiatieven  opgevolgd worden?
1ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1195 van 25 juni 2021
van FREYA PERDAENS
1.De High Level Task Force  Droogte die de uitvoering van de Blue Deal aanstuurt en 
opvolgt is als volgt samengesteld:
Zuhal  Demir,  Vlaams minister van Omgeving (voorzitter)
Hilde Crevits, Vlaams  minister van Economie  en Landbouw
Lydia  Peeters, Vlaams minister van Mobiliteit  en Openbare werken
Bart Somers, Vlaams minister van Binnenlands bestuur
De vijf provinciegouverneurs
Een vertegenwoordiger van VVSG
Patrick  Willems,  professor waterbeheer, KU Leuven
Marijke Huysmans, professor grondwaterhydrologie, Vrije Universiteit Brussel
Patrick  Meire, professor ecosysteembeheer,  Universiteit Antwerpen
Bernard De Potter,  voorzitter  van de Droogtecommissie
Een vertegenwoordiger van Aquaflanders
Chris Danckaerts, gedelegeerd bestuurder van de Vlaamse  Waterweg  nv
Jan Goossens,  CEO Aquafin nv
2.Met de aanduiding van vier vlaggenschipprojecten wordt een bijkomende  
investeringsimpuls gegeven  aan een aantal lopende, grootschalige  en complexe 
gebiedsprogramma’s. Die programma’s omvatten een geheel van 
(her)inrichtingsprojecten in een ruim stroomgebied, waarbij het herstel  van de 
waterhuishouding via een natuurgebaseerde aanpak centraal staat. Daarnaast  wordt  
veel aandacht besteed aan een doordachte  meekoppeling  van doelen inzake klimaat 
(mitigatie en adaptatie), biodiversiteit,  landbouw en recreatie. 
Naast de inhoudelijke scope (omvang + opzet), vormde ook de realiseerbaarheid  op 
(zeer) korte termijn een belangrijk criterium  voor het aanduiden  van 
vlaggenschipprojecten. Uiteindelijk werden vier projecten weerhouden: de 
gebiedswerking in de vallei van de Kleine Nete, het project Rivierherstel Leie, de 
kustduinen en het brongebied van de Zwarte Beek.
3.In het kader van het relanceplan ‘Vlaamse Veerkracht’ voorziet de Vlaamse  regering 
een investeringspakket  van 343 miljoen  in het kader van de Blue Deal. 258 miljoen 
hiervan is voorzien  voor zes projecten binnen het beleidsdomein  omgeving 
(=bevoegdheden van minister  Demir). Zie tabel hieronder. Daarnaast  is er resp. 35, 
34 en 16 mio voorzien voor de beleidsdomeinen MOW, L&V en EWI.
Voor de vier vlaggenschipprojecten  (project VV034) wordt 23 miljoen euro voorzien: 
5,75 miljoen voor elk project. De overige  100 miljoen waarvan sprake wordt  
aangewend voor het Blue Deal-project  VV036 ‘natte  natuur’, dat een brede  waaier 
aan investeringen  omvat voor de aanleg en het herstel van watergebonden natuur.
2Projectnr Projectnaam Trekker Budget (mio €)
VV024 Groenblauwe infrastructuur  - open ruimte VLM 40
VV031 Groenblauwe infrastructuur  - bebouwde  
ruimtedOMG 20
VV032 Innovatieve projecten circulair watergebruik  
en slimme meetnetten en datasystemenVMM 45
VV034 Vlaggenschipprojecten natuurgebaseerde 
oplossingendOMG 23
VV035 Groenblauwe infrastructuur  – waterlopen  VMM 30
VV036 Natte natuur ANB 100
totaal 258
4.De timing  is projectspecifiek. Programma’s zoals Kleine Nete en Rivierherstel Leie 
lopen reeds gedurende meerdere jaren.  De investeringsimpuls  vanuit  de Blue Deal zal 
hier op korte termijn  gebruikt  worden om beoogde en nodige realisaties te versnellen. 
Voor het project ‘Duinencomplex’ wordt dit najaar een projectoproep  gelanceerd.
5.Meerdere van de Blue Deal projecten bieden  mogelijkheden voor lokale besturen om 
innovatieve projecten voor het terugdringen van waterschaarste en voor het opzetten 
van circulair waterbeheer,  ondersteund te krijgen. Zo wordt er binnen  het project 
VV031 dit najaar een projectoproep gelanceerd van 15 mio EUR (onder  de noemer 
‘Vlaanderen breekt uit’) die zich exclusief richt op lokale  besturen. In projecten 
VV024, VV034  en VV035  kunnen lokale  besturen  dan weer partner zijn in consortia  of 
projecten die ondersteund  worden voor gerichte  investeringen in kader van de 
droogte- en waterschaarsteproblematiek.  Hierbij wordt geen strikt afgelijnd budget 
voorzien voor lokale  besturen.
6.De volgende drie Blue Deal investeringsprojecten richten zich rechtstreeks  op het 
ondersteunen van innovaties inzake circulair en verminderd watergebruik door 
ondernemingen:
VV027 (‘Blue Deal – Economie’). Budget 10 miljoen euro. Trekkende entiteit:  
VLAIO (beleidsdomein EWI)
VV029 (‘Groene investeringen  op land- en tuinbouwbedrijven’). Budget 10 miljoen 
euro. Trekkende entiteit:  departement Landbouw en Visserij (beleidsdomein L&V)
VV032 (‘Innovatieve projecten circulair watergebruik  en slimme meetnetten en 
datasystemen’). O.a. projectoproep ‘proeftuinen droogte’. Budget 30 miljoen euro. 
Trekkende entiteit: VMM (beleidsdomein Omgeving)
Elk van deze projectoproepen heeft zijn eigen reglement en procedures. Zie 
monitoringrapport ‘Vlaamse Veerkracht’ voor projectdetails.
7.De opvolging  van de Blue Deal investeringen gebeurt op drie niveaus
3-Projectverantwoordelijke: Elk Blue Deal project  wordt opgezet en begeleid door 
een projectteam.  De verschillende  entiteiten  van de Vlaamse overheid  werken 
nauw samen om een goede onderlinge afstemming van alle projecten  te 
garanderen.
-Programmacoördinatie Blue Deal: Een centraal managementteam, opgezet  in de 
schoot van de Commissie Integraal Waterbeleid, staat in voor de coördinatie en 
onderlinge afstemming  van de verschillende onderdelen van de Blue Deal.
-High Level Task Force:  strategische opvolging en aansturing  van de uitvoering van 
de Blue Deal (zie vraag 1)
De Blue Deal investeringen maken integraal deel uit van het Vlaams relanceplan 
‘Vlaamse Veerkracht’ en van het door de Europese Commissie (EU herstelfonds) 
betoelaagde Belgische relanceplan (‘Nationaal Plan voor Herstel en Veerkracht’). In 
dat kader wordt over al deze investeringsprojecten periodiek gerapporteerd door de 
Vlaamse Regering (3x/jaar, voortgangsrapportering Vlaamse  Veerkracht; zie ook 
https://www.vlaanderen.be/publicaties/relanceplan-vlaamse-veerkracht-monitoringsrapport-meetmoment-april-2021).
