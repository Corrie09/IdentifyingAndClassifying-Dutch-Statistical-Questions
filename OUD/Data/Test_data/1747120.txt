title: Lokale besturen - Gebruik van pesticiden (2)
thema: Lokale overheden en Binnenlands bestuur
Natuur en Milieu
pdf link: https://docs.vlaamsparlement.be/pfile?id=1747120
thema link: https://www.vlaamsparlement.be/parlementaire-documenten/schriftelijke-vragen/1547245
SCHRIFTELIJKE VRAAG
nr. 1244
van FREYA PERDAENS
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Lokale besturen   -  Gebruik  van pesticiden (2)
Ik verwijs naar mijn schriftelijke vraag nr. 1018 van 21 mei 2021 over de rapportage  van 
het gebruik van pesticiden door lokale  besturen. Het antwoord op die vraag was het 
volgende: “De openbare besturen  met een rapporteringsverplichting die pesticiden 
gebruiken moeten  dit voor 1 april van het jaar na gebruik rapporteren. Een rapportering 
is dus enkel verplicht als er pesticiden gebruikt worden.  Gezien  1 april 2021 net voor de 
paasvakantie viel, besliste de VMM om de rapporteringstool (online-inventaris) pas af te 
sluiten op 30 april. De verwerking van de rapportering is nog lopend.”
Ik wens mijn vragen uit de initiële  vraag  dan ook te herhalen.
1.Welke gemeenten die voor het jaar 2019 niet rapporteerden, rapporteerden  wel voor 
het jaar 2020?
2.Welke gemeenten rapporteerden nog steeds niet?
3.Welke andere openbare besturen  rapporteerden niet over 2020?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1244 van 16 juli 2021
van FREYA PERDAENS
 
1.Het Rapport Duurzaam Gebruik Pesticiden  2020 wordt momenteel gefinaliseerd  en zal 
binnenkort gepubliceerd worden. In het hoofdstuk 4. Evolutie  van het pesticidegebruik  
komen ook de gemeenten aan bod en hun rapportering.
2.Zie vraag 1.
3.De openbare besturen die gekend zijn bij de VMM als gebruiker  (het gebruik  van de 
generieke afwijkingen of met een individuele  afwijking)  hebben voor wat betreft 2020 
allemaal hun rapportering  doorgegeven.
