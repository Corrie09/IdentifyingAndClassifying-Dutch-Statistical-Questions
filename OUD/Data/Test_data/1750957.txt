title: Wateroverlast Huizingen wegens uitzonderlijke weersomstandigheden - Maatregelen
thema: Openbare werken
pdf link: https://docs.vlaamsparlement.be/pfile?id=1750957
thema link: https://www.vlaamsparlement.be/parlementaire-documenten/schriftelijke-vragen/1548782
SCHRIFTELIJKE VRAAG
nr. 1574
van PETER VAN ROMPUY
datum: 1 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Wateroverlast Huizingen wegens uitzonderlijke weersomstandigheden  -  Maatregelen
In juli 2021 kreeg ons land te kampen met enorme wateroverlast  wegens de 
uitzonderlijke weersomstandigheden. De gebieden  die het meest  getroffen werden, lagen  
in WalloniÃ«, waar de situatie in gemeenten zoals Verviers en Pepinster ronduit dramatisch 
was. In Vlaanderen  was de schade op de meeste gebieden een pak beperkter, maar toch 
kregen ook hier diverse gemeenten te kampen met wateroverlast. Een van deze 
gemeenten is Beersel, waar op 30 juli de bedrijfssite van Siemens in Huizingen  op 
diverse plaatsen overstroomde. De laad- en loskades van de site liepen vol water ten 
gevolge van het stijgend waterniveau. Uiteindelijk moest  de hele site preventief ontruimd  
worden. Ten gevolge van deze gebeurtenissen liep het bedrijf bijzonder veel schade  op.
Het stijgende waterpeil bleek grotendeels te komen via het water vanuit  de Molenbeek. 
De Molenbeek  krijgt al het water  uit hogere gebieden en kan dat onvoldoende afvoeren 
naar de Zenne, die geschut wordt om de verdere woongebieden te beschermen. Concreet 
betekent dit dat de Molenbeek zowel  aan Guido Gezellestraat als aan Demeurslaan 
overstroomt en langs drie zijden  de Siemenssite bedreigt  (zie kaartje ter illustratie 
onderaan).
Een deel van deze problematiek dient op provinciaal beleidsniveau  aangepakt te worden,  
maar de Zenne is een waterloop die beheerd  wordt door Vlaanderen. Vandaar volgende 
vragen.
1.Werden al maatregelen genomen in de deelgemeente Huizingen  om overstromingen 
en/of wateroverlast  vanuit de Zenne  te beperken/tegen  te houden? 
Zo ja, wat werd gedaan, wanneer en aan welke kostprijs? 
Zo niet, waarom  niet?
2.Welke concrete maatregelen wil de minister in de toekomst nemen om wateroverlast 
vanuit de Zenne in dit gebied  te voorkomen?
3.Wanneer worden deze maatregelen uitgerold, voor welke  kostprijs en via welke  
middelen zullen ze gefinancierd worden?
4.Op welke manier pleegt Vlaanderen overleg met het provinciale niveau en het lokale  
bestuur inzake deze materie?
LYDIA PEETERS 
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1574 van 1 september 2021
van PETER VAN ROMPUY
De Vlaamse  Waterweg laat mij weten dat op de locatie waar u naar verwijst, de Zenne  in 
het beheer  is van de Vlaamse Milieumaatschappij (VMM). Bijgevolg  kan u uw vragen best 
richten aan de bevoegde minister,  mijn collega Zuhal Demir.
