title: Dierenasielen - Jaarlijkse gegevens diersoorten
thema: Dierenwelzijn
pdf link: https://docs.vlaamsparlement.be/pfile?id=1735637
thema link: https://www.vlaamsparlement.be/parlementaire-documenten/schriftelijke-vragen/1535226
SCHRIFTELIJKE VRAAG
nr. 827
van ELS STERCKX
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Dierenasielen  -  Jaarlijkse gegevens  diersoorten
In het Kennelbesluit,  zie KB van 27 april 2007, vinden we onder hoofdstuk III/1 bijkomende 
voorwaarden voor het houden van dieren in inrichtingen artikel  26/11 (21/04/2019-…) 
terug. Daarin staat:  
“De dienst vraagt jaarlijks  bij de dierenasielen de aantallen op, per diersoort of groep van 
dieren, van:
1° het aantal binnengekomen  dieren,  opgedeeld in:
a) zwerfdieren
b) gevonden dieren
c) afgestane dieren
d) in beslag genomen dieren
2° het aantal dieren dat is vertrokken uit het asiel, opgedeeld  in:
a) dieren  die zijn herenigd  met hun eigenaar
b) geëuthanaseerde  dieren
c) dieren die een natuurlijke dood zijn gestorven
d) het aantal geadopteerde dieren
3° voor zwerfkatten,  het aantal:
a) opgevangen dieren
b) gesteriliseerde dieren
c) geëuthanaseerde dieren
d) dieren die werden uitgezet
De dierenasielen bezorgen de gegevens, vermeld  in het eerste lid, binnen acht weken  na 
de ontvangst van de vraag aan de dienst.”
1.Kan de minister  een overzicht van 2020 bezorgen van het aantal dieren  bij de asielen, 
per diersoort of groep van dieren en dit van alle asielen in Vlaanderen?  Zo niet, waarom 
niet?
2.Kan de minister de opdeling van de binnengekomen dieren in vier categorieën 
bezorgen, namelijk zwerfdieren, gevonden dieren, afgestane dieren en in beslag  
genomen dieren?  Zo niet, waarom  niet?
3.Kan de minister  de opdeling van de dieren  die zijn vertrokken uit het asiel bezorgen, 
namelijk dieren die herenigd zijn met hun eigenaar, dieren die euthanasie hebben  
gekregen, dieren die een natuurlijke dood zijn gestorven en het aantal geadopteerde 
dieren? Zo niet, waarom niet?
4.Kan de minister  de opdeling in vier categorieën bezorgen  voor zwerfkatten, namelijk 
opgevangen dieren, gesteriliseerde  dieren,  dieren die euthanasie  hebben gekregen en 
dieren die werden  uitgezet? Zo niet, waarom niet?
5.Hoe evalueert de minister  deze cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 827 van 18 juni 2021
van ELS STERCKX
De deadline  voor het bezorgen  van de cijfergegevens is nog maar zeer recent verstreken. 
Het merendeel van de asielen heeft de bevraging ingevuld, enkele asielen hebben een 
rappel gekregen. Pas wanneer de dienst alle cijfers heeft ontvangen  kunnen  ze 
geëvalueerd en vrijgegeven worden.
