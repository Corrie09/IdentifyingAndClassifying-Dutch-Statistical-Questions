title: Bedrijfsstages leraren secundair onderwijs - Vervangende klasactiviteiten door externe organisaties
thema: Onderwijs en Vorming
pdf link: https://docs.vlaamsparlement.be/pfile?id=1752059
thema link: https://www.vlaamsparlement.be/parlementaire-documenten/schriftelijke-vragen/1548508
SCHRIFTELIJKE VRAAG
nr. 951
van LOES  VANDROMME
datum: 27 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Bedrijfsstages leraren secundair onderwijs  -  Vervangende klasactiviteiten door externe  
organisaties
De Vlaamse overheid voorziet  in de mogelijkheid  voor leraren uit het secundair onderwijs 
om een bedrijfsstage te volgen. Terwijl de leraar even meedraait in de privé- of non-
profitsector en zijn/haar beroepservaring  verrijkt, zorgt een ervaren externe  organisatie 
voor vervangende  activiteiten in de klas. Deze activiteiten stimuleren  ondernemingszin en 
laten leerlingen kennismaken  met ondernemerschap. Er is keuze  uit negen thematische 
modules, afhankelijk  van wat het beste aansluit bij de lesgroep.
Rond dit aanbod  heb ik volgende vragen.
1.Hoeveel en welke externe organisaties  werken  mee aan dit aanbod?
2.Hoeveel vervangende  klasactiviteiten organiseerden de externe organisaties in de 
voorbije 5 jaar? Graag een overzicht  per jaar, per provincie en een onderscheid naar 
onderwijsvorm in het gewoon secundair onderwijs en naar opleidingsvorm in het 
buitengewoon secundair onderwijs.
3.Hoeveel keer werden  de negen verschillende thematische modules geprogrammeerd? 
Graag een overzicht  per jaar, per provincie, per module en een onderscheid naar 
onderwijsvorm voor het gewoon  secundair  onderwijs en naar opleidingsvorm in het 
buitengewoon secundair onderwijs.
4.Heeft  de minister ook zicht op de sectoren waarin leerkrachten bedrijfsstages volgen? 
Graag ook hier een overzicht van hoeveel bedrijfsstages in welke  sectoren werden  
gevolgd in de laatste  5 jaar.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 951 van 27 augustus 2021
van LOES  VANDROMME
1.Het project wordt uitgevoerd door Syntra  PXL in samenwerking met Syntra West.
2-3.Zie tabel in bijlage.
4.Er worden geen gegevens bijgehouden  over de bedrijfssectoren  waarin de leraren 
stage lopen. Van de leraren die beroep doen op de vervangende activiteiten,  weten we 
dat de stageplaatsen  erg uiteenlopend zijn: zo waren er stages  bij een tuinbedrijf, in 
supermarkten, in de technische werkplaatsen  van een automerk, in een 
distributiebedrijf, een ziekenhuis, een kapsalon, een OCMW,  een hotel-restaurant, een 
schrijnwerkerij, slagerij, bakkerij, chocolaterie,  een KMO- schoenwinkel, een 
schoenwinkel uit een keten, jeugdorganisatie die sportevenementen  organiseert,  
bedrijf gespecialiseerd in bedrijfsautomatisering,  woon-en zorgcentrum, veehandel, 
groothandel in papierversnipperaars,  boekhoudkantoor,  drukkerij,  …
BIJLAGE
Overzicht
