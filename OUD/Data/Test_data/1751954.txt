title: Private jeugdhulpvoorzieningen - Onderwijssubsidies
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=1751954
thema link: https://www.vlaamsparlement.be/parlementaire-documenten/schriftelijke-vragen/1548279
SCHRIFTELIJKE VRAAG
nr. 939
van LOES  VANDROMME
datum: 20 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Private jeugdhulpvoorzieningen  -  Onderwijssubsidies
De Vlaamse  overheid voorziet in subsidies  voor private voorzieningen  voor jeugdhulp die 
bedden hebben in het kader van een beveiligend verblijf voor jongeren in een 
verontrustende opvoedingssituatie.  Deze onderwijssubsidie is bedoeld voor het bekostigen 
van onderwijsgerelateerde activiteiten en initiatieven voor de jongeren in het beveiligend 
verblijf. Voorzieningen  die daarvoor in aanmerking komen, dienen  jaarlijks een 
aanvraagdocument in te vullen met een overzicht  van het huidige onderwijsaanbod en de 
nodige informatie over hoe de middelen besteed zullen worden.
1.Hoeveel en welke  private voorzieningen met jongeren in een beveiligend verblijf 
ontvingen in de voorbije 5 jaar een onderwijssubsidie? Graag een overzicht  per jaar, 
per provincie en het ontvangen bedrag.
2.Hoeveel en welke private voorzieningen  voor jeugdhulp dienden een aanvraag voor 
een onderwijssubsidie in voor 2021? Graag een overzicht  per provincie. 
3.Welk budget reserveert de minister jaarlijks  voor deze ondersteunende  maatregel? 
Graag een overzicht van de middelen voor de voorbije 5 jaar en die voor 2021.
4.Waarvoor worden  de subsidies het vaakst aangewend  (personeel, lesmateriaal,…)? 
Graag een procentuele  verdeling tussen de verschillende kostenposten.
5.Worden er nog aan andere (private)  voorzieningen voor jongeren onderwijssubsidies 
uitbetaald? Zo ja, aan welke  voorzieningen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 939 van 20 augustus 2021
van LOES  VANDROMME
1.De subsidie voor private voorzieningen met jongeren in een beveiligend verblijf wordt 
sinds 2020 voorzien.  
In 2020 ontvingen 2 voorzieningen een subsidie, beiden gelegen in provincie 
Antwerpen:
-vzw Emmaüs,  Van Celst en de Leemwinning, €64.481.
-vzw Wingerdbloei, De Praktijk en De Overstap,  €58.874.
Totaalbedrag 2020: €123.355.
2.In 2021 hebben volgende voorzieningen de mogelijkheid tot het indienen van een 
aanvraagdossier in functie van de subsidie  voor private voorzieningen met jongeren  in 
een beveiligend verblijf. Deze gegevens  werden door het Agentschap Opgroeien 
voorzien.
BEVEILIGEND 
VERBLIJF  
INITIATIEF CAPACITEIT STARTDATUM PROVINCIE
Wingerdbloei 12 (2020) Antwerpen
Emmaüs 13 (2020) Antwerpen
VOT ons Tehuis 
Jez1112 1/01/2021 West-Vlaanderen
De Wiekslag 12 1/07/2021 Limburg
Minor  Ndako 6 1/10/2021 Brussel
MFC Hagewinde 6 1/09/2021 Oost-Vlaanderen
Wingerdbloei (tweede 
helft bedden)6 1/09/2021 Antwerpen
MPI Oosterlo 6 1/09/2021 Antwerpen
TOTAAL 73
Aangezien het merendeel van de instellingen hun erkenning van het Agentschap 
Opgroeien pas in de tweede  helft van 2021 ontvangen,  is de deadline voor het indienen 
van een aanvraagdossier 15/9/2021. Welke voorzieningen al dan niet een 
aanvraagdossier zullen  indienen, is pas na de indiendatum definitief te bevestigen.
3.Op basis van cijfers  van het Agentschap Opgroeien omtrent de voorzieningen, het 
aantal voorziene bedden en het groeipad worden volgende budgetten voorzien. 
Begrotingsjaar Bedrag
2020 €174.000
2021 €286.000
4.De subsidies worden  aangewend voor twee posten: 
-Aankoop les - en ICT-materiaal (18%).
-Loonkosten (82%).
5.Er wordt geen onderwijssubsidie verstrekt  aan andere (private) voorzieningen  voor 
jongeren. 
