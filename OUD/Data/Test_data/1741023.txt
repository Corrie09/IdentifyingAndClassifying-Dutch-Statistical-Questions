title: Geïntegreerd investeringsprogramma (GIP) 2021 - Onderhoudsinvesteringen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1741023
thema link: https://www.vlaamsparlement.be/parlementaire-documenten/schriftelijke-vragen/1458211
SCHRIFTELIJKE VRAAG
nr. 433
van ORRY VAN DE WAUWER
datum: 18 december 2020
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2021  -  Onderhoudsinvesteringen
In november 2020 werd het ontwerp  van het geïntegreerd investeringsprogramma van het 
Departement Mobiliteit en Openbare Werken voor 2021 vrijgegeven. Hierin worden alle 
investeringen van de verschillende entiteiten binnen het domein Mobiliteit en Openbare  
Werken gebundeld om te zorgen  voor een beter overzicht  en vooral een betere 
afstemming. De minister maakt in het GIP duidelijk de keuze om sterker in te zetten  op 
onderhoudsinvesteringen. 
Een stroomversnelling in het structureel  onderhoud van onze infrastructuur is broodnodig, 
de extra inspanning die de minister hiervoor levert, is zeer terecht en welkom. Graag vraag 
ik meer informatie over de specifieke  onderhoudsinvesteringen.
1.Kan de minister een overzicht  geven  van de structurele onderhoudsbudgetten  die in 
2021 ter beschikking worden gesteld  aan de verschillende entiteiten binnen het 
beleidsdomein Mobiliteit en Openbare  Werken? 
2.Kan de minister een overzicht geven van de evolutie van de structurele 
onderhoudsbudgetten binnen het beleidsdomein Mobiliteit  en Openbare Werken  sinds 
de vorige  legislatuur?
3.Met betrekking tot Antwerpen, welke investeringen worden  gepland onder GIP-
nummer GIP000545/03: ‘structureel onderhoud – onteigeningen’ ter waarde  van 
400.000 euro in reservebudget?  In welke  concrete onteigeningen wordt hiermee 
voorzien? 
4.Met betrekking tot Antwerpen, welke investeringen worden  gepland onder GIP-
nummer GIP002872/01:  ‘structureel onderhoud’  ter waarde van 3.000.000 euro? In 
welke concrete onderhoudswerken wordt hiermee  voorzien door het Agentschap 
Wegen en Verkeer (AWV)? Kan meer informatie gegeven worden over de specifieke 
plannen en timing?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 433 van 18 december 2020
van ORRY VAN DE WAUWER
1.De projecten die puur betrekking hebben  op structureel onderhoud en als dusdanig 
werden opgenomen op het GIP bedragen 173.828.953 euro. Het betreft de projecten 
die door AWV en De Vlaams Waterweg worden  aangeduid als structureel onderhoud.  
Er werd hierbij geen rekening gehouden met de baggerwerken  en met structureel  
onderhoud (vervangingsinvesteringen)  van een aantal projecten  van De 
Werkvennootschap ikv ‘Werken aan de Ring’ (bv. viaduct  Vilvoorde, Henneaulaan, 
etc.).
Entiteit Bedrag  2021
AWV €         127.707.000,00
DVW €            46.121.953,00
Totaal €         173.828.953,00
2.Hieronder wordt het overzicht gegeven van de projecten die betrekking hebben  op 
structureel onderhoud. Er werd hierbij opnieuw  geen rekening gehouden met de 
baggerwerken en met structureel  onderhoud (vervangingsinvesteringen) van een 
aantal projecten van De Werkvennootschap ikv ‘Werken aan de Ring’ (bv. viaduct  
Vilvoorde, Henneaulaan,  etc.).
2018 2019 2020 2021
AWV 138.090.000 116.072.000 158.284.000 127.707.000
DVW 25.000.000 26.131.000 34.965.000 46.121.953
MDK 250.000
Totaal 163.340.000 142.203.000 193.249.000 173.828.953
Het totaal aan investeringen  in de afgelopen jaren en per entiteit vertoont enige  
schommelingen. De piek bij AWV in 2020 is het gevolg van de investering van meer 
dan 40 miljoen euro voor de spitsstrook E314 Wilsele – Aarschot.
3.Dit budget is door het Agentschap Wegen en Verkeer voorzien voor de onteigeningen 
die nodig zijn voor de uitvoering van structureel onderhoud en herinrichting van de 
N177 van kmpt 0.5 tot 6.0. De onteigeningen  zijn voornamelijk voor de uitbouw en 
het toegankelijk  maken van bushaltes  en voor de aanleg  van een comfortabel  fietspad.
4.Dit budget  is door het Agentschap Wegen en Verkeer voorzien voor de uitvoering  van 
structureel onderhoud op de R2 van kmpt 80.0 tot 89.0.  Exacte locatie(s)  worden nog 
bepaald volgens de dringendste noden.
 
