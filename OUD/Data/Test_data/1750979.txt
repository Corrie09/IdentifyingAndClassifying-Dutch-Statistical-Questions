title: Kruispunt N70-Weverstraat Sint-Niklaas - Verkeersveiligheid schoolomgeving
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750979
thema link: https://www.vlaamsparlement.be/parlementaire-documenten/schriftelijke-vragen/1548890
SCHRIFTELIJKE VRAAG
nr. 1580
van STIJN DE ROO
datum: 2 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Kruispunt N70-Weverstraat  Sint-Niklaas  -   Verkeersveiligheid schoolomgeving (2)
Op 1 september is het nieuwe schooljaar van start gegaan. De bezorgdheid van elke 
overheid is dat leerlingen en studenten op een veilige manier naar school  kunnen  komen 
te voet, met de fiets of met het openbaar vervoer.
Voor mij is de start van het nieuwe schooljaar  ook de gelegenheid  om de minister te 
herinneren aan mijn schriftelijke vraag  nr. 210 van 16 november  2020 over de 
verkeersveiligheid aan het kruispunt  van de N70 met de Weverstraat. In haar antwoord 
stelde de minister: “Een verlenging en/of aansluiting van een fietsverbinding  van het 
fietspad van de N41 naar de Kleiweg werd overeengekomen.  De praktische uitwerking 
wordt op dit moment opgemaakt. Via deze verbinding  zullen  de fietsers tot aan het 
kruispunt geleid worden, waar ze veilig de N70 kunnen oversteken.”
1.Wat is de stand van zaken  van dit project?
2.Wat zijn de resultaten van het overleg met het stadsbestuur van Sint-Niklaas?
3.Wat is de concrete timing van het project?
4.Wat is de totale kostprijs?
5.Ik ga ervan uit dat de kostprijs integraal ten laste is van de Vlaamse  overheid. 
Kan de minister dat bevestigen?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1580 van 2 september  2021
van STIJN DE ROO
1.Er werden  gegevens verzameld  ter plaatse om de omvang van het project te 
bevatten. Deze gegevens werden gedeeld tussen de stad en AWV. Op dit moment  
moet bekeken worden hoe het probleem van het redelijke hoogteverschil tussen de 
Kleiweg en de N41 best aangepakt  wordt rekening  houdende met enkele 
randvoorwaarden voor zowel de fietsers  als de aangelanden in de Kleiweg.
2.Er is consensus  om het probleem aan te pakken, maar er werd nog geen concrete 
oplossing naar voor geschoven.
3.De timing is nog ongekend.
4.De totale kostprijs  is nog ongekend.
5.Gezien dit een project over domein van verschillende overheden gaat, moet nog 
bekeken worden na uitwerking  van de plannen hoe de kosten worden  verdeeld.
 
