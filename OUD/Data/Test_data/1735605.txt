title: Wateringen - Toekomst
thema: Natuur en Milieu
pdf link: https://docs.vlaamsparlement.be/pfile?id=1735605
thema link: https://www.vlaamsparlement.be/parlementaire-documenten/schriftelijke-vragen/1534734
SCHRIFTELIJKE VRAAG
nr. 1151
van LUDWIG  VANDENHOVE
datum: 18 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Wateringen  -  Toekomst
Het Vlaamse regeerakkoord en de Blue Deal voorzien in een rationalisering van het 
landschap van de onbevaarbare waterlopen. De versnippering  in het beheer  van 
waterlopen in Vlaanderen is reeds  lange tijd een belangrijk aandachtspunt. Een van de 
stappen die de regering  aankondigde  in het regeerakkoord, is het stopzetten van de 
belastingbevoegdheid van de wateringen. In mijn vraag  om uitleg van 17 juni 2021 (nr. 
2413) heb ik gesuggereerd om de wateringen af te schaffen als ze toch op droog zaad 
worden gezet. De minister leek de suggestie toen niet ongenegen  en stelde dat ze zelfs 
niet begrijpt  dat de polders en wateringen nog bestaan. Om aan een efficiÃ«nt en modern  
waterbeheer te doen, moet Vlaanderen volgens haar af van de huidige versnippering.
1.Hoe beoordeelt de minister de suggestie om de wateringen  als bestuursniveau  af te 
schaffen?
2.De wateringen beschikken over deskundig personeel, die vooral over provinciale en 
lokale situaties over heel wat knowhow beschikken. 
Denkt de minister eraan  om dat personeel  en die knowhow te valoriseren voor de 
globale Vlaamse aanpak? Zo ja, hoe ziet zij dat precies?
3.Het regeerakkoord voorziet erin dat de wateringen geen eigen  belastingen  meer 
zullen kunnen heffen. 
Binnen welke termijn  zal deze wijziging worden  doorgevoerd? Welke stappen  moeten 
daarvoor nog worden doorlopen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1151 van 18 juni 2021
van LUDWIG  VANDENHOVE
1.In het regeerakkoord  is voorzien dat we het landschap van de onbevaarbare  waterlopen 
binnen hydrografisch logische gehelen gaan rationaliseren waarbij we de polder- en 
wateringbelasting afschaffen. De huidige wetgeving voor de polders en wateringen, die 
sterk verouderd is, zorgt er voor dat de particuliere belangen van eigenaars  te sterk 
wegen bij de samenstelling  van de bestuursorganen en dat niet alle belangen van het 
integraal waterbeleid voldoende evenwichtig aan bod komen. Een definitieve  
beleidskeuze over de organsatievorm  is in deze nog niet genomen.
2.Het is evident dat we deskundige  medewerkers actief bij de polders en wateringen  ook 
in het toekomstige waterbeheer willen inzetten. De wijze hoe dit zal gebeuren  is 
afhankelijk van de keuze voor de organisatie  van het waterbeheer in Vlaanderen.
3.De afschaffing van de belastingbevoegdheid kan niet los gezien  worden van de 
reorganisatie van het beheer van de onbevaarbare waterlopen. Het is de bedoeling 
deze reorganisatie in het najaar van 2021 vorm te geven.
