title: Actieplan ter bestrijding van seksueel geweld - Grensoverschrijdend gedrag in de audiovisuele sector (actiepunt 67)
thema: Jeugdbeleid
Welzijn en Gezin
pdf link: https://docs.vlaamsparlement.be/pfile?id=1738228
thema link: https://www.vlaamsparlement.be/parlementaire-documenten/schriftelijke-vragen/1537620
SCHRIFTELIJKE VRAAG
nr. 199
van MAAIKE  DE VREESE
datum: 24 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Actieplan ter bestrijding van seksueel  geweld   -  Grensoverschrijdend  gedrag in de 
audiovisuele sector  (actiepunt 67)
Eind oktober lanceerde  minister  van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding van seksueel geweld. Dat plan heeft 
een prioritaire focus op de meest kwetsbaren, nl. jongeren en kinderen, en zet volop in 
op een ketenaanpak: van sensibilisering tot strafuitvoering en opvolging. Hiervoor 
werden drie strategische  doelstellingen geformuleerd met bijbehorende operationele 
doelstellingen en concrete acties.
Minister Demir sloeg met de ministers  van Onderwijs, Cultuur,  Sport, Media,  Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar  om dat plan te realiseren. De minister van Justitie  en 
Handhaving neemt een actieve, coördinerende rol op in de uitvoering  van het plan om te 
allen tijde die afstemming te garanderen,  het overzicht te bewaren  en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde ministers  in 
hun domein met die actiepunten zo snel mogelijk aan de slag gaan.
Met actiepunt 67 wordt  er gefocust op de problematiek van grensoverschrijdend gedrag. 
Er wordt  via het Sociaal Charter  voor de Mediasector specifiek  aandacht geschonken  aan 
seksueel geweld en gepaste maatregelen  daaromtrent.  Zo zal onder  meer in 
samenwerking met Mediarte  een nieuwe inspanning worden geleverd tot het opleiden  
van vertrouwenspersonen in de audiovisuele sector. Er wordt in opleidingen voorzien 
rond preventie en het omgaan met seksueel geweld op maat van de audiovisuele sector. 
Mediarte neemt tevens  een coördinerende rol op in het monitoren van seksueel  geweld  
binnen de audiovisuele sector.
1.Kan de minister  extra toelichting  geven van deze nieuwe inspanning door Mediarte?  
Hoeveel vertrouwenspersonen  werden al opgeleid  in de audiovisuele sector? Hoeveel 
vertrouwenspersonen zullen worden  opgeleid  in 2021 en in de volgende jaren?
2.Hoeveel gevallen  van seksueel  geweld  heeft Mediarte in 2021 geregistreerd? Kan de 
minister een overzicht geven  van het aantal gevallen  en indien mogelijk een 
overzicht per subsector? Kan hij een overzicht geven van het type seksueel geweld? 
Welk gevolg werd er gegeven per geval?
3.Hoeveel opleidingen werden  al georganiseerd rond preventie en het omgaan met 
seksueel geweld in de sector? Hoeveel opleidingen worden er in totaal georganiseerd 
in 2021?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 199 van 24 juni 2021
van MAAIKE  DE VREESE
Het tegengaan van elke vorm van geweld  vormt een belangrijk speerpunt in mijn beleid. 
Dit geldt in het bijzonder ook voor seksueel  geweld, met specifieke aandacht  voor kinderen  
en jongeren. Via onderscheiden initiatieven en acties wil ik dit thema bespreekbaar maken, 
komen tot een erkenning en de aanpak  ervan  bevorderen. Ik ben trots op de verscheidene  
engagementen die zijn aangegaan om deze ambitie te realiseren. Samen  met mijn 
departement en verschillende betrokken partners  ben ik aan de slag met de uitrol en 
concretisering van de acties 
De eerste bijeenkomsten over de voortgang van de uitrol van het actieplan staan gepland  
in het najaar van 2021.
Momenteel kan ik daarom  als Vlaamse minister van Brussel, Jeugd  en Media niet vooruit 
lopen op de rapportage over de uitvoering van de concrete  acties uit het Vlaams  actieplan  
ter bestrijding van seksueel geweld 2020 – 2024, zoals goedgekeurd door de Vlaamse  
Regering op 23 oktober 2020.
