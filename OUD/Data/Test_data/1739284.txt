title: E19 Brecht - Geluidshinder (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739284
thema link: https://www.vlaamsparlement.be/parlementaire-documenten/schriftelijke-vragen/1541953
SCHRIFTELIJKE VRAAG
nr. 1461
van KATRIEN  SCHRYVERS
datum: 5 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
E19 Brecht  -  Geluidshinder (2)
In de Antwerpse gemeente Brecht zijn inwoners  in 2020 gestart met een petitie  tegen de 
geluidsoverlast die zij stellen te ondervinden van de nabijgelegen E19. Er staan immers 
geen geluidsschermen of althans niet overal waar bebouwing dichtbij is. Elders  langs de 
E19, zoals in Schoten of Brasschaat, werden  in het verleden wel al geluidsschermen  
geplaatst.
In antwoord op mijn schriftelijke vraag nr. 648 van 28 januari 2021 stelde de minister 
dat het Agentschap Wegen en Verkeer (AWV) naar aanleiding van de klacht van de 
buurtbewoners een dossier heeft opgestart  om geluidsmetingen te laten uitvoeren. Deze 
metingen staan ingepland voor 2021 en zullen worden gedaan wanneer de 
klimatologische omstandigheden (type weer, temperatuur,  windrichting) daarvoor goed 
zijn. De meetresultaten moeten uitwijzen of en welke maatregelen er genomen zullen 
worden.
Is er al een studie  uitgevoerd naar de geluidsimpact van de E19 op de nabijgelegen 
woningen in Brecht? 
Zo ja, wat waren  de resultaten? Welke maatregelen worden  hieraan gekoppeld? 
Zo niet, kan de minister dan meer specificaties geven over de nodige klimatologische 
omstandigheden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1461 van 5 juli 2021
van KATRIEN  SCHRYVERS
De metingen  langs de E19 in Brecht  staan  nog steeds  op de planning voor uitvoering in 
2021. Ze staan op de 3de plaats  om uit te voeren bij ZO-wind. Er wordt immers  steeds 
gemeten bij een ongunstige windrichting  (in dit geval dus ZO wind) waardoor  het soms 
even wachten is tot de juiste meteorologische  omstandigheden zich aandienen. Bovendien 
wordt er niet gemeten tijdens de vakantieperiodes omdat het verkeersbeeld dan afwijkt. 
De metingen zullen dus ten vroegste voor het najaar zijn.
Wat betreft  de vereiste omstandigheden en methodiek kan ik u doorverwijzen naar de 
website van het Agentschap Wegen en Verkeer. 
https://wegenenverkeer.be/natuur-en-milieu/geluid-en-trillingen/geluidsmetingen
Geluidsmetingen worden  uitgevoerd tijdens een dagperiode  op weekdagen  en buiten  de 
vakantieperiodes. Ook is het belangrijk dat de wind van de weg naar de woning waait en 
dat de windsnelheid beperkt blijft tot 5 m/s. De luchttemperatuur moet tussen 0°C en 
30°C liggen. Het mag tevens niet regenen  of sneeuwen. Bovendien dient het wegoppervlak 
droog te zijn. 
