title: Kinderopvang - Kwalificatievereiste voor begeleiders en onthaalouders
thema: Welzijn en Gezin
pdf link: https://docs.vlaamsparlement.be/pfile?id=1747600
thema link: https://www.vlaamsparlement.be/parlementaire-documenten/schriftelijke-vragen/1548272
SCHRIFTELIJKE VRAAG
nr. 829
van FREYA SAEYS
datum: 20 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Kinderopvang  -  Kwalificatievereiste voor begeleiders en onthaalouders
Begeleiders in de kinderopvang en onthaalouders aangesloten  bij een dienst moeten voor 
1 april 2024 een kwalificatie behalen. Men kan daarvoor terecht  bij een centrum voor 
volwassenenopleiding of bij een opleidingscentrum van SYNTRA.
1.Hoeveel kinderbegeleiders  en onthaalouders die bij de inwerkingtreding  van het 
decreet niet beschikten over de nodige kwalificatie hebben sinds de inwerkingtreding 
van het decreet Kinderopvang de vereiste kwalificatie behaald? 
2.Hoeveel kinderbegeleiders en onthaalouders voldoen vandaag nog niet aan de 
kwalificatievereiste?
3.Hoeveel van de kinderbegeleiders en onthaalouders die nog niet over de nodige 
kwalificatie beschikken, zijn gestart met hun opleiding met het oog op het behalen van 
de vereiste kwalificatie?
4.Hoeveel van de kinderbegeleiders en onthaalouders die nog niet over de nodige 
kwalificaties beschikken, hebben  aangegeven dat zij hun activiteit zullen stopzetten?
5.Er kunnen bij de opleidingsinstellingen vrijstellingen  worden gegeven voor reeds  elders 
verworven competenties. 
Hoeveel kinderbegeleiders en onthaalouders  die sinds de inwerkingtreding  van het 
decreet Kinderopvang een opleidingstraject zijn gestart, hebben daardoor een 
inkorting van de opleidingsduur  kunnen verkrijgen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 829 van 20 augustus 2021
van FREYA SAEYS
1.Het decreet is ondertussen ruim 7 jaar geleden ingegaan  en de populatie van 
kinderbegeleiders en aangesloten onthaalouders is onderhevig aan in- en uitstroom. 
Over aangesloten  onthaalouders hadden we bij het ingaan van het decreet geen 
gegevens m.b.t.  hun kwalificaties.
Op deze vraag kunnen  we dus geen antwoord geven.  Nadien wordt er ieder jaar op 1 
januari een status opgemaakt. (zie verdere  antwoorden)
2-3.Op 1/1/2021 zijn er 879 kinderbegeleiders in de groepsopvang (8,46%) die niet 
beschikken over de nodige kwalificatie.  Hiervan geven 182 kinderbegeleiders aan dat 
ze in een kwalificerend traject  zitten.
Voor de aangesloten onthaalouders doen we beroep  op wat de pools gezinsopvang,  
die als opdracht hebben om de niet-gekwalificeerde onthaalouders te ondersteunen 
in hun kwalificerend traject,  hierover verzamelen  en ons bezorgen. Op 31/12/2020 
waren er 605 aangesloten onthaalouders niet gekwalificeerd.
442 van deze 605 (73%) volgen een kwalificerend traject, waarvan: 
39% kiest voor een opleiding, 
51% kiest voor het EVC-assessment
5% kiest voor een combinatie van opleiding en assessment
2% herkansing van het assessment
3% vervolgtraject nog te bepalen
Deze detailcijfers zijn er niet voor de kinderbegeleiders groepsopvang.
4.71 van de 605 aangesloten onthaalouders  geven aan met hun activiteit  te zullen 
stoppen voor 2024. Deze cijfers kennen  we niet voor de kinderbegeleiders 
groepsopvang.
5.Er kunnen bij de opleidingsinstellingen vrijstellingen  worden gegeven voor elders 
verworven competenties. Er zijn geen cijfers beschikbaar hoeveel vrijstellingen er 
worden gegeven aan de kinderbegeleiders groepsopvang of aan de aangesloten 
onthaalouders. Er zijn binnen Opgroeien geen cijfers beschikbaar hoeveel 
kinderbegeleiders en onthaalouders een inkorting  van de opleidingsduur hebben 
kunnen verkrijgen. Mogelijks kunnen die bij onderwijs worden opgevraagd.
