title: Recyclage pmd - Nieuwe meetmethode
thema: Natuur en Milieu
pdf link: https://docs.vlaamsparlement.be/pfile?id=1747809
thema link: https://www.vlaamsparlement.be/parlementaire-documenten/schriftelijke-vragen/1548235
SCHRIFTELIJKE VRAAG
nr. 1296
van FREYA PERDAENS
datum: 20 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Recyclage pmd  -  Nieuwe  meetmethode
In de hoorzitting rond zwerfvuil die op 9 juni in de commissie Leefmilieu  werd gehouden,  
kwam het element van een nieuwe meetmethode voor de recyclage van pmd (plastic 
flessen, metaalverpakkingen, drankkartons) terug bij verschillende  sprekers. We konden 
het horen in de uiteenzettingen van Fost Plus, IVC (Interregionale Verpakkingscommissie) 
en VVSG (Vereniging van Vlaamse Steden  en Gemeenten).
Concreet zal het de bedoeling zijn om het rekenpunt later in de keten te doen vallen, 
waardoor bijvoorbeeld vocht al uit de verpakking is en niet meer meegeteld zal worden. 
Dat moet de nauwkeurigheid  van de hoeveelheid ingezameld pmd verhogen.
De verschillende sprekers gaven aan dat dergelijke aanpassing  in principe voor ons niet 
zoveel invloed  zal hebben  omdat de sorteerresidu’s bij ons nu al niet meegeteld worden. 
Het zou het wel makkelijker  maken om aan internationale benchmarking  te doen. In 
verschillende landen worden die residu’s vandaag  immers wel nog meegeteld.
1.Wanneer zal de nieuwe rekenmethode  voor pmd ingang vinden?  Moet die in elk land 
op hetzelfde moment  ingevoerd worden?
2.Welke aanpassingen zullen er moeten gebeuren om dat logistiek en technisch  te 
kunnen invoeren?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1296 van 20 augustus 2021   
van FREYA PERDAENS 
1.De nieuwe  berekeningsmethode voor de resultaten inzake de recyclage en nuttige 
toepassing van verpakkingsafval  gelden  voor alle lidstaten vanaf het jaar 2020.  
Hierover moet midden 2022 aan Europa gerapporteerd worden.
2.De aanpassingen aan de berekeningsmethode werden  de afgelopen jaren voorbereid, 
zodat de nieuwe berekeningsmethode zal kunnen worden  toegepast  vanaf  het jaar 
2020 (rapportage in 2022). Zo werden  wijzigingen  aangebracht  aan de systemen voor 
de aangiftes van de bedrijven en werden studies en onderzoeken uitgevoerd  om 
bepaalde deelaspecten te onderzoeken (zoals bijvoorbeeld inzake schroot dat 
gerecupereerd wordt uit verbrandingsassen). De uitdaging  was vooral  om bijkomende 
gegevens in te zamelen over de op de markt gebrachte  hoeveelheden  en over de 
recyclage van de ingezamelde materialen.  Er moet niet op een andere manier worden 
ingezameld of gesorteerd.
