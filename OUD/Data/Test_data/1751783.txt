title: N8 Wevelgem - Ontharding middenberm (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1751783
thema link: https://www.vlaamsparlement.be/parlementaire-documenten/schriftelijke-vragen/1549095
SCHRIFTELIJKE VRAAG
nr. 1600
van BERT  MAERTENS
datum: 6 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
N8 Wevelgem   -  Ontharding middenberm (2)
Via mijn schriftelijke vraag nr. 1333 van 16 juni 2021 bevroeg  ik de minister over de 
mogelijke ontharding  van een gedeelte van de middenberm langs  de N8 op het 
grondgebied van Wevelgem.  Op die middenberm bevindt zich een kasseistrook die het 
grootste gedeelte van het jaar vol onkruid  staat. Daarom zou de verharding volledig 
verwijderd worden en zou er een bloemenweide of andere beplanting  ingezaaid worden.
In haar antwoord stelde de minister  dat de betrokken  zone op dat tijdstip in studie lag ten 
behoeve van een project  ter bevordering van de doorstroming van het openbaar  vervoer. 
Het concept daarvan  lag nog niet vast. AWV (Agentschap  Wegen en Verkeer) kon daarom 
nog geen uitspraken of voorafnames doen die door het toekomstige project eventueel 
opnieuw tenietgedaan  zouden  worden.
Ter opvolging  graag volgende vragen.
1.In verband met het voorstel over de mogelijke  ontharding van een gedeelte van de 
midenberm van de N8 op het grondgebied  van Wevelgem. 
a)Werd  dit voorstel  intussen besproken tussen AWV en het gemeentebestuur van 
Wevelgem? Indien ja, wanneer  werd dit voorstel besproken en welke afspraken 
werden daarbij gemaakt?
b)Indien niet, wanneer  vindt het eerstkomende overleg  plaats tussen de beide  
partijen? Wordt dit project daarbij besproken?
2.In verband met de studie over de doorstroming van het openbaar vervoer langs de N8 
in Wevelgem.  
a)Wat is de exacte scope van de studie? Welke concrete  ingrepen worden onderzocht 
in deze studie?
b)Wat is de huidige stand van zaken van deze studie?  Is het concept  intussen 
gefinaliseerd? Zo ja, wat betekent  dit voor de mogelijke ontharding  van de 
middenberm van de N8 in Wevelgem?
c)Welke fasering en timing zal worden gehanteerd bij finalisering van deze studie?
d)Welk bedrag wordt uitgetrokken voor deze studie?
e)Welke partners  zijn betrokken in deze studie? Wanneer vond het laatste overleg 
plaats met de betrokken actoren? Welke afspraken  werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1600 van 6 september  2021
van BERT  MAERTENS
1.a)Het voorstel over de mogelijke ontharding  van een gedeelte van de middenberm 
van de N8 op het grondgebied van Wevelgem  werd tot op heden  nog niet 
besproken tussen Agentschap  Wegen en Verkeer  (AWV) en het gemeentebestuur 
van Wevelgem  (zie ook antwoord  2).
b)Er is momenteel  geen volgend overleg gepland  tussen AWV en het 
gemeentebestuur van Wevelgem. Gelet op het standpunt op PV 1333 - deelvraag 
2 is het voorstel  momenteel nog niet aan de orde. Afhankelijk van de evolutie van 
de doorstromingsstudie (zie antwoord  2) zal dit voorstel op komende 
overlegmomenten besproken  worden.
2.a)Het voorwerp van de opdracht is de verbetering van de doorstroming van het 
openbaar vervoer en de herinrichting van het volledige wegvak N8 tussen  de 
rotonde aan de Vliegveldlaan  en het complex Bissegem  op de R8. De volgende 
ingrepen worden onderzocht:
●de aanleg van een tidal flow op een centrale busbaan,
●de aanleg van turborotondes,
●de aanleg van volwaardige en veiliger fietspaden,
●de groenaanleg,
●de inplanting  van een vrachtwagenparking  en een carpoolparking  
met mobipunt.
b)De tidal flow voor de bussen  in combinatie met 3 rotondes  is geen valabele 
oplossing gebleken  om doorstromingswinst  te realiseren. Er wordt een nieuwe 
oplossing bestudeerd. Het is weinig waarschijnlijk  dat dit combineerbaar is met de 
ontharding van de middenberm  van de N8 in Wevelgem. 
c)Aangezien er gezocht wordt naar een andere oplossing om de doorstroming  te 
verbeteren kan er nog geen fasering  en timing meegedeeld  worden voor de 
finalisering van deze studie. 
d)Er wordt  een bedrag uitgetrokken van € 335.000.
e)Er werd een vergadering gehouden met AWV, dMOW, Wevelgem,  Kortrijk,  De Lijn 
en het studiebureau op 9 juni 2021.
Aangezien gebleken is dat de tidal flow in combinatie met de rotondes geen 
verbetering is voor de doorstroming van het openbaar  vervoer, werd beslist om 
de tidal flow niet verder uit te werken,  maar de studie in het najaar van 2021 
verder te zetten  om te zien of vaste busbanen wel een verbetering  van de 
doorstroming kunnen  betekenen. 
