title: De Lijn - Agressie tegenover chauffeurs en personeel (3)
thema: Mobiliteit en Verkeer
pdf link: https://docs.vlaamsparlement.be/pfile?id=1751336
thema link: https://www.vlaamsparlement.be/parlementaire-documenten/schriftelijke-vragen/1549023
SCHRIFTELIJKE VRAAG
nr. 1594
van BERT  MAERTENS
datum: 3 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Agressie  tegenover  chauffeurs en personeel (3)
Via mijn schriftelijke vraag nr. 747 van 11 februari 2021 bevroeg  ik de minister over 
agressie tegen chauffeurs en controleurs van De Lijn in 2020. Uit het antwoord bleek  dat 
er vorig jaar 1379 gevallen van agressie waren tegen het personeel van De Lijn. Dat 
resulteerde in totaal in 3516 dagen werkonbekwaamheid.
In deze context graag de volgende opvolgingsvragen.
1.Hoeveel feiten van agressie  waren er in de eerste  twee kwartalen  van 2021 tegen 
chauffeurs en controleurs  van De Lijn en de pachters? Graag een overzicht,  met 
opsplitsing tussen  de feiten  van verbale agressie en fysieke agressie en een opsplitsing  
per provincie.
2.Tot hoeveel dagen werkonbekwaamheid resulteerden  deze feiten?
3.Wat is het totaalaantal  lijncontroleurs dat in de eerste twee kwartalen van 2021 werd 
aangeworven? Wat is het totale aantal controleurs dat momenteel actief  is bij De Lijn? 
Graag een opsplitsing per controleteam.
4.De uitrusting van de voertuigen is een belangrijke factor voor het garanderen van de 
veiligheid. 
Wat is het percentage bussen van De Lijn dat op 1 september 2021 beschikte over 
camerabewaking? Wat was het percentage bussen van de pachters dat op 1 september 
2021 beschikte  over camerabewaking?
5.Welke maatregelen neemt De Lijn momenteel om haar chauffeurs en controleurs te 
beschermen tegen  agressie? Welke  nieuwe initiatieven  zijn daarbij dit jaar gepland?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1594 van 3 september 2021
van BERT  MAERTENS
1.De Lijn heeft zich gereorganiseerd, waardoor de gegevens niet per provincie  maar 
per zone beschikbaar  zijn:
-Zone West bestaat uit de provincies West- en Oost-Vlaanderen en Brussel 
Rand;
-Zone Oost bestaat  uit de provincies Antwerpen, Limburg  en Vlaams-Brabant.
Verbale agressie
Chauffeurs Lijncontroleurs Chauffeurs exploitanten
Totaal
Zone West 202 3 12 217
Zone Oost 299 43 87 429
Totaal 501 46 99 646
Fysieke agressie
Chauffeurs Lijncontroleurs Chauffeurs exploitanten
Totaal
Zone West 58 2 10 70
Zone Oost 50 8 17 75
Totaal 108 10 27 145
2.Van 1 januari  tot en met 30 juni 2021 waren  er 37 feiten  die in het totaal tot 1.317  
dagen werkverlet  hebben  geleid.
3.In de eerste 6 maanden van 2021 werden  3 nieuwe  lijncontroleurs aangeworven.
Totaal aantal lijncontroleurs:
ControleteamAantal VTE
Antwerpen 42,7
Gent 43,8
Leuven 20
Dilbeek 26,1
Hasselt 18,7
Oostende 22,8
4.Er is geen enkele reden om geweld  te gebruiken waardoor de uitrusting geen rol zou 
mogen spelen.  De Lijn maakt één keer per jaar de stand van zaken  op van het aantal 
voertuigen dat met camerabewaking  is uitgerust. Dat gebeurt  telkens  op 31 
december. Op 31/12/2020 waren 77% van de regiebussen  en 67% van de 
exploitantenbussen uitgerust met camerabewaking.
Van 1/1/2021 tot en met 31/8/2021 werden 102 regiebussen in dienst genomen  die 
standaard met camerabewaking  uitgerust zijn.
Momenteel wordt camerabewaking uitgerold  op bussen van exploitanten. Van 
1/1/2021 tot en met 31/8/2021 werden 94 bussen van exploitanten uitgerust  met 
camerabewaking.
5.De Lijn zet haar maatregelen gericht  en flexibel in, gebaseerd op de kwartaalanalyses  
en de aandachtsbuurten die hierbij naar voren  komen.
De maatregelen steunen op 4 pijlers: organisatorische  maatregelen, (techno-
)preventieve maatregelen, opleidingen en samenwerking met externe  partners.
In 2021 werd de procedure agressie herbekeken en herwerkt. Hierbij kwam er ook 
een grotere focus  op nazorg:
-acute fase: ondersteuning door dispatching  en lijncontrole;
-nadien: alle chauffeurs of lijncontroleurs  die slachtoffer zijn, worden uitgenodigd 
voor een gesprek met hun leidinggevende (in het kader van de verdere 
verwerking).
