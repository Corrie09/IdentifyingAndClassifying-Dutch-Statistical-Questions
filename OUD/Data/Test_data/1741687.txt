title: Woonzorgcentra (wzc's) - Personeelsbezetting (2)
thema: Welzijn en Gezin
pdf link: https://docs.vlaamsparlement.be/pfile?id=1741687
thema link: https://www.vlaamsparlement.be/parlementaire-documenten/schriftelijke-vragen/1538789
SCHRIFTELIJKE VRAAG
nr. 765
van LISE VANDECASTEELE
datum: 25 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Woonzorgcentra (wzc's)  -  Personeelsbezetting (2)
Een woonzorgcentrum biedt permanente opvang en verzorging aan 65-plussers die niet 
meer thuis kunnen wonen. Naast een permanente  verblijfplaats gaat dat van 
huishoudelijke hulp en hulp bij dagdagelijkse  taken  tot (lichaams)verzorging en verpleging.  
In Vlaanderen onderscheiden  we drie types  woonzorgcentra: for profit, social profit en 
publiek. 
In opvolging van schriftelijke vraag  nr. 155 van 23 november 2020 over de 
personeelsbezetting, graag een antwoord op de volgende vragen.
1.Kan de minister het aantal vte (voltijdequivalent) personeelsleden in de 
woonzorgcentra op 30 juni 2021 meedelen met onderverdeling  in zorgkundigen, 
verpleegkundigen, directie en andere  medewerkers. Graag met onderverdeling in 
publiek, for profit (inclusief vzw’s die behoren tot commerciële groepen) en social 
profit. Indien het niet mogelijk is het onderscheid te maken  tussen openbaar, for profit 
en social profit, mag de indeling openbaar, vzw en commercieel gebruikt worden.
2.Graag het aantal bewoners,  berekend  op het aantal  ligdagen  die de voorzieningen  in 
de RaaS-webtoepassing hebben geregistreerd, voor de referentieperiode 1 juli 2020 - 
30 juni 2021. Graag met onderverdeling  in openbaar, for profit (inclusief vzw’s die 
behoren tot commerciële groepen)  en social profit.  Indien het niet mogelijk is het 
onderscheid te maken tussen openbaar, for profit en social profit, mag de indeling  
openbaar, vzw en commercieel gebruikt worden. 
3.Graag ook het aantal vte per bewoner voor de referentieperiode 1 juli 2020 - 30 juni 
2021. Graag met onderverdeling in openbaar,  for profit (inclusief  vzw’s die behoren 
tot commerciële groepen) en social profit. Indien het niet mogelijk is het onderscheid 
te maken tussen  openbaar, for profit en social profit, mag de indeling openbaar, vzw 
en commercieel  gebruikt worden. 
4.Graag het aantal  vte per bewoner in de profit-woonzorgcentra voor de 
referentieperiodes 1 juli 2017 - 30 juni 2018,  1 juli 2018 - 30 juni 2019,  1 juli 2019 - 
30 juni 2020 en 1 juli 2020 - 30 juni 2021 voor de volgende commerciële uitbaters: 
Armonea, Senior  Living Group,  Orpea en Vulpia. 
5.Graag een overzicht van het aantal woongelegenheden voor de referentieperiodes 1 
juli 2017 - 30 juni 2018, 1 juli 2018 - 30 juni 2019, 1 juli 2019 - 30 juni 2020 en 1 juli 
2020 - 30 juni 2021. Graag  met onderverdeling in openbaar,  for profit (inclusief vzw’s  
die behoren tot commerciële  groepen) en social profit. Indien het niet mogelijk is het 
onderscheid te maken tussen openbaar, for profit en social profit, mag de indeling  
openbaar, vzw en commercieel gebruikt worden. Graag ook specifieke gegevens voor 
de volgende commerciële uitbaters: Armonea,  Senior Living Group, Orpea en Vulpia.
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 765 van 25 juni 2021
van LISE VANDECASTEELE
1.Zoals  eerder  gemeld, mogen  de voorzieningen met toepassing van de Europese 
Verordening Bescherming van de Persoonlijke Levenssfeer,  enkel  persoonsgegevens 
in de RaaS-webtoepassing registreren die meegenomen worden in een berekening van 
hetzij de tegemoetkoming in het kader van de compensatie ‘vrijstelling van 
arbeidsprestaties en eindeloopbaan’, hetzij de basistegemoetkomingen voor zorg. 
Bijgevolg is het niet mogelijk om op uw vraag te antwoorden,  aangezien de 
voorzieningen niet alle personeelsleden  met kwalificatie zorgkundigen, 
verpleegkundigen, directie en andere medewerkers meedelen.  Daarnaast deel ik u ook 
mee dat de personeelsgegevens die wel worden meegedeeld  niet op één bepaalde 
datum (bijvoorbeeld 30 juni 2021) beschikbaar zijn maar per kwartaal worden 
ingebracht. De gegevens van het tweede kwartaal van 2021 zijn bovendien, zoals ook 
in eerdere antwoorden  meegedeeld,  pas beschikbaar vanaf december  2021,  zoals ook 
toegelicht in het antwoord  op vraag  2.
Ter informatie bezorg  ik u hierbij  een overzicht van de vte verpleegkundigen en vte 
zorgkundigen die voor de laatste volledig meegedeelde referentieperiode,  nl. deze van 
1 juli 2019 tot en met 30 juni 2020, werden meegenomen in de toets met betrekking 
tot het normpersoneel voor de woonzorgcentra en centra  voor kortverblijf:
Verpleegkundigen Zorgkundigen
Commercieel 1.736,87 2.476,278
Openbare sector 3.427,82 5.600,529
VZW 6.106,109 8.729,969
2.De voorzieningen delen  de gegevens  voor de referentieperiode van 1 juli 2020 tot en 
met 30 juni 2021 mee tot en met 15 oktober 2021. U mag niet onderschatten dat dit 
een veelheid aan informatie is die moet worden  aangeleverd. De indieningsperiode  is 
in artikel 454 van het Besluit  van de Vlaamse Regering  van 30 november 2018 
houdende de uitvoering van het decreet van 18 mei 2018 houdende de Vlaamse  sociale 
bescherming voldoende  ruim bepaald.  Vervolgens ontvangen de voorzieningen een 
voorlopige berekening waarna  opnieuw  een correctietijd van 30 dagen aanvangt. De 
gevraagde definitieve  gegevens zijn ten vroegste  in december 2021 beschikbaar. 
3.Zie antwoord op vraag  2, bijgevolg  onmogelijk om deze vraag  te beantwoorden.
4.Het is onmogelijk  om over deze vier verschillende periodes  de gegevens  per gevraagde 
groep te verzamelen en consolideren. Het agentschap voert immers geen permanente  
registratie van welke erkende rechtspersoon verder onder  welke groep ressorteert. 
Onder een bepaalde  groep situeren zich immers  in vele gevallen talrijke  verschillende 
rechtspersonen aan wie een erkenning is verleend. De vraagstelling vereist  dat op elk 
moment van de gevraagde  vier jaren deze rechtspersonen individueel moeten worden  
onderzocht, in kaart worden  gebracht en individueel  moeten worden toegewezen aan 
een bepaalde groep.  Daarnaast kunnen deze rechtspersonen over deze periodes heen 
bovendien ook plots onderdeel  gaan vormen van een groep  waar ze dat voorheen niet 
waren, omgekeerd niet langer onderdeel vormen  van een groep of overgenomen 
worden door een andere groep. Ook dit vereist een individueel onderzoek van elke 
erkende voorziening over de vier betreffende periodes en desgevallend een proratering  
indien er een wijziging plaatsvindt midden in een van de gevraagde periodes.  Het 
agentschap heeft geen ruimte om dergelijke grootschalige oefening uit te voeren.  
5.Hieronder vindt u een overzicht van het aantal erkende  woongelegenheden in 
woonzorgcentra op 1 juli van de jaren 2017, 2018, 2019, 2020 en 2021,  met een 
onderverdeling in openbaar,  vzw en for profit.
 
totaal openbaar vzwfor 
profit
1 juli 2017 79.669 24.392 43.733 11.544
1 juli 2018 80.839 24.565 44.522 11.752
1 juli 2019 81.730 24.426 42.179 15.125
1 juli 2020 82.570 24.280 42.945 15.345
1 juli 2021 83.173 24.122 43.218 15.833
Deze onderverdeling  is gebaseerd op het juridisch statuut van de uitbatende 
rechtspersoon en houdt  dus geen rekening  met het gegeven dat sommige vzw’s  die 
op basis van hun juridisch statuut  tot de vzw-sector gerekend worden, behoren tot 
commerciële groepen.
