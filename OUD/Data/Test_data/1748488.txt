title: PFAS-verontreiniging Westerschelde - Motie gemeente Reimerswaal (NL)
thema: Natuur en Milieu
pdf link: https://docs.vlaamsparlement.be/pfile?id=1748488
thema link: https://www.vlaamsparlement.be/parlementaire-documenten/schriftelijke-vragen/1547940
SCHRIFTELIJKE VRAAG
nr. 1268
van CARMEN RYHEUL
datum: 29 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
PFAS-verontreiniging Westerschelde  -  Motie gemeente Reimerswaal (NL)
Zopas bezorgde de gemeente Reimerswaal (NL) een op 20 juli ll. unaniem goedgekeurde  
gemeentelijke motie inzake  PFAS-verontreiniging van de Westerschelde aan onder meer 
het Vlaams Parlement.
In deze motie verwijst  de gemeente Reimersdaal naar een recent rapport van de 
Universiteit van Utrecht  (NL) waaruit blijkt dat vis in het oostelijk deel van de 
Westerschelde vijftien  keer meer PFOS bevat dan de vigerende  Nederlandse norm. 
Tevens drukt de gemeente Reimerswaal in deze motie  haar bezorgdheid uit voor hoge 
PFAS-concentraties in vogels, in de begroeiing  op de schorren, alsook in het slib van de 
Westerschelde, en wijst de gemeente erop dat deze PFAS-verontreiniging  ernstige  
negatieve gevolgen  kan hebben voor de bedrijven die leven van de visvangst en zee-
groenteteelt in de Westerschelde.
De gemeente Reimerswaal vraagt in deze gemeentelijke motie dan ook dat de 
PFAS/PFOS stroomopwaarts in de Schelde onmiddellijk wordt  gestopt.
1.Beschikt de minister over recente PFAS/PFOS-concentraties die werden  opgetekend 
in de verschillende meetpunten  van het Vlaamse  VMM-meetpuntennet (VMM:  
Vlaamse Milieumaatschappij) op de loop van de Schelde (i.c. Bovenschelde,  
Zeeschelde en Westerschelde) tussen de grens met het Waalse Gewest en de 
Nederlandse grens?
Zo niet, is de minister van plan om de VMM onmiddellijk opdracht  te geven om in al 
haar meetpunten op het Vlaamse deel van de Schelde een PFAS/PFOS-bemonstering 
en -analyse uit te voeren,  en deze analyseresultaten ter beschikking te stellen  van 
de leden  van de commissie  Leefmilieu en de onderzoekscommissie PFAS-PFOS?
Zo ja, kan de minister een overzicht bezorgen van de VMM-meetpunten op het 
Vlaamse deel van de Schelde (opgesplitst in Bovenschelde, Zeeschelde en 
Westerschelde) met per meetpunt  de corresponderende recent geregistreerde 
PFAS/PFOS-concentraties en de datum/data waarop de bemonstering  telkens 
plaatsvond ter beschikking te stellen van de leden van de commissie  Leefmilieu  en 
de onderzoekscommissie  PFAS-PFOS?
2.Beschikt de minister over recente PFAS/PFOS-concentraties die werden  opgetekend 
na bemonstering en analyse  van het Scheldewater op de plaats waar de Schelde de 
gewestgrens tussen Vlaanderen en Wallonië overschrijdt, zodat men zicht heeft over 
welke concentraties PFAS/PFOS vanuit Wallonië in het Scheldewater  terechtkomen?
Zo niet, is de minister van plan om de VMM onmiddellijk opdracht te geven om op dit 
grenspunt een PFAS/PFOS-bemonstering  en -analyse van het Scheldewater  uit te 
voeren, en deze analyseresultaten ter beschikking te stellen  van de leden  van de 
commissie Leefmilieu  en de onderzoekscommissie PFAS-PFOS?
Zo ja, kan de minister het resultaat van deze recente PFAS/PFOS-analyse van het 
Scheldewater op dit grenspunt en de datum van de bemonstering ter beschikking 
stellen van de leden  van de commissie  Leefmilieu  en de onderzoekscommissie PFAS-
PFOS?
3.Beschikt de minister over recente PFAS/PFOS-concentraties die werden  opgetekend 
na bemonstering en analyse  van het Scheldewater op de plaats waar de Schelde de 
grens tussen Frankrijk en België overschrijdt, zodat men zicht heeft over welke  
concentraties PFAS/PFOS vanuit Frankrijk in het Scheldewater  terechtkomen?
Zo niet, is de minister van plan om deze info op te vragen aan de Waalse of Franse  
bevoegde omgevingsoverheidsdiensten, of kan zij indien mogelijk de VMM 
onmiddellijk opdracht geven om (eventueel  in samenspraak met de bevoegde Waalse 
en/of Franse overheidsdiensten)  ook op dit grenspunt een PFAS/PFOS-bemonstering 
en -analyse van het Scheldewater  uit te voeren, en deze analyseresultaten  ter 
beschikking te stellen van de leden van de commissie Leefmilieu en de 
onderzoekscommissie PFAS-PFOS?
Zo ja, kan de minister het resultaat van deze recente PFAS/PFOS-analyse van het 
Scheldewater op dit grenspunt en de datum van de bemonstering ter beschikking 
stellen van de leden  van de commissie  Leefmilieu  en de onderzoekscommissie PFAS-
PFOS?
4.Beschikt de minister over recente PFAS/PFOS-concentraties die werden  opgetekend 
na bemonstering en analyse  van het Scheldewater op de plaats waar de Schelde de 
grens tussen  Vlaanderen en Nederland overschrijdt, zodat men zicht heeft over 
welke concentraties PFAS/PFOS vanuit Vlaanderen op die plaats in het Scheldewater 
terechtkomen?
Zo niet, is de minister van plan om de VMM onmiddellijk opdracht te geven om op dit 
grenspunt een PFAS/PFOS-bemonstering  en -analyse van het Scheldewater  uit te 
voeren, en deze analyseresultaten ter beschikking te stellen  van de leden  van de 
commissie Leefmilieu  en de onderzoekscommissie PFAS-PFOS?
Zo ja, kan de minister het resultaat van deze recente PFAS/PFOS-analyse van het 
Scheldewater op dit grenspunt en de datum van de bemonstering ter beschikking 
stellen van de leden  van de commissie  Leefmilieu  en de onderzoekscommissie PFAS-
PFOS?
5.Wat zullen de Vlaamse minister van Omgeving en de overige  leden van de Vlaamse 
Regering antwoorden  aan de gemeente Reimerswaal met betrekking tot de 
gemeentelijke motie die deze Nederlandse  gemeente zopas  aan het Vlaams 
parlement richtte? Kan de minister een kopie van het antwoord van de Vlaamse  
Regering ter beschikking stellen van de leden van de commissie  Leefmilieu  en de 
onderzoekscommissie PFAS-PFOS?
6.a) Op welke plaatsen op de loop van de Schelde zijn er in Vlaanderen knelpunten 
ingevolge hoge PFAS/PFOS-concentraties in het Scheldewater die een bedreiging  
kunnen vormen voor de mens  en het leefmilieu?
b)Welke concrete maatregelen heeft de minister intussen al uitgevaardigd om deze 
onder a) vermelde  PFAS/PFOS-knelpunten  weg te werken?
7.Heeft  de minister intussen al gezamenlijk overleg gepleegd  met haar ambtsgenoten 
in Frankrijk, Nederland en het Waalse  Gewest omtrent  de PFAS/PFOS-concentraties  
in het Scheldewater  met het oog op een grensoverschrijdend  onderzoek en aanpak 
van deze PFAS/PFOS-problematiek?
Zo niet, waarom  niet, en wordt  dergelijk overleg op korte termijn alsnog gepland?
Zo ja, wat leverde dit overleg voorlopig op, wanneer zullen de volgende 
overlegmomenten plaatsvinden en wat staat er op de agenda van deze 
eerstvolgende ontmoetingen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1268 van 29 juli 2021
van CARMEN RYHEUL
1.De Vlaamse Milieumaatschappij (VMM)  beschikt over metingen in de Schelde van PFOS 
voor oppervlaktewater en biota en van PFOS en een aantal PFAS in de Westerschelde. 
De metingen sinds 2018 tot op heden  bevinden zich in Bijlage 1, samen met de 
beoordeling van deze metingen.
2.De VMM beschikt over een meetpunt aan de grens Vlaanderen-Wallonië op de 
Bovenschelde, waardoor de kwaliteit van het Scheldewater bij binnenkomst in 
Vlaanderen bekend is. Het gaat om het meetpunt 179000 in Bijlage 1. De metingen  
van PFOS worden  om de 3 jaar uitgevoerd. Voor meetpunt 179000  zijn er metingen in 
2018 en 2021.
3.De VMM beschikt niet over eigen  metingen op de grens  tussen Frankrijk en het Waals  
Gewest.
In het kader van de werkgroep monitoring van de Internationale  Scheldecommissie  
(ISC) werden  wel reeds  beschikbare meetgegevens van de betrokken partijen 
(Frankrijk, het Waalse Gewest,  het Vlaamse Gewest en Nederland) verzameld. Een 
overzicht hiervan werd in juli 2021 aan de leden van de werkgroep bezorgd.  Het omvat 
ook een Waals meetpunt te Bléharies, op de grens tussen Frankrijk en het Waals  
Gewest. Het overzicht  moet echter nog gevalideerd  worden door de betrokken partijen.
4.De VMM beschikt  over metingen in de Schelde ter hoogte van de grens  met Nederland, 
het gaat om meetpunt 154100 in Bijlage 1.
5.Aangezien  de motie was gericht  aan het Vlaams Parlement en niet aan de regering  of 
mezelf, hebben  wij hier niet formeel op gereageerd.  We hebben  wel een brief 
ontvangen van de provincie  Zeeland met de vraag om informatie met hen te delen. 
We hebben positief op deze brief gereageerd  en zijn hierover  met hen in overleg.
6.a)Bijlage 1 geeft in het tabblad “beoordeling”  de toetsing aan de Europese norm van 
de PFOS metingen in de vermelde  meetpunten. Kolom  “M” geeft aan of de norm  
gehaald wordt  (“conform”) of niet (“niet conform”). De maximumnorm wordt voor 
al deze meetpunten gehaald. De norm op het jaargemiddelde wordt op de meeste 
plaatsen overschreden. De overschrijdingsfactor  (de verhouding tussen de 
getoetste waarde en de norm) varieert van 1,49 tot 149. Voor het jaar 2021 kunnen 
de resultaten  nog wijzigen omdat niet alle monsters reeds  genomen  en/of 
geanalyseerd zijn.
Over de eventuele impact op de gezondheid doet de VMM geen uitspraak. De 
Europese milieukwaliteitsnormen voor PFOS in oppervlaktewater en biota zijn 
ecologische normen: ze geven een beeld over de chemische toestand van het 
oppervlaktewater.
b)De VMM werkt actief mee aan tal van acties in het Vlaams actieplan PFAS om de 
problematiek rond PFAS en PFOS  in kaart te brengen.  De opdrachthouder  van de 
Vlaamse Regering  werkt hard aan een gecoördineerde aanpak  van de PFOS-
verontreiniging. Ook daar is de VMM bij betrokken. Met de verdere  uitvoering van 
het PFAS-actieplan, de recente  waterbeleidsnota, verhoogde  investeringen in 
riolering, de bijsturing van het mestbeleid en de aankomende 
stroomgebiedbeheerplannen worden belangrijke stappen gezet  om de 
waterkwaliteit te verbeteren.
7.In het kader van de Internationale Scheldecommissie  en Internationale 
Maascommissie is sinds 2019 intensief overlegd tussen experten van de 
verantwoordelijke entiteiten over PFAS-monitoring en meetgegevens  met de bedoeling 
om tussen Vlaanderen en Nederland  tot een goed afgestemde  aanpak  te komen.
Recent heeft Vlaanderen, vertegenwoordigd door de VMM en met bijdrage door Karl 
Vrancken, deelgenomen  aan het regionale overleg georganiseerd door de provincie  
Zeeland en Rijkswaterstaat. Doel van dit overleg was enerzijds  informatie-uitwisseling, 
om zo een antwoord te krijgen op de vragen  van de inwoners van Zeeland en 
anderzijds ervaringen te delen over de PFAS-aanpak in Nederland  en Vlaanderen en 
waar mogelijk elkaar te ondersteunen. Er wordt nog een vervolg op dit overleg  
georganiseerd door de provincie  Zeeland. VMM-experten overleggen  uiteraard 
regelmatig op informele  basis met Nederlandse collega’s over de toepassing van de 
kaderrichtlijn Water  en de richtlijn  Prioritaire Stoffen.
Bovendien gaat deze week nog een overleg door tussen mezelf, gedeputeerde Van der 
Velde van de provincie Zeeland en ambassadeur van Nederland  in België Kleiweg  de 
Zwaan.
BIJLAGE
Meetresultaten PFAS
