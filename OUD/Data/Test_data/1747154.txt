title: Asbestophaling land- en tuinbouw - Sectorprotocol
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1747154
thema link: https://www.vlaamsparlement.be/parlementaire-documenten/schriftelijke-vragen/1548317
SCHRIFTELIJKE VRAAG
nr. 979
van STIJN DE ROO
datum: 23 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Asbestophaling land- en tuinbouw  -  Sectorprotocol
Ik vernam via de media dat de Vlaamse Regering  3,85 miljoen euro - afkomstig uit het 
budget van het relanceplan  Vlaamse Veerkracht - vrijmaakt om 200 extra scholen  
asbestveilig te maken.  In 2018 keurde de Vlaamse  Regering immers een actieplan  voor 
de afbouw van asbest goed om tegen  2040 te kunnen leven en werken in een 
asbestveilig Vlaanderen.
Ik stel deze vraag in opvolging van mijn schriftelijke vraag nr. 657 van 23 februari 2021.  
In haar antwoord op mijn vraag naar de stand  van zaken van het sectorprotocol 
asbestophaling in de land- en tuinbouw  stelde minister Zuhal  Demir: “Ik werk momenteel  
alle praktische modaliteiten uit om na protocolondertekening meteen van start te kunnen 
gaan met het voorziene  aanbod. Het inhoudelijk  akkoord is reeds bereikt. De concrete 
startdatum zal bij ondertekening bekend  gemaakt worden.”
1.Wanneer verwacht  de minister over te gaan tot ondertekening van het sectorprotocol 
voor de land- en tuinbouw?
2.Vanaf wanneer zullen landbouwers  asbest via een subsidie kunnen verwijderen  en/of  
afvoeren?
3.Wat zijn de voorwaarden  en/of beperkingen om in aanmerking  te komen voor het 
subsidiesysteem onder het sectorprotocol  land- en tuinbouw?
4.Hoeveel budget reserveert de minister  voor het subsidiesysteem? Graag een 
overzicht per jaar voor deze legislatuur.
5.Met welke inzamelaar(s) sluit de Openbare  Vlaamse  Afvalstoffenmaatschappij 
(OVAM) een contract voor het op afroep  ophalen van het vrijgekomen asbestcement 
bij de landbouwer thuis? Indien nog niet bekend, wanneer zal deze informatie 
beschikbaar zijn?
6.Wat is de gecontracteerde kostprijs voor de OVAM per eenheid  gewicht of volume bij 
deze inzamelaar(s) (financiering van 100% van de kostprijs voor containerlevering, 
ophaling, transport  en verwerking van het vrijgekomen asbestcementen dak)?  Indien 
nog niet bekend,  wanneer zal deze informatie beschikbaar  zijn?
Deze vraag werd gesteld  aan de ministers  Hilde Crevits  (979), Zuhal  Demir (1305).
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 979 van 23 augustus 2021
van STIJN DE ROO
Een gecoördineerd antwoord zal worden verstrekt door mevrouw Zuhal  Demir, Vlaams  
minister van Justitie en Handhaving, Omgeving, Energie  en Toerisme.
