title: Lokale overheden - Uitgifte schulden (3)
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1755258
thema link: https://www.vlaamsparlement.be/parlementaire-documenten/schriftelijke-vragen/1548387
SCHRIFTELIJKE VRAAG
nr. 383
van PETER VAN ROMPUY
datum: 25 augustus  2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale overheden  -  Uitgifte schulden (3)
Ik stel deze vraag in opvolging van schriftelijke vraag nr. 62 van 19 november  2020 
betreffende de uitgifte van schulden door lokale overheden.
Aangezien de jaarrekeningen door de verschillende gemeenteraden  werden  goedgekeurd, 
is er mogelijkheid om de cijfers voor 2020 op te vragen.
1.Graag een overzicht van de autofinancieringsmarges per lokaal bestuur.
2.Hoeveel openstaande schulden hadden lokale besturen op 31 december  2020?  
Cijfer(s) per lokaal bestuur.
3.Hoeveel betaalden lokale besturen  vorig jaar aan rentes voor afgesloten  leningen? 
Cijfer(s) per lokaal bestuur.
4.Hoeveel lokale besturen werkten  vorig jaar met een obligatielening? 
a)Welke?
b)Voor welk bedrag?
5.Hoe evalueert de minister  deze cijfers?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 383 van 25 augustus 2021
van PETER VAN ROMPUY
Het antwoord is gebaseerd op de digitale rapporteringen  over de gegevens van de 
jaarrekeningen 2020.  281 gemeenten (en OCMW’s), en de 9 Antwerpse districten,  hebben 
een definitieve rapportering over de jaarrekening 2020 naar het Agentschap Binnenlands 
Bestuur (ABB) doorgestuurd.  Voor de 19 andere besturen (zie bijlage 1) zijn de voorlopige  
cijfers volgens de digitale  rapportering over het ontwerp van de jaarrekening opgenomen 
en kunnen de uiteindelijke cijfers van de jaarrekeningen 2020 dus nog beperkt afwijken.  
1.Bijlage 2 bevat het overzicht van de autofinancieringsmarges (AFM) per lokaal bestuur 
voor het jaar 2020 op basis van de jaarrekeningen  2020.
2.Het totaal van de financiële schulden op lange en korte termijn bedraagt  8.279.440.844 
euro per 31/12/2020  voor de gemeenten. Bijlage  3 toont het overzicht  van deze 
schulden per gemeente.
3.De Vlaamse gemeenten betaalden 202.038.387  euro aan rente, commissies en kosten 
verbonden aan schulden in 2020.  Bijlage 4 bevat de bedragen per lokaal bestuur.
4.Volgens de jaarrekeningen bedroeg de geboekte openstaande financiële schuld op lange 
en korte termijn uit obligatieleningen per 31 december  2020 in totaal  210.108.572 euro. 
Bijlage 5 toont de bedragen voor de 15 gemeenten  die obligatieleningen  hebben 
opgenomen.
5.De schulden van alle Vlaamse gemeenten blijven in dalende lijn. Ook het relatieve 
aandeel van de financiële (én niet-financiële) schulden in het balanstotaal  daalt jaar na 
jaar. De schuldpositie van de gemeenten daalt dus gestaag. Ook het niveau van de AFM 
is een aanduiding dat de gemeenten  in het algemeen structureel financieel gezond zijn.
BIJLAGEN
1.Besturen  met voorlopige cijfers voor boekjaar  2020
2.AFM (31/12/2020) per lokaal bestuur
3.Financiële schulden (31/12/2020) per gemeente
4.Rente, commissies en kosten verbonden  aan schulden (31/12/2020) per gemeente
5.Gemeenten  met financiering door middel  van obligatieleningen (31/12/2020)
