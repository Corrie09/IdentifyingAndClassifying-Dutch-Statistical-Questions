title: Paardenmarkten - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1750324
thema link: https://www.vlaamsparlement.be/parlementaire-documenten/schriftelijke-vragen/1548026
SCHRIFTELIJKE VRAAG
nr. 921
van ELS STERCKX
datum: 5 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Paardenmarkten  -  Stand van zaken
Verschillende dorpen in Vlaanderen houden nog altijd paardenmarkten.  De paarden  doen 
vooral dienst als ‘decor’ voor een dorpsfeest. Ze worden vroeg in de ochtend  gebracht  en 
staan aan touwen vastgebonden, omringd door bezoekers. Meestal  worden  de paarden 
pas laat in de avond weer geladen. Daarenboven zijn de paarden vaak vermoeid door het 
transport en de lange dag op de markt.
1.Op hoeveel  plaatsen vinden nog paardenmarkten plaats? Kan de minister een lijst 
bezorgen?
2.Worden alle paarden gecontroleerd  op paspoort en chip? Zo niet, waarom niet?
3.Is er controle op het dierenwelzijn op de paardenmarkten? Zo niet, waarom niet? Zo 
ja, welke controle? Graag een beschrijving.
4.Hoeveel pv’s werden op de paardenmarkten  uitgeschreven in de periode van 2016 
tot op heden?
5.Wat was de aard van de overtredingen?
6.Zal de minister nog initiatieven nemen?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 921 van 5 augustus 2021
van ELS STERCKX  
1.Er wordt  in Vlaanderen nog 1 wekelijkse  paardenmarkt georganiseerd.  Deze gaat door 
in Rekkem.  Ik beschik niet over een lijst van de occasionele paardenmarkten. Veel 
van deze evenementen werden  overigens  het afgelopen  jaar niet georganiseerd 
wegens Covid-19.
2.Ja, dit is de verantwoordelijkheid  van de exploitant. Deze moet een register  bijhouden 
van de aan- en afvoer van alle aanwezige paarden met hun identificatienummer.
3.Ja, de exploitant  van de verzameling moet een contract afsluiten  met een dierenarts. 
Deze dierenarts staat o.m. in voor het epidemiologisch toezicht  en het verzekeren van 
het dierenwelzijn.
Uiteraard kan er ook steeds een controle gebeuren  door de Dienst  Dierenwelzijn. Deze 
gebeuren steekproefsgewijs.
4-6.Er werden sinds 2016 geen PV’s op paardenmarkten uitgeschreven.
