title: Hoger onderwijs - Financiële reserves
thema: Onderwijs en Vorming
pdf link: https://docs.vlaamsparlement.be/pfile?id=1735667
thema link: https://www.vlaamsparlement.be/parlementaire-documenten/schriftelijke-vragen/1534989
SCHRIFTELIJKE VRAAG
nr. 817
van KOEN DANIËLS
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Hoger onderwijs  -  Financiële reserves
In het antwoord op mijn schriftelijke vraag  nr. 528 van 30 april 2020 ontving ik van de 
minister cijfers over de financiële reserves  in het hoger  onderwijs.
1.Kan de minister een update van deze gegevens bezorgen?
2.Hoe evalueert de minister  deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 817 van 18 juni 2021
van KOEN DANIËLS
1.Als bijlage vindt de Vlaams volksvertegenwoordiger een overzicht van de 
geldbeleggingen en liquide middelen van de boekjaren 2016 tot en met 2020 voor de 
Vlaamse universiteiten en hogescholen. Deze cijfers zijn afkomstig uit de 
jaarrekeningen zoals deze via de regeringscommissarissen  werden ingediend. Sinds 1 
september 2019 zijn de regeringscommissarissen niet langer  belast met het toezicht 
op de associaties. Bijgevolg bezorgen de associaties niet langer  de cijfers van hun 
jaarrekening aan het regeringscommissariaat en is er dus vanaf het boekjaar 2020 
niet langer financiële  informatie beschikbaar  op het niveau van de Vlaamse overheid  
over deze associaties. Het artikel IV.118 van de CHO werd via het toezichtsdecreet 
van 1 maart  2019 opgeheven.  
2.Het totale volume  aan geldbeleggingen en liquide  middelen van de universiteiten  en 
hogescholen steeg  in het boekjaar 2020 met 13,52%  ten opzichte van het boekjaar 
2019 met een respectievelijk  aandeel van 86,43%  universiteiten en 13,57% 
hogescholen. Deze stijging is mede te verklaren door enerzijds  het gedwongen uitstel 
van diverse onderwijs-, onderzoeks- en investeringsprojecten die te wijten waren  aan 
Covid-restricties met het doorschuiven  van de uitgaven  naar volgend(e) 
boekja(a)r(en) tot gevolg  en anderzijds  de laat op het jaar toegezegde  en uitbetaalde 
Covid-subsidies. Zo ontvingen de instellingen eind december nog subsidies.
Algemeen zijn de geldbeleggingen en liquide  middelen  die zich op de actiefzijde van 
de balans situeren,  geenszins te beschouwen als vrij beschikbare middelen of 
financiële reserves. Zij houden immers  geen rekening met de schuldpositie van de 
instellingen. Evenmin  geven deze totaalbedragen  een indicatie  over de herkomst  van 
de middelen (overheidsmiddelen  - lokaal, Vlaams, federaal of Europees, al dan niet 
competitief verworven  - of privaat verworven middelen), de bijhorende verplichtingen 
en de hiermee aangegane engagementen en vastgelegde bestemmingen (bijvoorbeeld 
vooropgestelde investeringen of terugbetaling  van leningen waarvoor  wordt 
‘gespaard’).
3.Het leeuwendeel van deze financiële reserves is ondertussen, in lijn met de 
maatschappelijke opdracht van de instellingen,  bestemd voor specifieke doelen, zoals 
investeringen, studentenvoorzieningen, onderwijsinnovatie, wetenschappelijk 
onderzoek en verworven projecten van faculteiten en diensten.  De bestemde  fondsen 
vormen in hoofde  van de instellingen dus geenszins vrij beschikbare beleidsruimte.  Via 
eerder genomen  beslissingen,  verplichte bestemmingen  en engagementen  aan 
opdrachtgevers en projectfinanciers zijn deze middelen  quasi altijd al volledig 
bestemd.
BIJLAGE
Overzicht
