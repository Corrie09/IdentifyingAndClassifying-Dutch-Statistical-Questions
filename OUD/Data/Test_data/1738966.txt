title: Quick wins verkeersveiligheid schoolroutes - Zelzate
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738966
thema link: https://www.vlaamsparlement.be/parlementaire-documenten/schriftelijke-vragen/1541765
SCHRIFTELIJKE VRAAG
nr. 1443
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Zelzate
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de gemeente Zelzate quick wins in kaart gebracht? Wanneer  zullen deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1443 van 2 juli 2021
van STEPHANIE D’HOSE
Er werden door Zelzate een aantal knelpunten op schoolroutes aangegeven,die evenwel 
niet meteen in aanmerking  komen  voor een quick win in het kader van schoolroute-acties. 
Het betreft  vooral de vraag naar het regelmatig vernieuwen van de bestaande  
markeringen. Daarnaast  worden enkele  kruispunten aangehaald waarvoor een volledige 
herinrichting in studie  is. Op één kruispunt wordt een kleine aanpassing gevraagd van de 
lichtenregeling: daarvoor zal AWV een aangepast verkeerslichtenregelplan opmaken,  en 
dat vervolgens in de installatie implementeren. De juiste timing is nog niet bepaald.  
Het gaat meer bepaald over volgende punten:
Knelpunt Locatie Toelichting 
KS271 R4 x Zelzatebrug Dit knelpunt komt in aanmerking voor een quick 
win. AWV bekijkt momenteel de mogelijkheden  
en brengt  de gemeente op de hoogte zodra  er 
een indicatieve uitvoeringsdatum bekend is.
KS275 R4 kruispunten 
Oostkade
KS276 R4 thv kruispunten 
Grote Markt
KS277 R4 thv kruispunten 
KerkstraatHet wegendistrict zal spoedig actie ondernemen 
voor deze knelpunten.  Dit zal zo spoedig  
mogelijk worden uitgevoerd.
KS266 N436 Assenedesteenweg
KS267 N436 x R4Deze knelpunten  kaderen binnen een groter 
investeringsproject. De opmerkingen van de 
gemeente worden in dat dossier verwerkt,  maar 
in afwachting van de uitvoering ervan ziet AWV 
geen quick wins haalbaar. 
KS269 R4 t.h.v.  het kruispunt  
Koning Albertlaan - 
Emiel CaluslaanDit knelpunt kadert binnen  een groter  
investeringsproject, R4 West. De opmerkingen 
van de gemeente worden in dat dossier 
verwerkt, maar in afwachting van de uitvoering 
ervan ziet AWV geen quick wins haalbaar. 
KS274 R4 t.h.v.  de 
kruispunten WestkadeOp deze locatie bevindt zich een gevaarlijk 
punt, dat prioritair wordt behandeld, rekening 
houdend met de opmerkingen van de 
gemeente. AWV bekijkt momenteel de 
mogelijkheden voor een quick  win in afwachting 
van een grotere ingreep en zal de gemeente 
contacteren zodra er een indicatieve  
uitvoeringsdatum is.
KS278 R4 x Akker Op deze locatie bevindt zich een gevaarlijk 
punt, dat reeds is heringericht. AWV zal de 
gemeente contacteren om deze locatie daarom 
in detail met u te bekijken.
KS273 R4 thv Zelzatebrug AWV gaat akkoord met het voorstel, al betreft 
het plaatsen van schuilhuisjes een 
gemeentelijke bevoegdheid.  Voor de 
financiering van deze maatregel kan de 
stad/gemeente mogelijk gebruik maken van 
subsidies aan gemeenten voor het verbeteren 
van de verkeersveiligheid van schoolroutes op 
gemeentewegen. Meer informatie hierover op 
https://www.vlaanderen.be/subsidies-aan-gemeenten-voor-het-verbeteren-van-de-verkeersveiligheid-van-schoolroutes-op-gemeentewegen.
KS279 R4 x Leegstraat Dit kruispunt zit vervat  in een toekomstig 
project. AWV heeft dit knelpunt  reeds  
besproken met de burgemeester en men is 
overeengekomen om de huidige situatie te 
behouden tot die tijd.
