title: Coronapandemie - Efficiëntie Johnson & Johnsonvaccin tegen deltavariant
thema: Gezondheid
pdf link: https://docs.vlaamsparlement.be/pfile?id=1750875
thema link: https://www.vlaamsparlement.be/parlementaire-documenten/schriftelijke-vragen/1547840
SCHRIFTELIJKE VRAAG
nr. 814
van FREYA SAEYS
datum: 26 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Coronapandemie  -  Efficiëntie Johnson & Johnsonvaccin tegen deltavariant
De deltavariant is dominant in ons land. Uit een Amerikaans onderzoek is nu gebleken 
dat het Johnson & Johnsonvaccin hiertegen  minder effectief is. Het vaccin zou vijf keer 
minder antistoffen  aanmaken tegen  de deltavariant  dan tegen  het niet-gemuteerde  virus.  
De studie raadt  niet af om het Johnson & Johnsonvaccin te gebruiken, maar om het wel 
aan te vullen met een tweede prik, eventueel  van Moderna  of Pfizer.
1.Is de minister op de hoogte dat het Johnson & Johnsonvaccin minder bescherming 
biedt tegen de deltavariant?
2.Hoe schat de minister het risico in van deze lagere beschermingsgraad?
3.Ziet de minister  de mogelijkheid om één prik met het Johnson & Johnsonvaccin aan 
te vullen met een tweede vaccin? Zo ja, welk vaccin: dat van Johnson & Johnson of 
een ander vaccin?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 814 van 26 juli 2021
van FREYA SAEYS
1.Binnen Zorg en Gezondheid en binnen de Taskforce vaccinatie  wordt  de literatuur 
rond de Covid-19 vaccins  uiteraard goed opgevolgd. Het is evenwel niet omdat  de 
waargenomen titers van circulerende  antistoffen mogelijk lager zijn voor een vaccin  
dat het vaccin  van Janssen minder effectief  zou zijn. Naast de hoeveelheid 
circulerende antistoffen  zijn er nog andere mechanismen die meespelen  in de 
immuniteit. Op een internationale meeting van de Wereldgezondheidsorganisatie op 
13 augustus  werd nog eens bevestigd dat de huidige  vaccins die in Europa gebruikt 
worden wel degelijk afdoend beschermen tegen ernstige  ziekte,  hospitalisatie en 
sterfte, ook tengevolge van de deltavariant.
2.Aangezien  de lagere titers niet per se wijzen op minder doeltreffendheid,  schat ik het 
risico hiervan vandaag  niet hoog in. Het spreekt  voor zich dat de verdere 
ontwikkelingen, inzichten en kennis op dit domein, van dichtbij gevolgd worden door 
de adviserende specialisten  en door Zorg en Gezondheid.
3.Over diverse aspecten van een eventuele  nood aan extra inentingen  voor de ganse 
bevolking of bepaalde  doelgroepen is momenteel enkel  een derde dosis aanbevolen 
door de hoge gezondheidsraad voor personen  met stoornissen in de afweerbouw. De 
Hoge gezondheidsraad  bekijkt  nu of bewoners van WZC ook een derde dosis moeten 
krijgen. 
