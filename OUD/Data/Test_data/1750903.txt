title: Fouten adoptieprocedure - Herstel en rechtzetting (2)
thema: Welzijn en Gezin
pdf link: https://docs.vlaamsparlement.be/pfile?id=1750903
thema link: https://www.vlaamsparlement.be/parlementaire-documenten/schriftelijke-vragen/1548281
SCHRIFTELIJKE VRAAG
nr. 830
van SUZY WOUTERS
datum: 20 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Fouten adoptieprocedure  -  Herstel  en rechtzetting (2)
Op 18 juni 2021 stelde ik reeds  een schriftelijke vraag (nr. 742) over het rechtzetten  van 
fouten in de adoptieprocedure.  Begin dit jaar verscheen  het rapport ‘Ontelbare jaren een 
kind verwachten’ van de Vlaamse  Ombudsdienst. Het rapport bracht enkele  fouten aan het 
licht in het adoptieproces, waardoor tot op heden enkele verzoekers nog steeds op een 
rechtzetting wachten. 
In het kader  daarvan heb ik nog enkele  bijkomende vragen.
1.In zijn antwoord gaf de minister cijfers over het aantal kinderen dat geplaatst is in een 
heterogezin omdat dit een specifieke  wens was van de afstandsmoeder,  voor het jaar 
2019 en 2020. 
Kan de minister de cijfers hieromtrent meedelen van het jaar 2015, 2016, 2017 en 
2018? Gaag opgesplitst per jaar.
2.Hoe evalueert de minister  die cijfers?
3.Cijfers die eerder door het Vlaams Centrum voor Adoptie (VCA)  gepubliceerd werden 
over het aantal heterokoppels dat versneld mocht doorstromen, geven het volgende 
aan: in 2016:  32 extra heterokoppels;  in 2017:  37 extra heterokoppels;  in 2018: 41 
extra heterokoppels  en in 2019:  14 extra heterokoppels. 
Waarom heeft de minister in 2020 toen hij daarvan  op de hoogte werd gebracht  geen 
onderzoek ingesteld?
4.Het VCA was zeker  sinds 2016 ervan op de hoogte dat de volgorde op de wachtlijst 
niet correct  verliep. Daarnaast  is het VCA al sinds 2017 op de hoogte van andere 
onregelmatigheden op de wachtlijst.  
Kan de minister toelichten hoe het komt dat er toen niet meteen is ingegrepen en dat 
er pas maatregelen zijn genomen  na de zomer van 2020?
5.In zijn antwoord gaf de minister aan dat vanuit  de Commissie  voor Welzijn, 
Volksgezondheid en Gezin recentelijk de vraag gesteld werd aan de Vlaamse  
Ombudsdienst om te herbekijken op welke manier herstel eventueel toch mogelijk zou 
kunnen zijn. 
Wanneer zou dit onderzoek worden afgerond?
6.In zijn antwoord gaf de minister aan dat op vijf koppels  na de wachtlijst correct is 
samengesteld. 
Is het dan niet gemakkelijk om te bekijken wat het effect van een rechtzetting precies 
zou betekenen  als het ‘maar’ om vijf koppels  gaat?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 830 van 20 augustus 2021
van SUZY WOUTERS
1.Aantal plaatsingen bij heterokoppels op vraag van geboorteouder(s): 2015-2018
2015: 20 binnenlandse  plaatsingen, waarvan 8 bij een heterokoppel. In  8 
van deze 8 dossiers was dit de wens van de geboorteouder(s).
2016: 23 binnenlandse  plaatsingen, waarvan  11 bij een heterokoppel. In 
10 van deze 11 dossiers was dit de wens van de geboorteouder(s).
2017: 29 binnenlandse  plaatsingen, waarvan 6 bij een heterokoppel. In 6 
van deze 6 dossiers was dit de wens van de geboorteouder(s).
2018: 21 binnenlandse  plaatsingen, waarvan 8 bij een heterokoppel. In 5 
van deze 8 dossiers was dit de wens van de geboorteouder(s).
Ik kreeg van Adoptiehuis ook de cijfers voor de eerste helft van 2021:  hier 
gaat het voorlopig  om 14 plaatsingen, waarvan 6 bij een heterokoppel.  In 
6 van deze 6 dossiers  was dit de wens van de geboorteouder(s).
2.Van de 125 binnenlandse plaatsingen tussen 2015 en 2020, waren dat er 47 bij een 
heterokoppel. 41 keer was dit op vraag  van de geboorteouder(s). Uitgedrukt  in 
percentages gaat het om 87% van de plaatsingen bij heterokoppels en om 32% van 
het totale  aantal plaatsingen. Gerichte doorstroom van heterokoppels toont  hier dus 
zeker zijn noodzakelijkheid aan. We zien wel een daling in de vraag naar specifieke 
plaatsingen bij heterokoppels, maar we zien die zelfde daling ook in het totale  aantal 
plaatsingen, dus ook dit blijft min of meer in verhouding,  met uitzondering van 2017.
202329
21
1517
811
68
4 4810
65
3 3
2015 2016 2017 2018 2019 2020
totale plaatsingen bij heterokoppel op vraag van geboorteouder(s)BINNENLANDSE PLAATSINGEN  BIJ HETEROKOPPELS
2015 - 2020
3.Net zoals bij de berekening van het aantal  kandidaat-adoptanten  dat mag 
doorstromen naar de voorbereiding (instroombeheer),  moeten  we ook bij de 
berekening van het aantal heterokoppels dat gericht mag doorstromen rekening 
houden met de uitval van kandidaat-adoptanten die:
hun procedure  stopzetten;
hun procedure tijdelijk on hold zetten (zwangerschap,  werk,  verhuis,  
familiale omstandigheden, …);
een advies met uitstel krijgen tijdens  het maatschappelijk onderzoek (6 tot 
18 maanden);
een negatief advies krijgen van de dienst voor maatschappelijk  onderzoek 
en waar ook de rechter dit advies  volgt en hen niet geschikt  verklaart.
De gemiddelde  uitval van kandidaat-adoptanten die starten met de voorbereiding  en 
uiteindelijk hun geschiktheidsvonnis behalen  ligt op 49,66%
4.Er zijn al eerder maatregelen genomen na de eengemaakte adoptieprocedure in 
2016. Kandidaat-adoptanten mogen zich enkel aanmelden  bij Adoptiehuis voor een 
bemiddelingsovereenkomst wanneer  andere  kandidaat-adoptanten  met een 
gelijkaardige aanmeldingsdatum de toelating kregen  om in te stromen naar de 
voorbereiding. Door de toenemende  wachttijd bij het maatschappelijk onderzoek en 
daardoor ook de langere totale  duurtijd  van de geschiktheidsprocedure,  bleek deze 
maatregel niet voldoende en daarom is deze verstrengd in 2020.
5.De vraag die vanuit de commissie zou gesteld worden aan de Vlaamse  Ombudsdienst 
is de bevoegdheid en de verantwoordelijkheid  van de commissie. Ik heb geen zicht 
op de vraag en stand  van zaken van dit onderzoek.
6.De Vlaamse Ombudsdienst  en het Vlaams Centrum  voor Adoptie zijn van oordeel dat 
oplossingen/rechtzettingen voor bepaalde kandidaat-adoptanten op de huidige 
wachtlijst niet mogelijk zijn zonder opnieuw  andere kandidaat-adoptanten te raken  in 
hun gerechtvaardigd vertrouwen  en zonder opnieuw chaos te creëren op de 
wachtlijst. Men geeft aan dat dergelijke chaos moet worden  vermeden, omdat  dit 
niet in het belang is van de kinderen die worden afgestaan ter adoptie.  
Er is geen standaarddoorlooptijd voor voorbereiding en screening,  waardoor  er dus 
ook geen maatstaf is voor gelijke behandeling, ook als je trajecten waar mensen 
onrechtmatig gebruik hebben  gemaakt  van gerichte instroom buiten beschouwing 
laat. 
Desondanks dat het slechts om een handvol  kandidaat-adoptieouders gaat, is de 
impact op alle kandidaat-adoptanten die reeds op de wachtlijst staan  te groot.
