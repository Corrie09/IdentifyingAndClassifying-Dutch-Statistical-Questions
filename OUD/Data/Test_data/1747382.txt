title: Aangepaste sociale huurwoningen - Wachtlijsten (2)
thema: Wonen
pdf link: https://docs.vlaamsparlement.be/pfile?id=1747382
thema link: https://www.vlaamsparlement.be/parlementaire-documenten/schriftelijke-vragen/1541947
SCHRIFTELIJKE VRAAG
nr. 640
van KATRIEN  SCHRYVERS
datum: 5 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Aangepaste sociale  huurwoningen  -  Wachtlijsten  (2)
Het Kaderbesluit Sociale  Huur (KSH) (besluit  van de Vlaamse Regering van 12 oktober 
2007 tot reglementering van het sociale huurstelsel ter uitvoering  van titel VII van de 
Vlaamse Wooncode) bevat  een aantal bepalingen met betrekking tot de huisvesting  van 
specifieke doelgroepen.
Zo bepaalt artikel 19 dat een sociale huisvestingsmaatschappij  (SHM) verplicht is om 
achtereenvolgens aan een aantal kandidaat-huurders  een voorrang toe te kennen.  De 
eerste in de rij betreft de kandidaat-huurder of één van zijn gezinsleden met een fysieke 
handicap of beperking, uitsluitend  als de beschikbare woning door de daarop gerichte 
investeringen specifiek is aangepast aan de huisvesting van personen met die fysieke 
handicap of beperking;  of de kandidaat-huurder  die ingeschreven is voor een sociale  
assistentiewoning, als de beschikbare  woning een sociale assistentiewoning  is.
In antwoord  op mijn schriftelijke vraag nr. 188 van 5 januari 2021 geeft de minister cijfers  
over de wachtlijsten, wachttijden en over het aantal sociale huurwoningen dat is aangepast  
aan rolstoelgebruikers op datum van 31 december  2019. De cijfers over 2020 zouden vanaf 
30 juni 2021 beschikbaar zijn. Ook zou de inventaris van de aangepaste woningen in de 
huurpatrimoniums van de SHM’s afgerond  worden tegen 1 juli 2021.
1.Hoeveel kandidaten die vallen onder artikel 19, 1°, KSH, en dus aanspraak  maken op 
voorrang bij het toekennen van een sociale  woning, wachtten  op 31 december  2020 
op een aangepaste sociale woning? Graag een opdeling  per provincie.
2.Hoeveel toewijzingen voor deze categorie van kandidaten gebeurden  er in 2020? Wat 
was de gemiddelde wachttijd voor deze groep  van kandidaten?
3.Hoeveel kandidaten die vallen onder artikel 21, 1°, KSH, en dus aanspraak  maken op 
voorrang bij het toekennen van een sociale  woning, wachtten  op 31 december  2020 
op een aangepaste sociale woning? Graag een opdeling  per provincie.
4.Hoeveel toewijzingen voor deze categorie van kandidaten gebeurden  er in 2020? Wat 
was de wachttijd voor het toewijzen  van een sociale woning voor deze categorie van 
kandidaten?
5.Wat was de gemiddelde wachttijd voor alle toegewezen dossiers  van 2020?
6.Wat is de stand van zaken met betrekking tot de opmaak van de inventaris  van 
aangepaste woningen in de huurpatrimoniums van de SHM's?  
7.Kan de minister een overzicht geven  van het aantal aangepaste woningen in het kader 
van artikel 19 KSH dat de SHM’s vandaag  hebben? Graag  een procentuele opdeling 
per SHM. Graag ook een opdeling of het een aangepaste woning betreft, een woning  
die bezoekbaar is voor een rolstoelgebruiker  of een niet-toegankelijke  woning.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 640 van 5 juli 2021
van KATRIEN  SCHRYVERS
1.De SHM’s werken niet uniform  wat betreft  het registreren van de voorrangen voor 
kandidaat-huurders. Er kan wel een behoorlijke schatting  worden gegeven. Daaruit 
blijkt dat er op 31 december 2020 circa 2477 openstaande dossiers voor kandidaat-
huurders waren  die beroep deden op art. 6.19,  1° van de Vlaamse  Codex  Wonen  (VCW). 
Dat komt neer op 1% van het totale aantal dossiers.
2.In 2020 waren er 320 toewijzingen voor deze groep van kandidaten.  De gemiddelde 
wachttijd voor deze groep bedroeg 1135 dagen.  
3.Cijfers over het aantal kandidaat-huurders  die vallen onder artikel 6.22 van de VCW, 
vindt u hieronder:
Dossiers
Provincie art. 6.22 
VCWAlle dossiersPercentag
e
ANTWERPEN 200 21.404 0,9%
LIMBURG 17 7.227 0,2%
OOST-VLAANDEREN 34 13.824 0,2%
VLAAMS-BRABANT 163 11.107 1,5%
WEST-VLAANDEREN 20 19.408 0,1%
Totaal 434 72.970 0,6%
4.De exacte  wachttijd in deze dossiers is niet gekend. We weten wel dat er in 2020 32 
toewijzingen geweest  zijn op basis van de absolute  prioriteit van art. 6.22, VCW. Eén 
kandidaat stond  vanaf 2013 op de wachtlijst, één vanaf 2014 en één vanaf  2015.  Drie 
kandidaten stonden  vanaf 2018 ingeschreven.  Voor 2019 en 2020 gaat het om 
respectievelijk 5 en 21 kandidaat-huurders. 
 
5.De gemiddelde wachttijd voor alle toegewezen dossiers van 2020 bedroeg 1358 
kalenderdagen. U vindt deze informatie terug in het Statistsch Bulletin Kandidaat-
Huurders op de website  van de VMSW (www.vmsw.be/statistieken).  
 ProvincieAantal dossiers
Alle dossiers Percentage
ANTWERPEN 1.046 84.953 1,2%
LIMBURG 191 22.101 0,9%
OOST-VLAANDEREN
736 57.367 1,3%
VLAAMS-BRABANT
226 28.864 0,8%
WEST-VLAANDEREN
278 41.142 0,7%
Totaal 2.477 234.427 1,1%
6.Van de 79 SHM’s  zijn er:
3 SHM’s die nog heel hun patrimonium moeten  scoren;
11 SHM’s die volop  bezig zijn met het scoren van hun patrimonium;
en 65 SHM’s die meer dan 95% van hun patrimonium scoorden  op toegankelijkheid. 
32 hiervan rondden  de inventaris volledig af.
 
7.In de bijlage  vindt U de gevraagde  gegevens. 
BIJLAGE
Woningen voor rolstoelgebruikers
