title: Overstromingsgevoelig gebied - Onbebouwde percelen
thema: Ruimtelijke ordening
Wonen
pdf link: https://docs.vlaamsparlement.be/pfile?id=1747811
thema link: https://www.vlaamsparlement.be/parlementaire-documenten/schriftelijke-vragen/1548260
SCHRIFTELIJKE VRAAG
nr. 1298
van MERCEDES VAN VOLCEM
datum: 20 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Overstromingsgevoelig gebied  -  Onbebouwde percelen
Het register onbebouwde  percelen (ROP) geeft weer hoeveel onbebouwde  percelen in 
woongebied, woonuitbreidingsgebied en goedgekeurde niet-vervallen verkavelingen in 
aanmerking komen voor bebouwing. Het geeft aan waar die percelen zich situeren.
Dit ‘semi-automatisch’ berekend  register voor onbebouwde percelen werd kwantitatief en 
kwalitatief geëvalueerd. Daaruit bleek  dat het een hoge mate van juistheid en correctheid  
bezit en in de toekomst verder zal worden gebruikt voor monitorings- en 
rapporteringsdoeleinden.
Vlaanderen heeft ook een kaart van overstromingsgevoelige  gebieden. Deze toont welke 
gronden in het Vlaamse  Gewest:
in ‘effectief  overstromingsgevoelig’ gebied liggen;
in ‘mogelijk  overstromingsgevoelig’ gebied  liggen;
in ‘niet-overstromingsgevoelig’ gebied liggen.
Voor bouwvergunningen in alle andere  overstromingsgebieden - waar voorlopig dus nog 
wel gebouwd  mag worden - is een ‘watertoets’ vereist. In signaalgebieden is men wel extra 
streng.
1.Voor welke doeleinden word het register onbebouwde percelen nu gehanteerd? Welke  
rapportering en monitoring gebeurt er reeds? En wat is er gepland? Zal de minister 
het register onbebouwde percelen hanteren voor het beleid  inzake 
overstromingsgevoelige gebieden? Zo ja, hoe?
2.Kan de minister per gemeente en per provincie aanduiden  hoeveel grond  (hectare)  
van de onbebouwde  percelen in effectief  overstromingsgevoelig  gebied ligt? Kan de 
minister ook duiden  hoeveel er in mogelijk overstromingsgevoelig  gebied en in niet-
overstromingsgevoelig gebied  ligt?
3.Hoeveel van die grond is in handen van de overheid (per gemeente en per provincie)?  
Kan de minister een opdeling  maken tussen wat in handen  is van de gemeentelijke  
overheid, de Vlaamse overheid, de sociale huisvestingsmaatschappijen  (SHM’s), en 
wat privaat is?
4.Kan de minister  een laatste stand van zaken  geven van het beleid inzake het bouwen 
in effectief overstromingsgevoelig woongebied,  woonuitbreidingsgebied en 
goedgekeurde niet-vervallen verkavelingen?  Wat met mogelijk overstromingsgevoelig 
gebied?
5.Welke oppervlakte overstromingsgevoelig woongebied is er per centrumstad  en 
voorziet de minister  in een circulaire met ofwel :
-niet bebouwen;
-wel bebouwen met extra maatregelen?
6.Wat is de impact  voor de eigenaars van de gronden en voorziet de minister in 
compensatie, en vreest ze geen effect  op de inkrimping  van het woningaanbod en de 
nood aan extra woningen gelet op de bevolkingsprognoses?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD  
op vraag nr. 1298 van 20 augustus 2021
van MERCEDES VAN VOLCEM
1.Zoals  reeds meermaals  op eerdere vragen geantwoord,  beschikken niet alle Vlaamse 
gemeenten over een actueel register onbebouwde percelen (ROP)  of bezorgen zij dit 
niet halfjaarlijks aan het departement Omgeving, ondanks  de verplichtingen  
hieromtrent. De ROP zijn op vandaag dus geen goede bron (meer) voor monitoring of 
beleidsvoorbereiding op Vlaams niveau.
Het departement Omgeving beschikt over andere data, die jaarlijks wordt 
geactualiseerd en op basis waarvan een gebiedsdekkende  monitoring mogelijk is. Deze 
dataset wordt ook gebruikt als voor de berekening van de Vlaamse  openbare  statistiek.  
Deze informatielaag kan gecombineerd  worden met de risicozones  voor 
overstromingen, doch bevat evenwel geen informatie omtrent  de eigenaar (zie ook 
deelvraag 3).
Het ROP wordt – althans voor de gemeenten die hierover  beschikken – soms gebruikt  
door lokale besturen  in kader van een heffing  op onbebouwde percelen. Het ROP wordt  
ook aangewend voor de opvolging  en het gemeentelijk actieplan  in kader van het 
sociaal woonbeleid. Dit valt evenwel onder de bevoegdheid van minister Diependaele, 
bevoegd voor woonbeleid.
2.Een overzicht per gemeente en per provincie van onbebouwde percelen op basis van 
een berekening van het gebiedsdekkende toestand  2019 en een gebiedsdekkende kaart 
van het mogelijk en effectief  overstromingsgevoelig gebied toestand  2017 kunt u 
terugvinden in bijlage 1. 
Noot bij de cijfers:  Een kadastraal perceel kan gedeeltelijk zowel in effectief als in 
mogelijk overstromingsgevoelig  gebied gesitueerd  zijn. Dit uit zich in de cijfers. Er werd 
bij de resultaten  geopteerd om af te ronden op hectare eenheid  wat afrondingsfouten 
met zich meebrengt.  
3.Zoals  aangegeven in een eerder  antwoord (vraag nr. 132 van 28 oktober 2020)  bestaat 
er thans geen recente gebiedsdekkende  informatie  wat betreft de eigenaarstoestand 
van ‘bouwpercelen’. De meest recente info dateert van een tiental  jaar terug of is 
fragmentair (vastgoeddatabank  van de Vlaamse Overheid). 
Ik heb mijn administratie daarom de nodige stappen laten zetten  om de gegevens te 
bekomen en te koppelen  aan de analytisch opgemaakte  eenduidige dataset betreffende  
de eigendomsstructuur  van de percelen. Het departement  Omgeving ging samen met 
VLABEL onderzoeken  of en op welke manier – rekening houdende met de 
privacywetgeving – de data kan verrijkt worden met gegevens omtrent  het “type”  
eigenaar (vb. ‘particulier’ of ‘overheid’). De dpo’s (data  protection officers) van beide  
partijen hebben evenwel  geadviseerd  dat vooraleer de gegevens kunnen uitgewisseld 
worden, toestemming  moet gevraagd worden aan de authentieke bron; dat is de 
Federale Overheid (‘kadaster’). Na de afstemming  bleek dat er dataverstrekking  via de 
authentieke bron dient te gebeuren. De vraag werd gesteld aan de FOD FIN – AAPD en 
er werden stappen gezet om een protocol op te maken.  Sedert  31 augustus 2021 is 
het protocol  voor gegevensuitwisseling goedgekeurd tussen de twee partijen.  De 
praktische stappen  betreffende gegevensuitwisseling worden  momenteel  genomen.  
4.In elke vergunning dient een watertoets uitgevoerd te worden, waarvan de conclusies  
in een waterparagraaf  bij de beslissing worden gevoegd. Voor alle dossiers gelegen in 
effectief of mogelijk overstromingsgevoelig gebied dient bovendien verplicht advies 
ingewonnen te worden bij de bevoegde waterloopbeheerder. Voor 235 signaalgebieden, 
variërend in grootte van enkele percelen tot meerdere hectares,  heeft de Vlaamse 
Regering de voorbije jaren een beslissing genomen over welk initiatief nodig is om het 
waterbergend vermogen  van dat gebied in de toekomst te behouden. Ik verwijs hierbij 
ook naar de omzendbrief LNE/2015/2 “richtlijnen  voor de toepassing van de watertoets 
voor de vrijwaring van het waterbergend vermogen in signaalgebieden  en in effectief  
overstromingsgevoelige gebieden”. 
In juli heb ik de lokale besturen en adviesverleners via een mailing herinnerd aan het 
belang van deze watertoets bij het beoordelen van omgevingsvergunningen. De leidend 
ambtenaar van het departement  Omgeving kan, net als de verschillende 
adviesinstanties die advies hebben uitgebracht in een dossier, beroep instellen tegen 
een eventuele vergunning. Dit gebeurt  dus ook bij eventuele beslissingen  in strijd met 
de watertoets of de hierboven vermelde omzendbrief. Indien de administratie van 
mening is dat de watertoets  niet correct of onvoldoende is toegepast,  kan en zal zij in 
beroep gaan.
5.Een overzicht per centrumstad op basis van een berekening van het gebiedsdekkende 
ROP toestand 2019 en een gebiedsdekkende kaart van het mogelijk en effectief 
overstromingsgevoelig gebied toestand  2017 gecombineerd  met de 
ruimteboekhoudingscategorie wonen (01) kunt u terugvinden  in bijlage 2.
Noot bij de cijfers:  Een kadastraal perceel kan gedeeltelijk zowel in effectief als in 
mogelijk overstromingsgevoelig gebied  gesitueerd  zijn. Eveneens kan een kadastraal  
perceel geheel of gedeeltelijk in woongebied volgens categorie  wonen (01) van de 
ruimteboekhouding gelegen  zijn. Dit uit zich in de cijfers. Er werd bij de resultaten  
geopteerd om af te ronden  op hectare eenheid wat afrondingsfouten  met zich 
meebrengt. De foutenmarge op de berekening van de ruimteboekhoudingscategorie, 
omwille van schaal- en nauwkeurigheidsverschillen tussen de verschillende plannen, 
wordt opgevangen  door deze totaalcijfers  af te ronden tot op honderdtallen.
Zoals reeds vermeld, heb ik deze zomer  een schrijven gericht aan alle 
vergunningverlenende overheden en adviesverleners betrokken bij de watertoets. 
Daarmee wilde ik wijzen op de nodige aandacht bij het toepassen  van de watertoets  en 
de omgang met deze signaalgebieden door het toepassen van de omzendbrief 
LNE/2015/2.
6.De decreetgever heeft ervoor gekozen om geen algemeen, decretaal bouwverbod in te 
voeren in signaalgebieden  of overstromingsgevoelige gebieden, maar de beoordeling  
dossier per dossier  te laten gebeuren. De Vlaamse Codex Ruimtelijke Ordening (VCRO) 
bepaalt in artikel 4.3.1 §1, 4°, dat een vergunning “wordt geweigerd in de gevallen  
waarin overeenkomstig artikel 1.3.1.1, van het decreet betreffende het integraal 
waterbeleid, gecoördineerd op 15 juni 2018 geen vergunning  kan worden  afgeleverd”. 
Hierbij wordt dus expliciet  gewezen  op de watertoets, op basis waarvan  de 
vergunningverlenende overheid dient te beslissen of een aanvraag de watertoets  
doorstaat.
Voor 235 zgn. signaalgebieden heeft de Vlaamse Regering in overleg met de lokale  
besturen en de CIW een “vervolgtraject” bepaald  over welk initiatief nodig is om het 
waterbergend vermogen van dat gebied  in de toekomst te behouden.  We 
onderscheiden 2 categorieën van beslissingen:
-verscherpte watertoets: de geldende  bestemming blijft behouden, maar er kunnen 
in het kader van de watertoets  wel extra voorwaarden opgelegd  worden voor de 
ontwikkeling van het gebied
-bouwvrije opgave: delen  van het signaalgebied moeten bouwvrij  blijven  en moeten 
bijgevolg een andere bestemming krijgen. Dit kan op 2 manieren:
oopmaak van een ruimtelijk uitvoeringsplan  (RUP)
oaanduiding  als watergevoelig openruimtegebied  (WORG). 
Voor verschillende gebieden is inmiddels  een RUP opgemaakt of in voorbereiding. De 
aanduiding van WORG wordt voorbereid. In die situaties waarbij de bestemming  van 
de grond (via RUP of WORG) wordt gewijzigd, is – binnen  de decretale  
randvoorwaarden – mogelijks  een planschadevergoeding van toepassing.
De regelgeving voorziet niet in een financiële compensatie indien een concrete 
vergunningsaanvraag wordt  geweigerd, bv. op basis van een negatieve watertoets  in 
uitvoering van de VCRO  en het decreet  integraal waterbeleid. Dit lijkt mij ook een totaal  
onrealistische en onhaalbare  situatie, waarbij elke weigering aanleiding zou kunnen 
geven tot schadevergoeding.   
Ik zie niet in op welke  manier een correcte vergunningsverlening, rekening houdende  
met de decretale weigeringsgronden,  een negatieve impact zou kunnen  hebben  op de 
woonmarkt of zou leiden  tot een inkrimping  van het woningaanbod. Er is bovendien 
nog een gigantisch woningpotentieel  binnen het bestaand  ruimtebeslag mogelijk, 
zonder hierbij overstromingsgevoelige  gebieden te moeten aansnijden.
BIJLAGEN
1.Overzicht
2.Overzicht  centrumstad
