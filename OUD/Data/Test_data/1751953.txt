title: Nieuwe woonvormen - Juridische knelpunten
thema: Wonen
pdf link: https://docs.vlaamsparlement.be/pfile?id=1751953
thema link: https://www.vlaamsparlement.be/parlementaire-documenten/schriftelijke-vragen/1548262
SCHRIFTELIJKE VRAAG
nr. 669
van MERCEDES VAN VOLCEM
datum: 20 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Nieuwe woonvormen  -  Juridische knelpunten
Steeds meer mensen  zoeken een alternatieve manier van samenleven. Een daarvan is 
‘cohousing’: mensen kopen of huren samen  een woning  en delen een aantal kosten.
Waar woningdelers niet altijd aan denken,  is dat ze dan officieel als ‘samenwoners’  worden  
beschouwd. Dat kan nadelige gevolgen  hebben voor hun inkomen. Zo riskeren ze 
bijvoorbeeld een lagere uitkering  bij ziekte,  werkloosheid  of tijdskrediet, of als ze 
aangewezen zijn op een leefloon.
De RVA bijvoorbeeld beschouwt deze mensen  niet als alleenstaanden,  maar vaak 
automatisch als samenwonenden  zonder gezinslast. Eerder deden rechtbanken  
(arbeidshoven) verschillende uitspraken  hierover.
In antwoord  op een parlementaire  vraag  gaf de minister aan dat zijn administratie volop 
werkt aan een analyse van juridische  knelpunten waarmee nieuwe woonvormen vaak 
geconfronteerd worden. Een van de conclusies in dat onderzoek  zou zijn dat er momenteel 
veel termen door elkaar gebruikt worden,  wat leidt tot verwarring.  Op vraag van de 
betrokken partners werkt de administratie voorstellen uit met het oog op een eenduidig 
gebruik van termen  voor het diverse gamma  aan nieuwe woonvormen.
1.Kan de minister een overzicht  geven van de analyse  van de juridische  knelpunten 
waarmee nieuwe woonvormen geconfronteerd worden?  Werd  de studie  reeds afgerond 
en zo ja, kan ze ter beschikking  worden gesteld?
2.Hoe zal de ministers quick wins realiseren? Kan bij cohousing een aparte  regeling  
gelden van bijvoorbeeld  collectiviteit  (zoals vroeger in kloosterordes)?
3.Wat is het standpunt van de minister inzake inkomensverlies bij ziekte of werkloosheid 
ten gevolge van het samen  delen van een woning?  Dat is natuurlijk federale materie 
maar inkomensverlies door cohousing zou tijdelijk  kunnen  worden opgevangen door 
bijvoorbeeld een verzekering ‘coliving’.
4.Zijn er oplossingen  mogelijk vanuit het Vlaamse  woonbeleid  om aan deze problematiek 
tegemoet te komen?  Bijvoorbeeld aan de hand van een ‘Vlaamse verzekering collectief  
wonen’?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 669 van 20 augustus 2021
van MERCEDES VAN VOLCEM
1-2.Ik verwijs hiervoor  naar mijn antwoord op uw schriftelijke vraag nr. 483 van 22 
september 2020, de schriftelijke vraag nr. 408 van Ann De Martelaer van 23 maart  
2021 en de schriftelijke vraag nr. 647 van Gwenny  De Vroe.
3.De inventarisatie van de juridische  knelpunten binnen  de federale wetgeving,  
waaronder het socialezekerheidsrecht,  is in mijn aanpak zeker een belangrijk  
aandachtspunt. Deze fase van het onderzoek zal opstarten in 2022. Daarom kan ik 
momenteel nog geen standpunten innemen over de mogelijke gevolgen  van 
samenwonen op de sociale  uitkeringen.
4.Het is voorbarig om nu al uitspraken  te doen over mogelijke oplossingen vermits de 
analyse- en inventarisatiefase  over knelpunten op federaal niveau nog moet opstarten.
