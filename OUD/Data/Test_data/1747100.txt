title: Vlaamse ondersteuningspremie (VOP) - Studenten duaal leren
thema: Economie
Onderwijs en Vorming
pdf link: https://docs.vlaamsparlement.be/pfile?id=1747100
thema link: https://www.vlaamsparlement.be/parlementaire-documenten/schriftelijke-vragen/1545912
SCHRIFTELIJKE VRAAG
nr. 959
van LOES  VANDROMME
datum: 14 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Vlaamse ondersteuningspremie (VOP)  -  Studenten duaal leren
Werkgevers die mensen  met een arbeidshandicap tewerkstellen, kunnen  een beroep 
doen op een VOP om extra kosten voor de inrichting van de werkplek en/of 
productiviteitsverlies te compenseren. Ook voor het tewerkstellen van studenten duaal 
leren kan een VOP worden aangevraagd.
1.Voor hoeveel studenten duaal leren werden er in de voorbije drie jaar VOP’s 
aangevraagd? Hoeveel werden  er daarvan  goedgekeurd? Graag een overzicht  per 
kwartaal, per provincie, per sector en een onderscheid  naar gender.
2.Hoeveel bedroeg de totale uitgave  voor VOP’s voor studenten duaal leren, 
aangevraagd door werkgevers  in de voorbije drie jaar? Graag de cijfers  per kwartaal, 
per provincie en per sector.  
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 959 van 14 juli 2021
van LOES  VANDROMME
Om de administratieve lasten voor werkgevers en burgers te verminderen beperkt de 
Vlaamse overheid  het opvragen van gegevens tot deze die strikt noodzakelijk zijn voor het 
behandelen van de aanvraag, in casu de aanvraag  van een VOP. 
Bij het toekennen van de VOP controleert het Departement Werk en Sociale Economie dat 
de persoon  over een recht op VOP (toegekend door VDAB,  gecontroleerd door 
gegevensuitwisseling) beschikt en dat er een arbeidsrelatie is tussen de werkgever  en de 
werknemer (controle via de gegevensstromen met de Rijksdienst voor Sociale  Zekerheid). 
De aard van de arbeidsrelatie (jobstudent, duaal leren, student in leertijd, …) is niet 
relevant bij de toekenning noch bij de berekening van de VOP. 
De informatie die u vraagt is bijgevolg niet beschikbaar aangezien het niet om essentiële 
informatie gaat voor het toekennen van de VOP, aldus het Departement WSE.
