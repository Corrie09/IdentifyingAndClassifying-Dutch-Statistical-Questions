title: Ambtenaren - Leasefiets
thema: Lokale overheden en Binnenlands bestuur
Vlaamse administratie
pdf link: https://docs.vlaamsparlement.be/pfile?id=1737334
thema link: https://www.vlaamsparlement.be/parlementaire-documenten/schriftelijke-vragen/1537993
SCHRIFTELIJKE VRAAG
nr. 348
van MERCEDES VAN VOLCEM
datum: 24 juni 2021
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Ambtenaren  -  Leasefiets
De leasefiets boomt. Jaarlijkse groeipercentages van 20 tot 30 procent zijn geen 
uitzondering. De spurt zal nog wel even aanhouden nu ook overheidspersoneel 
binnenkort zijn eindejaarspremie deels kan inruilen voor een fiets. De leasefiets  kan nog 
niet tippen  aan het slordige miljoen bedrijfswagens op de Belgische wegen: de cijfers 
lopen wat uiteen maar de meeste mensen in de sector schatten  dat er inmiddels zo’n 
50.000 tot 60.000 leasefietsen rondrijden. Maar dat aantal groeit  explosief.
Waar de fiets tot een vijftal jaren geleden  vooral werd gezien als ideaal voor 
pendelafstanden van 5 tot 10 kilometer,  is dat door de elektrische fiets in het algemeen 
en de speedpedelec in het bijzonder  opgelopen tot 20 kilometer en meer. Daardoor is de 
fiets voor veel meer mensen een echt alternatief  voor de auto geworden.
De fiets is niet noodzakelijk een alternatief voor de auto, maar een extra in de 
multimodale oplossing van het mobiliteitsvraagstuk. De leasefiets onderscheidt  zich van 
de bedrijfswagen onder meer doordat het concept meteen  voor alle (vaste) werknemers 
beschikbaar is. Dat gaat het komende jaar waarschijnlijk nog een stevige impuls krijgen.  
De Vlaamse Regering paste  de regelgeving zo aan dat ambtenaren en personeelsleden op 
gemeentelijk en provinciaal niveau  voortaan  ook voor een leasefiets kunnen kiezen. De 
regeling moet nog op lokaal niveau worden uitgewerkt, maar de komst lijkt 
onvermijdelijk.
Gemeenteambtenaren, OCMW-medewerkers, brandweerlieden, werknemers van De Lijn, 
maar ook personeelsleden van ziekenhuizen  zullen naar alle waarschijnlijkheid vanaf 
volgend jaar voor een leasefiets kunnen kiezen in ruil voor een deel van de bruto 
eindejaarspremie of het inleveren  van een aantal vakantiedagen. De leasebedrijven 
hebben hun oog ondertussen op een volgende groep laten vallen: de bijna 165.000 
mensen die in het Vlaamse  onderwijs werken. 
Corona heeft ons massaal op de fiets gekregen. Door corona zochten mensen  een 
alternatief voor het openbaar vervoer. Dat werd vaak de fiets. Maar voor veel bedrijven 
is het ook een noodzakelijke optie om in de jacht op talent  een aantrekkelijke werkgever 
te zijn. Men kan de fiets - in tegenstelling tot de bedrijfswagen - aan al zijn 
personeelsleden aanbieden. De basis van het succes is de razend aantrekkelijke fiscaliteit  
van de leasefiets. Als de fiets die de werkgever ter beschikking stelt, daadwerkelijk 
gebruikt wordt voor de woon-werkverplaatsingen, zijn er geen sociale bijdragen  en 
belastingen verschuldigd op dat voordeel. Het geeft daarbij mensen plotseling toegang 
tot dure fietsen die ze nooit zouden  overwegen als ze die voor de volle prijs zelf zouden 
moeten kopen.
1.Hoeveel Vlaamse ambtenaren maken op dit moment gebruik van een abonnement 
op het openbaar vervoer?  Graag  een overzicht van de laatste 10 jaar. Graag 
opsplitsen in de verschillende ambtenaren: OCMW, lokale, Vlaams, brandweerlieden, 
werknemers van De Lijn, maar ook personeelsleden van ziekenhuizen.
2.Hoeveel Vlaamse ambtenaren maken  op dit moment gebruik van een werk-
woonvergoeding voor hun wagen? Graag  een overzicht van de laatste  10 jaar. Graag 
opsplitsen in de verschillende ambtenaren: OCMW, lokale, Vlaams, brandweerlieden, 
werknemers van De Lijn, maar ook personeelsleden van ziekenhuizen.
3.Hoeveel Vlaamse ambtenaren maken op dit moment aanspraak op een 
fietsvergoeding? Graag een overzicht van de laatste 10 jaar. Graag opsplitsen in de 
verschillende ambtenaren: OCMW, lokale,  Vlaams,  brandweerlieden, werknemers 
van De Lijn, maar ook personeelsleden van ziekenhuizen.
4.Overweegt de minister om ambtenaren  hun abonnement voor het openbaar vervoer 
te laten inruilen voor een fiets? Of zet de minister in op een en-en-verhaal?
5.Hoe zal de minister (lokale) ambtenaren aanmoedigen om in te gaan op het aanbod?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 348 van 24 juni 2021
van MERCEDES VAN VOLCEM
Onderstaande cijfers bij vragen 1 tot en met 3 hebben betrekking  op de diensten van de 
Vlaamse overheid die gebruik maken  van het personeelsregistratiesysteem Vlimpers. 
Tijdens de periode  2011-2020 sloten  verschillende entiteiten aan op Vlimpers waardoor 
het toepassingsgebied  vergroot over de besproken jaren.
Voor gegevens over De Lijn verwijs  ik u graag door naar de Vlaams  minister voor Mobiliteit 
en Openbare Werken.  De lokale en provinciale  besturen  bepalen hun mobiliteitsbeleid 
autonoom waardoor er geen centrale rapportering is. 
1.Onderstaande tabel geeft een overzicht van het aantal personeelsleden met een 
abonnement op het openbaar vervoer. 
Aantal personeelsleden  met 
abonnement  openbaar  vervoer
2011 719
2012 2.671
2013 7.576
2014 7.898
2015 9.580
2016 10.219
2017 10.161
2018 10.576
2019 12.265
2020 7.411
2.Personeelsleden  van de diensten van de Vlaamse overheid  hebben  recht op een 
tegemoetkoming voor woon-werkverkeer  met de wagen  als de werkplaats moeilijk of 
niet met het gemeenschappelijk  openbaar vervoer  bereikbaar  is, of wanneer zij 
beschikken over een parkeerkaart  voor personen met een handicap.
Onderstaande tabel geeft een overzicht van het aantal personeelsleden met een 
tegemoetkoming voor woon-werkverkeer  met de wagen.
Aantal personeelsleden met 
vergoeding omwille van een 
moeilijk bereikbare werkplaatsAantal personeelsleden  
met vergoeding omwille 
van parkeerkaart
2011 1.159 10
2012 1.173 10
2013 1.121 9
2014 1.375 9
2015 997 19
2016 1.054 22
2017 1.031 21
2018 1.582 33
2019 1.631 40
2020 1.691 55
3.Onderstaande tabel geeft een overzicht van het aantal personeelsleden die een 
fietsvergoeding ontvangen. 
Aantal  personeelsleden
2011 2.891
2012 2.905
2013 2.963
2014 3.437
2015 4.024
2016 4.558
2017 4.665
2018 5.382
2019 7.128
2020 323
4.Het leasen van een fiets voor gebruik in het woon-werkverkeer  zal gecombineerd  
kunnen worden  met een abonnement voor het openbaar  vervoer, bijvoorbeeld voor het 
deeltraject van de woonplaats naar het station.
5.Op mijn initiatief wordt zowel voor de lokale besturen (Besluit van de Vlaamse Regering 
van 12 maart 2021) als voor de diensten van de Vlaamse overheid  (principiële 
goedkeuring van het Besluit  van de Vlaamse Regering van 11 december 2020)  
fietsleasing mogelijk  gemaakt. Het project  fietsleasing  kadert binnen een ruimer  flexibel 
beloningsplan waar we als Vlaamse overheid werk van maken. We willen  de 
keuzevrijheid van het personeelslid hierbij honoreren. Het is net het engageren van het 
personeelslid, via die keuzevrijheid, die voor de medewerker motiverend werkt en leidt 
tot een hogere  algemene tevredenheid. 
Bij het voorstellen van de optie fietslease zal in de communicatie - naast de evidente 
voordelen op vlak van milieu en gezondheid  - eveneens benadrukt worden dat 
onderhoud en pechverhelping  bij het leasecontract  inbegrepen zijn, dat men kan kiezen 
uit verschillende modellen en lokale fietsdealers, dat de fiets ook privé mag worden  
gebruikt en dat de fiets na leasing aan een voordelige restwaarde kan aangekocht  
worden. Het gebruik  van een leasefiets  kan bovendien verder gecombineerd  worden 
met de toekenning van een fietsvergoeding. Tot slot zal ik het personeel  op de hoogte 
brengen dat het inzetten  van bruto loonbestanddelen ervoor  zorgt dat een fiets leasen 
mogelijk wordt met een voordeel dat oploopt tot 40%.  
