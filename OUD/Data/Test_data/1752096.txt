title: Lerarentekort - Zij-instromers
thema: Onderwijs en Vorming
pdf link: https://docs.vlaamsparlement.be/pfile?id=1752096
thema link: https://www.vlaamsparlement.be/parlementaire-documenten/schriftelijke-vragen/1548932
SCHRIFTELIJKE VRAAG
nr. 969
van HANNELORE GOEMAN
datum: 2 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Lerarentekort  -  Zij-instromers
Zoals in het regeerakkoord  en de beleidsnota al werd aangekondigd, besliste de minister 
dat zij-instromers  die de privésector inruilen  voor het onderwijs  tot 8 jaar anciënniteit 
kunnen meenemen. Dat geldt enkel voor leerkrachten die overstappen naar het 
onderwijs om een knelpuntvak te geven. Concreet gaat het om de vakken Nederlands, 
Nederlands voor nieuwkomers, Frans, wiskunde, bouw, elektriciteit, hout, mechanica,  
handelscorrespondentie Nederlands en handelscorrespondentie Frans.  Hij wil op die 
manier de overstap naar het onderwijs financieel  aantrekkelijker maken.
Nu blijkt dat tijdens het schooljaar 2020-2021  een recordaantal  mensen, namelijk  2818, 
vanuit de privésector de stap naar het onderwijs hebben gezet.
1.Graag een verduidelijking  hoeveel van deze zij-instromers welk vak zullen geven. 
Daarbij graag een verduidelijking  of het om basis-, secundair of hoger onderwijs  
gaat.
2.Graag een opdeling  van deze zij-instromers  naargelang het aantal jaren erkende 
anciënniteit.
3.Hoeveel zij-instromers hebben meer anciënniteit opgebouwd dan nu wordt vergoed 
(namelijk 8 jaar)?
4.Graag een overzicht  van de evolutie  van het aantal zij-instromers in het onderwijs  
per jaar, van 2001 tot nu.
5.Daarnaast heb ik de volgende vragen omtrent de budgettering  voor de anciënniteit 
van zij-instromers.
a)Hoeveel budget werd elk jaar in totaal  gereserveerd voor de validering van de 
anciënniteit van zij-instromers sinds 2019? Graag  een overzicht per jaar.
b)Kan de minister aangeven in welk begrotingselement het budget voor de 
anciënniteit van zij-instromers  te vinden is? Graag daarbij  een opsplitsing van 
het begrotingselement.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 969 van 2 september 2021 
van HANNELORE GOEMAN
1.Zoals  ik al in verschillende schriftelijke vragen uiteenzette, bestaat  de grote groep 
‘zijinstromers in het Vlaams  onderwijs’ onder andere uit de personeelsleden die én nieuw 
zijn in onderwijs sinds 01/09/2020 én een opdracht aanvaardden  in een specifiek vooraf 
bepaald knelpuntvak of -ambt in het secundair  of basisonderwijs. 
In SV 876 (02/07/2021) deelde ik mee dat vorig schooljaar 2.818  leerkrachten 
instroomden als zijinstromer in het onderwijs in de ruime  betekenis  van het woord. 387 
onder hen konden genieten van een geldelijke  validering  van maximum 8 jaar als 
werknemer of zelfstandige omdat ze voldeden aan de voorwaarden  van die specifieke  
definitie van zijinstromer, verbonden aan het uitoefenen van een knelpuntvak.
Deze lange alinea is nodig om het concept  zijinstromer correct te concretiseren, gezien  
de inleiding van SV nr. 969 tot verwarring zou kunnen leiden t.o.v. de gestelde  vragen. 
Ik verwijs naar SV nr. 876 (02/07/201) waar ik informatie  meedeelde in welke 
knelpuntvakken deze zijinstromers een opdracht aanvaardden.  
2.Ik verwijs naar SV nr. 876 (02/07/201) waar ik informatie  meedeelde  over het aantal 
jaren erkende anciënniteit.
3.Het antwoord op deze vraag  kan niet afgeleid  worden  uit de onderwijsdatabanken.
4.In SV nr. 263 (04/12/2020)  gaf ik een overzicht hoe het aantal zijinstromers evolueert 
vanaf het schooljaar  2015-2016 t.e.m. het schooljaar  2018-2019. 
Data over zijinstromers voor het volledige schooljaar  2019-2020  deelde ik mee in 
schriftelijke vraag  nummer 836 (18/09/2020).
Verder teruggaan in de tijd is, gezien  het krappe tijdsbestek waarbinnen een 
schriftelijke vraag beantwoord  moet worden, niet mogelijk.  
Data over de nieuwste  deelgroep kan pas vanaf het schooljaar 2020-2021 meegedeeld 
worden. SV nr. 876 (02/07/2021) staat stil bij hun profiel.
5.De middelen voor de validatie  van de zijinstroom vallen binnen  de beleidsimpuls 
‘loopbaan leraar’.  Deze middelen zijn ingeschreven op de provisie FC0-1FBD2AA-PR. 
Bij het ramen van de kost van deze maatregel werd uitgegaan van een jaarlijkse 
cumulatieve meerkost van + €4 miljoen. Cumulatief, omdat er elk jaar een nieuwe 
cohorte leerkrachten via de zij-instroom  onderwijs binnenkomen  die elk hun meerkost 
met zich meebrengt. Dit komt neer op (uitgedrukt  in keuro)
Jaar 2020 2021 2022 2023 2024
Validatie zijinstroom 1.335 5.340 9.345 13.350 17.355
 
Dit was de theoretische berekening. In mate van de werkelijke uitvoering (zie 
antwoorden vorige vragen) worden  deze middelen  verdeeld naar de respectievelijke 
begrotingsartikelen van het basis-  en secundair  onderwijs (FC0-1FDD2DA-WT en FC0-
1FDD2DD-WT).
