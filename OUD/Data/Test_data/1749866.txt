title: Projectoproep 'Flanders is a Festival' - Geannuleerde festivals
thema: Toerisme
pdf link: https://docs.vlaamsparlement.be/pfile?id=1749866
thema link: https://www.vlaamsparlement.be/parlementaire-documenten/schriftelijke-vragen/1548807
SCHRIFTELIJKE VRAAG
nr. 1330
van CATHY  COUDYSER
datum: 1 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Projectoproep 'Flanders is a Festival'  -  Geannuleerde festivals
In haar antwoord  op mijn schriftelijke vraag  nr. 1027 van 21 mei 2021 gaf de minister 
mee dat de projectoproep ‘Flanders  is a Festival’ finaal 70 betoelaagde festivals,  stoeten 
en processies  heeft opgeleverd, waaronder ook onderstaande veertien festivals in West-
Vlaanderen:
Naam festival Tijdstip Bedrag
PARKIES 'het grootste 
kleinste muziekfestival van 
Vlaanderen '01/07 - 19/08
 156.250,00 €
 
Alcatraz Festival 12/08 - 15/08 312.500,00 €
WECANDANCE30/07 - 01/08,  06/08  - 
08/08312.500,00 €
TAZ#2021 (Theater aan 
Zee)23/07 - 08/08 312.500,00 €
W-festival 25/08 - 29/08 312.500,00 €
Ostend Beach  Festival09/07 - 11/07,  20/08  - 
22/08187.500,00 €
Festival Dranouter 
Zomersessies XL04/08 - 09/08
 187.500,00 €
 
Retro Sur Mer 28/07 - 01/08 75.000,00 €
Schippersweekend 36 09/09 - 12/09 45.000,00 €
OP EN TENT, coronaversie 
Leffingeleuren10/09 - 12/09,  17/09  - 
19/09, 24/09 - 26/0975.000,00 €
 
Voltage Festival 06/08 - 08/08 75.000,00 €
Bomboclat Festival 20/08 - 23/08 75.000,00 €
Campo Solar06/08 - 08/08,  13/08  - 
15/0875.000,00 €
Yeke Yeke 23/07 - 25/07 35.000,00 €
In het bijhorende reglement staat te lezen dat als na het moment  van de beslissing tot 
steuntoekenning en voorafgaand aan de start van het festival of tijdens de duur van het 
festival een beslissing genomen wordt door de federale, de Vlaamse,  provinciale of lokale 
overheid die een rechtstreekse impact  heeft op het festival of de goede organisatie van 
het festival onzeker maakt, de steunaanvrager in overleg  moet treden met Toerisme 
Vlaanderen om af te spreken welk gevolg  deze beslissing  heeft voor de uitvoering van 
het festival. Als de steunaanvrager  hierbij  als een goede huisvader aantoont dat het 
festival door deze beslissing niet kan doorgaan en de gevolgen ervan niet kunnen  worden 
opgevangen door aanpassingen aan de organisatie van het festival, en Toerisme 
Vlaanderen aanvaardt deze motivering, dan blijft de steun toegekend, maar enkel  ten 
aanzien van de aangetoonde  niet-recupereerbare kosten en onvermijdbare  facturen  en 
maximaal ten bedrage  van de toegekende steun. Bij annulering houdt  de steunaanvrager 
een overzicht van de niet-recupereerbare kosten en onvermijdbare facturen bij.
Als een steunaanvrager beslist om een festival niet te laten doorgaan om een andere 
reden dan een maatregel  van overheidswege, of dit zelf (zonder tussenkomst  van 
Toerisme Vlaanderen) beslist, dan moet de steunaanvrager de steun integraal 
teruggeven.
Op 19 juli 2021 besliste het federale  Overlegcomité dat bezoekers van grote 
evenementen een ‘Covid  Safe’-ticket, dan wel een negatieve PCR-test die maximaal 48 
uur oud is, moet kunnen voorleggen  (voordien mocht een test 72 uur oud zijn). Deze 
beslissing van het Overlegcomité heeft ertoe geleid dat sommige festivalorganisatoren  
zich genoodzaakt zagen om de editie 2021 van hun zomerfestival vooralsnog te 
annuleren.
1.Kan de minister verduidelijken  hoeveel van de 70 festivals, stoeten en parades  die 
middelen gekregen  hebben in het kader van deze projectoproep  die zouden  
plaatsvinden in de maanden juni, juli of augustus  finaal niet zijn doorgegaan en om 
welke festivals het concreet gaat?  Graag ook inclusief vermelding of de keuze tot 
annulering vanwege de festivalorganisatie ingegeven is door een beslissing van 
overheidswege dan wel om redenen die hiervan los staan.
2.Zijn er festivalorganisatoren  die (het al uitbetaalde stuk van) toegekende  steun 
integraal moeten terugbetalen? Zo ja, over welke festivals gaat het meer concreet en 
welke bedragen zullen effectief  worden teruggevorderd?
3.Kan de minister voor elk van de geannuleerde festivals  waarbij de organisatie 
verwijst naar een overheidsbeslissing  verduidelijken in welke mate Toerisme 
Vlaanderen al dan niet deze motivering  aanvaardt  dan wel betwist?
4.Hoe groot zijn de niet-recupereerbare kosten en onvermijdbare facturen die de 
organisatoren van geannuleerde festivals (met door agentschap aanvaarde link met 
overheidsbeslissing) voorgelegd hebben aan het agentschap? Welke bedragen zullen  
deze organisatoren  niettemin  moeten terugbetalen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1330 van 1 september 2021
van CATHY COUDYSER
1.Na de initiële  beslissing tot steuntoekenning heeft 1 festival reeds aangegeven dat het 
niet zou doorgaan, met name  Rimpelrock.  De daarvoor bestemde middelen werden 
herverdeeld onder de hoogst geklasseerde, nog niet betoelaagde festivals.  In totaal  
konden zo 71 festivals ondersteund  worden.  
Van deze 71 festivals die steun hebben  ontvangen en zouden plaatsvinden in juni, juli 
of augustus  heeft slechts  één festival niet plaatsgevonden, met name Pukkelpop. Zij 
motiveerden deze annulering met de kort daarvoor genomen overheidsbeslissing om 
de geldigheidstermijn van een negatieve PCR-test  in te korten  (72u naar 48u).
Naast een volledige annulering hebben  enkele  festivals hun concept aangepast. Het 
betreft
-het tweedaagse evenement  Bal National/  Resto National. Dit event  werd 
gereduceerd tot een eendaags evenement, en dit door de dag van nationale  rouw, 
zoals afgekondigd door het Brusselse stadsbestuur ten gevolge  van de zware 
overstromingen in ons land. 
-het festival ‘De Zomer Van ASIAT’ koos er zelf voor om het evenement 
kleinschaliger te houden  en een deel van de subsidie (€96.250)  terug te betalen  
aan Toerisme  Vlaanderen 
2.Op dit moment is er slechts één organisatie  die de ontvangen  steun  integraal moet 
terugbetalen aan Toerisme Vlaanderen.
Het betreft het festival  Park Malt dat een steunbedrag  van 52.500 euro ontving van 
Toerisme Vlaanderen. Ten gevolge een rechterlijke  uitspraak in kort geding, kon het 
event niet meer doorgaan in de oorspronkelijke  vorm. De door de organisatie 
aangepaste versie (09/09 - 31/10) voldeed  niet langer aan de voorwaarden van de 
FIAF-projectoproep. Toerisme Vlaanderen heeft bijgevolg het integrale bedrag 
teruggevorderd van de organisatie.
Voor wat betreft Pukkelpop heeft Toerisme Vlaanderen op dit moment  nog geen 
beslissing genomen  met betrekking tot het al dan niet terugvorderen van de reeds 
ontvangen steun. Aan de organisatie is gevraagd om hun onkosten  en bewijsstukken 
aan te leveren,  waarna  het agentschap een beslissing zal nemen. Ik wacht het 
onderzoek hiervan af vooraleer verdere  uitspraken te doen over het al dan niet 
aanvaarden van de motivering.
3.Zoals  reeds aangegeven,  loopt voor wat betreft  Pukkelpop het onderzoek volop.  Er kan 
bijgevolg nog geen uitspraak gedaan worden over het al dan niet aanvaarden  van de 
motivering.
Het reduceren van Bal National/Resto National  van twee naar één dag wegens de dag 
van nationale rouw werd door Toerisme  Vlaanderen aanvaard. 
Ook de inkrimping van “De Zomer Van Asiat” werd door Toerisme Vlaanderen aanvaard.
4.Wat betreft Pukkelpop verwijs ik naar mijn antwoorden op vragen 2 en 3.
Wat betreft  Bal National/Resto National  zal dit bepaald worden tijdens de controle en 
afrekening van het dossier. De organisatie  heeft tot 3 maanden na afloop van het 
festival (in casu tot 21 oktober) de tijd om een gedetailleerde eindafrekening te 
bezorgen aan Toerisme Vlaanderen (art 34 FIAF-besluit Vlaamse  Regering).  Aan de 
hand van die eindafrekening  zal beslist worden  welke kosten aanvaard worden als “niet-
recupereerbaar en onvermijdbaar”. Toerisme  Vlaanderen heeft aan alle organisatoren  
een schrijven  gericht om hen te herinneren aan deze verplichting. 
Indien uit de controle zou blijken dat het totaal van de aanrekenbare  kosten lager is 
dan de minimale kosten opgelegd door artikel 13 van het FIAF-besluit Vlaamse 
Regering, te weten €250.000,00,  zal worden geoordeeld of de festivalorganisatie  een 
deel van de steun dient terug  te betalen en/of  het resterende deel van de steun (30%) 
ingehouden wordt.
Wat betreft “De Zomer Van Asiat” is Toerisme  Vlaanderen, in overeenstemming  met de 
organisator, reeds overgegaan tot het terugvorderen van het teveel aan ontvangen 
middelen. 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
AANVULLEND ANTWOORD
op vraag nr. 1330 van 1 september 2021
van CATHY  COUDYSER
Op 28 september  ontving u het antwoord op uw schriftelijke  vraag met nummer  1330.  
Zoals altijd streefde  ik ernaar om u zo snel mogelijk  een volledig antwoord op uw vragen 
te bezorgen. U ontving dit antwoord dan ook enkele dagen voor de reglementaire 
deadline. Tussen  het afsluiten van de redactie van het antwoord en deze deadline  hebben  
zich evenwel  nog enkele bijkomende ontwikkelingen voorgedaan. Ik hield eraan om u 
hiervan te informeren middels een aanvullend antwoord.
1.Naast  het reeds in het initiële antwoord vermelde  festival Pukkelpop,  hebben ook 
volgende festivals ondertussen aan het agentschap toerisme  Vlaanderen  bevestigd 
dat zij de editie  2021 annuleren:
-Donkeren. Het betreft  een meerdaags event voorzien van 6 tot en met 10 oktober 
2021. Op 21 september  2021 werd Toerisme  Vlaanderen van deze beslissing tot 
annulatie in kennis gesteld.
-SuperLive
Dit festival was voorzien  voor de weekends van 16 tot 19 september 2021 en 23 
tot 26 september 2021. Na eerdere berichten over mogelijke aanpassingen aan 
het concept dan wel annulatie, bevestigde de organisatie op 23 september  2021 
definitief hun voornemen  om de editie  2021 te annuleren.
2-3.Het festival Donkeren werd geannuleerd op eigen initiatief van de organisatie. De 
ontvangen steun  wordt bijgevolg integraal teruggevorderd. Het betreft  het reeds 
uitbetaalde bedrag van 52.500 euro op een totaal van 75.000 euro toegekende 
steun.  
Het festival SuperLive werd geannuleerd nadat de Stad Gent de vergunning heeft 
ingetrokken. Op dit moment  wordt  nog onderzocht in hoeverre  de organisatie recht 
heeft op behoud van (een deel van) het steunbedrag.  Aan de organisator  werd een 
steunbedrag van 75.000 euro toegekend, waarvan reeds 52.500 euro effectief 
uitbetaald is.  
4.Voor wat betreft Donkeren  wordt  het integrale bedrag teruggevorderd. Voor wat 
betreft SuperLive  loopt het onderzoek  nog.  
