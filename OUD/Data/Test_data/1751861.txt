title: Dienstverlening netbedrijf Fluvius - Prijsevolutie
thema: Energie
pdf link: https://docs.vlaamsparlement.be/pfile?id=1751861
thema link: https://www.vlaamsparlement.be/parlementaire-documenten/schriftelijke-vragen/1549636
SCHRIFTELIJKE VRAAG
nr. 1352
van PETER VAN ROMPUY
datum: 10 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Dienstverlening netbedrijf  Fluvius  -  Prijsevolutie
De kerntaak van netbedrijf Fluvius is het beheer van netten voor elektriciteit en aardgas  
in Vlaanderen. Hierbij aansluitend voorziet  Fluvius in specifieke dienstverlening  naar de 
burger.
1.Wat is de gemiddelde prijs en bijkomende  kosten  voor de aansluiting van aardgas? 
Hoe evolueerde de prijs de afgelopen tien jaar? Cijfers per jaar.
2.Wat is de gemiddelde prijs en bijkomende kosten voor de aansluiting van 
elektriciteit? Hoe evolueerde de prijs de afgelopen tien jaar? Cijfers per jaar.
3.Wat is de gemiddelde prijs en bijkomende kosten voor de aansluiting op de riolering?  
Hoe evolueerde de prijs de afgelopen tien jaar? Cijfers per jaar.
4.Wat is de gemiddelde prijs en bijkomende kosten  voor de aansluiting op het 
kabelnet? Hoe evolueerde de prijs en bijkomende kosten de afgelopen tien jaar? 
Cijfers per jaar.
5.Wat is de gemiddelde prijs en bijkomende kosten voor het plaatsen van een 
budgetmeter? Hoe evolueerde de prijs de afgelopen tien jaar? Cijfers per jaar.
6.Wat is de gemiddelde prijs en bijkomende  kosten voor het plaatsen van een digitale 
meter? Hoe evolueerde de prijs de afgelopen tien jaar? Cijfers per jaar.
7.Hoe evalueert de minister  deze prijsevolutie  voor de burger?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1352 van 10 september 2021  
van PETER VAN ROMPUY
1-3.De gevraagde  cijfers gaan in bijlage. Bijkomende kosten zijn afhankelijk van de 
specifieke situatie (bv. ligging t.o.v. de openbare weg). 
4.Mijn administratie beschikt niet over de gevraagde cijfers. 
5-6.De gevraagde cijfers gaan in bijlage.
7.De prijzen voor een standaard  elektriciteitsaansluiting maken deel uit van de 
zogenaamde niet-periodieke distributienettarieven, die jaarlijks door de VREG worden  
vastgesteld. De distributienetbeheerder moet aan de VREG verantwoorden dat alle 
door hem voorgestelde  niet-periodieke distributienettarieven redelijk kostenreflectief, 
niet-discriminatoir en transparant  zijn opgebouwd volgens logische,  objectieve 
verdeelsleutels. De prijzen mogen jaarlijks mee-evolueren met de inflatie, wat de 
toename sinds 2012 t.e.m. de tweede helft 2019 grotendeels verklaart. Vanaf  1 juli 
2019 is de uitrol van de digitale  meter gestart. De aansluitingskost voor een digitale  
meter is beperkter dan deze voor een analoge dubbele meter, waardoor de gemiddelde 
kost t.o.v. 2018 licht gedaald  is. 
De maximale aansluitingskost voor een standaard aardgasaansluiting (<10 mÂ³) is 
vastgelegd op 250 euro incl. btw (art. 4.1.13 Energiedecreet).
De gemiddelde  aansluitingskost  op het rioleringsnet is in 2015 met ongeveer 40% 
toegenomen, dit ten gevolge van een prijsaanpassing na benchmarking  in 2015. 
BIJLAGE
Evolutie gemiddelde  prijs aardgasaansluiting  2012-2021
Evolutie gemiddelde  prijs elektriciteitsaansluiting  2012-2021
Evolutie gemiddelde  prijs aansluiting  riolering 2012-2021
Evolutie gemiddelde  prijs budgetmeteraansluiting 2012-2021
Evolutie gemiddelde  prijs plaatsen digitale meter 2019-2021
