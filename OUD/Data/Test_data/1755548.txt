title: CLBch@t - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=1755548
thema link: https://www.vlaamsparlement.be/parlementaire-documenten/schriftelijke-vragen/1549518
SCHRIFTELIJKE VRAAG
nr. 979
van LOES  VANDROMME
datum: 9 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
CLBch@t  -  Stand  van zaken
CLBch@t is een netoverstijgend initiatief van de centra voor leerlingenbegeleiding van 
het GO!, OVSG, POV en Vrij CLB Netwerk, waar jongeren en hun ouders  anoniem 
terechtkunnen met alle mogelijke vragen rond studiekeuze, psychisch en sociaal  
functioneren, preventieve gezondheidszorg enz.  
Het initiatief startte heel klein in september  2013,  maar groeide in de loop der jaren uit 
tot een van de belangrijkste online  hulpverleningstools voor jongeren  (en hun ouders).
In het schooljaar  2017-2018 startte CLBch@t ook met blended  hulpverlening,  waarbij de 
klassieke face-to-face hulpverlening gecombineerd wordt met de inzet van online tools.
Tijdens de coronacrisis steeg  het aantal chatgesprekken via CLBch@t spectaculair.
1.Hoeveel chatgesprekken registreerde  CLBch@t in de laatste 4 schooljaren? Graag  
een overzicht per maand (tot en met augustus 2021), een opsplitsing tussen 
gesprekken met ouders of gesprekken met jongeren en naar gender wat de categorie  
jongeren betreft.
2.Wat is de gemiddelde leeftijd van de jongeren die contact opnemen met CLBch@t? 
Graag de gemiddelde leeftijd voor de laatste 4 schooljaren.
3.Wat waren de belangrijkste  chatonderwerpen bij ouders in de laatste  4 schooljaren? 
Graag een overzicht per jaar.
4.Wat waren de belangrijkste chatonderwerpen bij leerlingen  in de laatste 4 
schooljaren? Graag een overzicht per jaar.
5.Hoeveel chatgesprekken hadden een rechtstreekse link met het thema  verontrusting 
(angst, conflicten in het gezin, misbruik, depressie enz.) in de periode tussen 15 
maart 2021 en 31 augustus 2021?
6.Hoeveel CLB-medewerkers zijn actief als chatmedewerker en welke functie hebben 
ze? Graag een overzicht met een evolutie van de laatste 4 schooljaren.
7.Hoeveel nepoproepen registreerde  CLBch@t in de laatste 4 schooljaren? Welk 
percentage was dat telkens van het totaalaantal gesprekken?
8.Hoeveel blended chatgesprekken waren er in de laatste  4 schooljaren? Graag  een 
overzicht per maand (tot en met augustus  2021), een opsplitsing  tussen gesprekken 
met ouders of gesprekken met jongeren en naar gender wat de categorie  jongeren 
betreft.
9.Hoeveel CLB’s gebruiken ondertussen  al actief de nieuwe online tool ‘chat-met-je-
CLB’? Welk percentage vertegenwoordigen zij van het totaalaantal CLB’s?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 979 van 9 september 2021
van LOES  VANDROMME
De clbch@t is als netoverstijgend project  volledig in het beheer van de CLB-sector. Mijn 
administratie beschikt  niet zelf over de gevraagde gegevens. De jaarverslagen met 
cijfergegevens over de werking van de clbch@t zijn te vinden op de website  
https://www.clbchat.be/jaarverslagen. Het jaarverslag 2020-2021 is nog niet gepubliceerd 
op de website.
