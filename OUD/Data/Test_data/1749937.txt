title: Waddist-app - Bereik (2)
thema: Jeugdbeleid
pdf link: https://docs.vlaamsparlement.be/pfile?id=1749937
thema link: https://www.vlaamsparlement.be/parlementaire-documenten/schriftelijke-vragen/1548940
SCHRIFTELIJKE VRAAG
nr. 228
van FREYA PERDAENS
datum: 2 september 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Waddist-app  -  Bereik (2)
Ik verwijs bij deze naar mijn schriftelijke vraag  nr. 120 van 5 maart  2021 over de Waddist-
app. Deze app werd op 17 februari  2021 voorgesteld door De Ambrassade en 
Arteveldehogeschool. Het is een online barometer die dagelijks peilt naar hoe jongeren 
denken over allerlei thema’s. Via een dagelijkse update van drie vragen over verschillende 
thema’s uit hun leefwereld leert Waddist  wat er echt leeft bij jongeren.  De doelgroep  zijn 
jongeren van 12 tot en met 30 jaar.
De app is intussen een half jaar oud en ik had graag een update  gekregen door middel van 
een antwoord op volgende vragen.
1.Kan de minister  een overzicht geven van het aantal bereikte jongeren? Hoeveel keer 
werd de app gedownload tijdens  het eerste half jaar? Graag  een opdeling voor de 
leeftijden 12-18 jaar, 19-24 jaar en 25-30 jaar. Was er een oververtegenwoordiging  
van één van deze leeftijdsgroepen of werden ze allemaal goed bereikt?  Indien 
mogelijk, graag opsplitsen per provincie en per maand.
2.Welke communicatiecampagnes werden er tijdens  deze eerste 6 maand opgezet om 
de bekendheid  van de app te verhogen?  Werden deze campagnes  aangepast aan de 
verschillende leeftijden in de doelgroep?
3.Hoe en wanneer zal de evaluatie van deze app gebeuren?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 228 van 2 september 2021
van FREYA PERDAENS
1.Waddist is een initiatief van De Ambrassade i.s.m. Arteveldehogeschool.
Waddist telde 8.942 downloads op 1 juli 2021. Er waren in maart 2021 gemiddeld 2.500  
gebruikers, in juli 2021 gemiddeld 1.200 gebruikers. De initiatiefnemers  wisten vooraf 
dat het een uitdaging  zou zijn om jongeren te blijven betrekken. De terugval was geen 
verrassing. Waddist levert inspanningen om jongeren  te blijven aanspreken:  
voorbeelden zijn onder meer een lessenpakket over participatie waarin Waddist aan bod 
komt, de samenwerking  met WAT WAT en het Tik Tok-account.
De Ambrassade bezorgde aan de administratie  een overzicht van het aantal gebruikers 
per leeftijdsgroep en het aantal gebruikers per provincie voor een welbepaalde dag in 
de maand juli.
Aantal gebruikers per leeftijd in juli
12-18j 615 gebruikers
19-24j 335 gebruikers
25-30j 91 gebruikers
Het totaal van de bovenstaande tabel verschilt van het gemiddelde van de maand juli 
omdat deze cijfers slaan op een welbepaalde dag, en omdat de leeftijdscategorie  -12j 
buiten beschouwing wordt  gelaten.
Aantal gebruikers per provincie in juli
Brussel, Halle-Vilvoorde en Waals-Brabant 87 gebruikers
Provincie Antwerpen 283 gebruikers
Arrondissement Leuven en provincie  Limburg 165 gebruikers
West-Vlaanderen 204 gebruikers
Oost-Vlaanderen 295 gebruikers
De bovenstaande opdeling komt niet helemaal overeen met de provincies  omdat ze 
wordt gemaakt op basis van het eerste cijfer van de postcodes. In de toekomst zal een 
andere opdeling  mogelijk zijn.
2.Er werden verschillende initiatieven genomen om de app bekend te maken:
Waddist voerde een influencercampagne  i.s.m. een communicatiebureau. De 
campagne verliep via Tik Tok en Instagram.  De influencers bereikten verschillende  
leeftijdsgroepen.
Waddist werd in het jeugdwerk bekendgemaakt via de Commissie Jeugdwerk  en de 
Commissie Jeugdinfo  in de schoot van de Ambrassade. De jeugdverenigingen 
communiceerden over de app via hun social media, websites, nieuwsbrieven  en 
Facebookgroepen.
Waddist voerde een gerichte advertentiecampagne voor 12- tot 18-jarigen.
De Vlaamse Scholierenkoepel  promootte  de app bij scholen door middel van een 
flyer bij het aanbod van de VSK aan scholen.
Waddist deed ook een beroep op de pers: er zijn vragen en antwoorden over bv. 
afstandsonderwijs, grotsyndroom  en maandstonden verspreid  via verschillende  
media waaronder NWS NWS NWS.
Waddist werkt ook samen met WAT WAT: ze maken wekelijks videocontent waarbij 
jongeren op straat een Waddist-vraag beantwoorden. Waddist en WAT WAT verspreiden  
deze videocontent via Instagram en Tik Tok.
3.In het najaar 2021 evalueert De Ambrassade  de app. Een klankbordgroep  waarin onder 
meer het Kinderrechtencommissariaat en onderzoekers van verschillende instellingen 
zijn vertegenwoordigd, geeft geregeld feedback  zodat  Waddist voortdurend kan worden 
bijgestuurd.
