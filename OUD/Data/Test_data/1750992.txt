title: Zesde Vlaams Intersectoraal Akkoord (VIA) - Sectoren welzijn en gezondheidszorg
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1750992
thema link: https://www.vlaamsparlement.be/parlementaire-documenten/schriftelijke-vragen/1548968
SCHRIFTELIJKE VRAAG
nr. 856
van FREYA SAEYS
datum: 3 september 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Zesde Vlaams Intersectoraal  Akkoord (VIA)  -  Sectoren welzijn en gezondheidszorg
Op 30 maart 2021 werd het zesde Vlaams Intersectoraal Akkoord voor de social/non-
profitsectoren voor de periode 2021-2025  gesloten. Dat akkoord zet in op extra personeel, 
koopkracht en kwaliteitsmaatregelen  en is goed voor 577 miljoen euro.
Aan de basis is er bij veel mensen  onduidelijkheid over wanneer zij wat zullen  krijgen.
Wat is de stand van zaken van de uitvoering van VIA 6 in de verschillende 
gezondheidszorg- en welzijnssectoren, opgesplitst per sector?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 856 van 3 september 2021
van FREYA SAEYS
Het Vlaams intersectoraal akkoord van 30 maart 2021 voor de social/non profitsectoren  
voor de periode  2021-2025, kortweg  VIA 6, bevat  een geheel aan sectorale  
koopkrachtmaatregelen, intersectorale en sectorale kwaliteitsmaatregelen. Dit voor een 
totaal budget van 577 miljoen  euro. 
Verschillende bepalingen van VIA 6 maken voorwerp  uit van collectieve  
arbeidsovereenkomsten (cao’s) binnen de respectievelijke paritaire comités.  Voor de 
uitwerking van deze cao’s zijn de sociale partners aan zet. In de publieke sector  gaat dit 
gepaard met overleg in de bevoegde onderhandelingscomité’s  (vooral C1), wat resulteert 
in een protocol  of advies.  Zo is bijvoorbeeld de uitrol van het nieuwe loonmodel (IFIC) de 
verantwoordelijkheid van de sociale partners. 
Andere bepalingen in het VIA 6 akkoord worden  verankerd  in regelgevende initiatieven 
voor de financiering en/of de uitvoering van de afgesproken  maatregelen. De betrokken 
administraties binnen mijn beleidsdomein  nemen hiertoe het initiatief. Verschillende  van 
deze regelgevende initiatieven zijn reeds afgerond, andere zijn lopende.
Voor de stand van zaken in de sectoren sociale economie (PC 327.01) en socio-culturele 
sector (PC 329.01 en publieke sector) verwijs  ik naar mijn bevoegde  collega-ministers.
Hieronder geef ik een overzicht van de stand van zaken van de koopkracht- en 
kwaliteitsmaatregelen per sector.
Het overleg  binnen  paritair  comité  318.02, betreft de diensten voor gezinszorg,  over de 
structurele vertaling van de koopkrachtmaatregelen private sector en de 
kwaliteitsmaatregelen in de regelgeving van de diensten voor gezinszorg  is afgerond. De 
regelgeving wordt gefinaliseerd. De VIA6-maatregelen die als een toeslag in de 
regelgeving vertaald zullen worden,  zullen begin  oktober aan de diensten  voor gezinszorg 
worden uitbetaald.  Het gaat specifiek over de maatregelen koopkracht voor de private 
diensten voor gezinszorg, werkdrukvermindering verzorgend personeel, fietsvergoeding 
en fietsprojecten,  wagenvergoeding, innovatie en digitalisering, en uurroosterverstoring. 
De overige VIA6-maatregelen zullen verrekend  worden bij de saldoberekeningen  begin 
2022 en juni 2022. In dat besluit  zal tevens de kwaliteitsmaatregel voor de openbare 
lokale dienstencentra worden meegenomen. Deze middelen zullen  eind oktober 
uitbetaald worden aan de openbare lokale dienstencentra. De toevoeging van de extra 
uren gezinszorg in het kader van flexibiliteit werd intussen ook geregeld, net als de 
principes van de verdeling van deze uren over de diensten voor gezinszorg.  
Voor de andere  thuiszorgvoorzieningen  (lokale en regionale  dienstencentra, diensten 
voor oppashulp en gastopvang en verenigingen van gebruikers  en mantelzorgers) 
worden de VIA6-koopkrachtmaatregelen jaarlijks  vertaald in subsidiebesluiten. De 
subsidiebesluiten van dit jaar voor de koopkrachtmaatregelen voor de private  sector zijn 
in opmaak.
Wat betreft paritair comité 319.01,  de opvoedings-  en huisvestingsinrichtingen  en -
diensten, werden de afspraken rond de koopkrachtmaatregelen gemaakt en de middelen 
verdeeld. Hetzelfde geldt voor de sectorale kwaliteitsmaatregelen. De nodige 
regelgevende initiatieven zijn genomen en de middelen  verdeeld  over de betrokken 
multifunctionele centra (mfc’s).
Binnen de deelsector Centra voor Algemeen  Welzijnswerk (CAW) is de uitbreiding van het 
aantal erkende VTE in uitvoering  vanaf 1 september 2021. De subsidie-enveloppen 
worden hiertoe  aangepast, net als aan de genomen sectorale  koopkrachtmaatregelen. 
Binnen de deelsector ‘jeugdhulp  overige sectoren’,  waaronder de preventieve 
gezinsondersteuning, vertrouwenscentra voor kindermishandeling,  centra  voor 
kinderzorg en gezinsondersteuning en adoptie zijn de afspraken met de sociale partners 
afgerond. De regelgeving ter uitvoering van deze afspraken is in opmaak.  
Binnen paritair comité  319.01 sloten  de sociale partners ook de nodige cao’s ter 
uitvoering van de sectorale koopkrachtmaatregelen.
In paritair comité  331, de kinderopvang en gezondheidsinrichtingen en -diensten, werden  
de nodige besluiten  genomen om de consumptiecheques en andere éénmalige 
tegemoetkomingen uit te betalen aan de betrokken werknemers. Deze maatregelen zijn 
dan ook in uitvoering. De aanpassingen aan de reglementering in de verschillende  
deelsectoren binnen de overige  gezondheidsinrichtingen en -diensten zijn lopende.
Wat betreft de koopkrachtmaatregelen voor de voorschoolse opvang  zijn de afspraken 
met de sociale  partners gefinaliseerd. De regelgeving die uitvoering geeft aan deze 
afspraken, is in opmaak. 
Het besluit betreffende de realisatie van het groeipad  voor groepsopvang en de 
verhoging van de kostenvergoeding voor kinderbegeleider gezinsopvang  is van kracht 
met ingang op 1 april 2021. 
Wat betreft  de pedagogische coaching  op de werkvloer voor de organisatoren 
kinderopvang en buitenschoolse opvang is de regelgeving in opmaak. Hetzelfde geldt 
voor de uitbreiding van het contingent onthaalouders binnen het project 
werknemersstatuut van de kinderbegeleider  gezinsopvang. 
Aangaande de Instituten voor Samenlevingsopbouw, derden  de koopkrachtmiddelen 
toegevoegd aan de subsidie-enveloppe  samen  met de indexering van 2021. De middelen 
voor kwaliteit worden uitbetaald via de Sociale Fondsen,  beheerd  door de sociale 
partners.
De subsidies van de verenigingen waar armen het woord  nemen, wordt  verhoogd met de 
VIA-6-middelen voor koopkracht, samen met de index 2021. Daarnaast worden ook de 
subsidies van het Vlaams  Netwerk  van verenigingen waar armen het woord nemen en 
van De Link verhoogd met de VIA6-middelen voor koopkracht. De middelen voor 
kwaliteit worden  uitbetaald via de Sociale  Fondsen, beheerd door de sociale partners.
Wat betreft  paritair comité 330.01, betreffende  de geregionaliseerde sectoren, is de 
volledige IF.IC uitrol is voorzien in 2021. De sociale partners hebben over de volledige 
invoering van IF.IC en de toekenning van de IF.IC-opstap sectorale CAO’s gesloten. 
De uitvoering van de kwaliteitsmaatregelen is lopende, de regelgeving werd daartoe 
aangepast.
