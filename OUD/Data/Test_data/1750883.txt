title: Leerkrachten secundair onderwijs - Vakbekwaamheidsbewijzen (2)
thema: Onderwijs en Vorming
pdf link: https://docs.vlaamsparlement.be/pfile?id=1750883
thema link: https://www.vlaamsparlement.be/parlementaire-documenten/schriftelijke-vragen/1548375
SCHRIFTELIJKE VRAAG
nr. 943
van KAROLIEN GROSEMANS
datum: 25 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerkrachten secundair onderwijs  -  Vakbekwaamheidsbewijzen  (2)
In mijn schriftelijke vraag nr. 813 van 18 juni 2021 vroeg  ik de minister naar de vereiste 
vakbekwaamheidsbewijzen in het secundair onderwijs. De minister kon hier toen niet op 
antwoorden omdat het schooljaar nog niet afgerond  was. Graag had ik deze gegevens 
verder aangevuld gekregen.
1.Kan de minister een stand van zaken geven  van het aantal leerkrachten dat momenteel 
in dienst is voor een vak waar ze geen vakbekwaamheidsbewijs  voor hebben?
a)Graag een opdeling in procentuele cijfers (op totaalaantal leerkrachten  in het 
secundair onderwijs) en in absolute cijfers. Graag ook een opdeling per provincie.
b)Graag de evolutie uit schriftelijke vraag nr. 720 van 17 juli 2020 aanvullen met het 
schooljaar 2020-2021.
c)Over welke vakken  gaat het vooral?
2.Hoeveel leerkrachten zijn momenteel in dienst  voor een vak waar ze een voldoende 
geacht vakbekwaamheidsbewijs  voor hebben?
a)Graag een opdeling in procentuele cijfers (op totaalaantal leerkrachten  in het 
secundair onderwijs) en in absolute cijfers. Graag ook een opdeling per provincie.
b)Graag de evolutie  uit schriftelijke vraag nr. 720 aanvullen met het schooljaar 2020-
2021.
c)Over welke vakken  gaat het voornamelijk?
3.Kan de minister een overzicht geven van de vijf meest voorkomende vakken  in het 
secundair onderwijs waarvoor  onderwijspersoneelsleden  over ‘andere’  dan wel over 
een voldoende  geacht vakbekwaamheidsbewijs  beschikken? Graag een overzicht  van 
het schooljaar 2020-2021.
4.Hoe beoordeelt de minister de evolutie van deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 943 van 25 augustus 2021.
van KAROLIEN GROSEMANS
Aan het beantwoorden van de vraag gaat een gegevensbevraging vooraf. Het Agentschap 
voor Onderwijsdiensten  (AGODI)  raadpleegde  de databanken op 17/09/2021.
1.Voor de vragen 1 en 2 geeft AGODI voor het schooljaar 2020-2021  een overzicht  van 
het aantal  leerkrachten van het secundair  onderwijs per 
bekwaamheidsbewijsrubricering van de gepresteerde  opdrachten.  
Alleen de personeelsleden van het onderwijzend personeel (leerkrachten)  betrok 
AGODI in de analyse. De onderzochte groep bevat zowel de vastbenoemde als de 
tijdelijke leerkrachten; zowel de titularissen van een betrekking als hun eventuele 
vervangers. De data geven enkel een beeld van het afgeronde  schooljaar 2020-2021.
De tabellen staan enkel stil bij leraren  die tewerkgesteld zijn met een 
bekwaamheidsbewijs ‘voldoende geacht’ of ‘andere’. Het percentage daarentegen is 
wél berekend op de totale lerarenpopulatie  in het secundair  onderwijs, dus met 
inbegrip van leerkrachten met een bekwaamheidsrubricering ‘vereiste’.
1.1 Leerkrachten secundair onderwijs,  opgesplitst per soort 
bekwaamheidsrubricering, voor het schooljaar  2020-2021
Bekwaamheidsbewijs-
rubricering Aantal leerkrachten Percentage
Andere 8.789 8,89%
Voldoende geachte 32.084 32,46%
Totaal 40.873 41,35%
1.2 Leerkrachten secundair onderwijs, opgesplitst per provincie en per soort 
bekwaamheidsrubricering, voor het schooljaar  2020-2021
ProvincieBekwaamheids-
bewijsrubriceringAantal
leerkrachten Percentage
Antwerpen AND 2.654 9,39%
VO 9.615 34,02%
BHG AND 720 15,52%
VO 1.668 35,96%
Limburg AND 1.081 7,67%
VO 4.492 31,86%
Oost- AND 2.018 8,89%
Vlaanderen VO 7.279 32,08%
Vlaams- AND 1.108 8,63%
Brabant VO 4.117 32,06%
West- AND 1.407 7,95%
Vlaanderen VO 5.356 30,27%
Totaal 41.515 41,42%
1.3 De volgende tabel biedt een overzicht van de vijf meest  voorkomende  vakken  in 
het secundair onderwijs  waarvoor onderwijspersoneelsleden zijn aangesteld die 
respectievelijk over ‘andere’ dan wel over een ‘voldoende geacht’ 
bekwaamheidsbewijs beschikken  tijdens het schooljaar 2020-2021. 
De vijf meest voorkomende  vakken in het secundair onderwijs  die tijdens het 
schooljaar 2020-2021 werden onderwezen door een leerkracht met een 
bekwaamheidsbewijs ‘voldoende geacht’  of ‘andere’
‘Voldoende geacht’  ‘Andere’
1. Nederlands Nederlands
2. Project algemene vakken Wiskunde
3. Wiskunde Frans
4. Frans Engels
5. Klassenraad Katholieke godsdienst
2.Zie antwoorden bij vraag 1.
3.Zie antwoorden bij vraag 1.
4.Jaar na jaar telt het Vlaamse onderwijs meer leerkrachten  zonder vereiste 
bekwaamheidsbewijs. Echter, de groep ‘voldoende  geacht’ is ruimschoots groter dan 
de groep  ‘andere’. Beide  groepen blijven op eigen tempo toenemen. 
Ik ambieer om zoveel als mogelijk sterke leerkrachten  voor de klas te krijgen én te 
houden. Dit hangt samen met maatregelen  om het lerarenberoep  aantrekkelijker te 
maken, de instroom in de lerarenopleiding te versterken en vergroten,…  Leerkrachten 
met een vereist  bekwaamheidsbewijs beschikken over de nodige vakkennis en 
vakdidactiek om de eindtermen binnen hun vakgebied op een gedegen wijze over te 
brengen aan de leerlingen. 
Het aanstellen van deskundig personeel  behoort tot de autonomie van elk 
schoolbestuur. Ik respecteer die autonomie  en heb er alle vertrouwen in dat scholen 
die personeelsleden aantrekken die de kwaliteit van het door hen aangeboden  
onderwijs versterken. Schoolbesturen zullen hierbij eerst op zoek gaan naar 
leerkrachten met een “vereist bekwaamheidsbewijs”. Indien nodig kunnen  ze ook 
beroep doen op leraren met een “voldoende bekwaamheidsbewijs” of “andere”.
