title: Lokale besturen - Financiële toestand en schulden ten laste van derden
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1746923
thema link: https://www.vlaamsparlement.be/parlementaire-documenten/schriftelijke-vragen/1541455
SCHRIFTELIJKE VRAAG
nr. 361
van CHRIS  JANSSENS
datum: 2 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale besturen   -  Financiële  toestand en schulden ten laste van derden
Reeds in 2016 peilde ik middels twee schriftelijke vragen  (nr. 341 van 5 februari 2016 en 
nr. 667 van 27 juli 2016) naar de financiële toestand van de lokale besturen. Het kabinet 
van toenmalig  minister Liesbeth Homans verklaarde dat de zogenaamde ‘leningen  ten laste 
van derden’ (OCMW’s, autonome  gemeentebedrijven, kerkfabrieken,  intercommunales …) 
niet meegerekend worden bij de totale gemeentelijke schuld omdat de aflossingen van 
kapitaal en interesten door de derde  worden gedragen. Die uitstaande schuld  ten laste van 
derden werd destijds  in de rapportering aan de Vlaamse  overheid  niet opgesplitst in eigen 
schulden van de gemeenten en schulden aangegaan ten laste van derden.
1.Hoeveel bedroeg de uitstaande schuld  van alle gemeenten  in 2016, 2017, 2018,  2019 
en 2020 (telkens op 31 december)? Graag de totale  uitstaande schuld  en een 
opsplitsing per provincie en gemeente.
2.Werden er sinds 2016 inspanningen gedaan  om in de rapportering aan de Vlaamse  
overheid de schulden toch op te splitsen in eigen schulden  en schulden aangegaan ten 
laste van derden?  Zo niet, overweegt  de minister dat alsnog te doen zodat de schulden 
ten laste van derden  beter  in kaart kunnen worden gebracht?
3.Hoe evalueert de minister de schuldpositie van de lokale besturen  gedurende  de jaren 
waarover op basis van bovenstaande  vragen informatie wordt aangeleverd?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 361 van 2 juli 2021
van CHRIS  JANSSENS
1.Het overzicht van de financiële schulden van gemeenten  en OCMW’s voor de periode 
2016-2020 is opgenomen in bijlage  1. De cijfers  voor 2020 zijn gebaseerd  op 281 
definitieve en 19 voorlopige aanleveringen van de digitale  rapportering over de 
gegevens van de jaarrekening,  zoals beschikbaar  op 4 augustus 2021.  Die cijfers  
kunnen dus nog (beperkt) wijzigen.
2.De lokale besturen zijn niet verplicht om in hun boekhouding een opsplitsing te maken 
tussen de leningen ten laste van het eigen bestuur en de leningen ten laste van derden. 
In de filosofie  van BBC leent een bestuur immers  in functie  van de eigen 
thesauriebehoeften, en zijn de leningen dus niet gekoppeld aan specifieke projecten of 
aan de financiering voor derden. Indien de lening die aangegaan is door het bestuur 
terugbetaald wordt door een derde, dan wordt  er natuurlijk wel een vordering 
ingeschreven in de boekhouding.  Vanaf het boekjaar  2020 moeten de lokale  besturen 
die vorderingen  wegens toegestane  leningen  aan derden en de ontvangsten  uit de 
terugvordering van die toegestane  leningen  in hun boekhouding uitsplitsen volgens het 
type bestuur dat de lening kreeg.
3.De schulden  van alle Vlaamse gemeenten en OCMW’s zijn in de periode 2016-2020 
gedaald met bijna 1 miljard euro. Ook het relatieve aandeel  van de financiële (én niet-
financiële) schulden in het balanstotaal daalt substantieel. De geaggregeerde 
schuldpositie van de Vlaamse lokale besturen  daalde dus jaar na jaar overheen de 
periode 2016-2020.
BIJLAGE
Tabel financiële schulden gemeenten  en OCMW’s
