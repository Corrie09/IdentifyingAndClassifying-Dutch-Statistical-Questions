title: Slachthuizen - Controles dierenwelzijn (2)
thema: Dierenwelzijn
pdf link: https://docs.vlaamsparlement.be/pfile?id=1748200
thema link: https://www.vlaamsparlement.be/parlementaire-documenten/schriftelijke-vragen/1547844
SCHRIFTELIJKE VRAAG
nr. 913
van GWENNY  DE VROE
datum: 26 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Slachthuizen  -  Controles dierenwelzijn (2)
In zijn antwoord op mijn schriftelijke vraag  nr. 791 van 16 juni 2021 stelt de minister dat 
“het uiteraard  niet zo is dat het aantal overtredingen van de dierenwelzijnsregelgeving 
per definitie recht evenredig is met de omvang van het slachthuis”. Hij voegt er wel aan 
toe dat “het echter even evident is dat bij schaalvergroting het risico op overtredingen  
stijgt”. Nog uit het antwoord op die schriftelijke vraag blijkt dat de Vlaamse  DMO’s 
(dierenartsen met opdracht) sinds hun start in oktober 2020 54 informatieformulieren 
hebben opgesteld. Die hadden echter allemaal  betrekking op de aanvoer van de dieren  
naar het slachthuis en dus niet op wat in de slachthuizen tijdens het slachtproces zelf 
gebeurt. In 2020 werden 22 pv’s opgesteld met betrekking tot overtredingen in en rond 
slachthuizen.
1.Kan de minister een overzicht geven van alle Vlaamse slachthuizen, hun 
slachtcapaciteit en het aantal informatieformulieren dat sinds oktober 2020 tot heden 
in elk slachthuis  werd opgesteld? Graag ook met vermelding hoeveel 
informatieformulieren betrekking hebben op de aanvoer van de dieren  en op 
overtredingen begaan tijdens het slachtproces.
2.Kan de minister een overzicht  geven  van het aantal processen-verbaal dat in de 
periode 2016 tot heden  jaarlijks opgemaakt werd in de Vlaamse  slachthuizen, met 
vermelding van het aantal  processen-verbaal  per slachthuis  per jaar in deze periode? 
Graag ook met vermelding hoeveel processen-verbaal betrekking hebben op de 
aanvoer van de dieren en op overtredingen  begaan tijdens het slachtproces.
3.Mogen we uit dit aantal opgemaakte informatieformulieren respectievelijk  het aantal 
opgemaakte processen-verbaal per slachthuis besluiten dat er meer overtredingen 
gerapporteerd of vastgesteld worden naargelang de slachtcapaciteit van een 
slachthuis?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 913 van 26 juli 2021
van GWENNY  DE VROE
1.Ik verwijs graag naar het antwoord op schriftelijke vraag  nr. 808. Ik beschik  overigens  
niet over gegevens met betrekking  tot de slachtcapaciteit.
2.In de slachthuizen worden geen PV’s opgesteld. Zoals eveneens vermeld in het 
antwoord op schriftelijke vraag  nr. 808 zijn de DMO’s niet bevoegd  om een PV op te 
stellen. Het opstellen van de PV’s gebeurt achteraf door de Dienst  Dierenwelzijn op 
basis van de ontvangen informatieformulieren. De Dienst  Dierenwelzijn kan ook PV 
opstellen naar aanleiding van de eigen  controles.  Van deze PV’s is geen overzicht  per 
slachthuis beschikbaar. De meeste PV’s opgesteld op basis van informatieformulieren 
hebben trouwens  betrekking op het transport, wat het slachthuis waar de overtreding 
bij aankomst  vastgesteld werd minder relevant maakt.
3.Aangezien ik niet over gegevens beschik met betrekking tot de slachtcapaciteit  kan ik 
hierover geen conclusies trekken. 
