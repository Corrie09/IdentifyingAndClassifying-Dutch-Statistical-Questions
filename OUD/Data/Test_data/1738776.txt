title: Geïntegreerd openbaar vervoer - Afstand tussen haltes van De Lijn en stations van de NMBS
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738776
thema link: https://www.vlaamsparlement.be/parlementaire-documenten/schriftelijke-vragen/1537896
SCHRIFTELIJKE VRAAG
nr. 1431
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd openbaar vervoer  -  Afstand tussen haltes van De Lijn en stations van de 
NMBS
Integrato is een projectgroep van enkele  burger-experts uit Vlaanderen,  Brussel en 
Wallonië. De werkgroep ging van start in 2015 en werkte sindsdien een 
knooppuntenmodel uit voor het openbaar vervoer  in België en een gedetailleerd ontwerp  
van dienstregeling met horizon 2035. De projectgroep spiegelt zich met dat ontwerp aan 
een knopensysteem op het spoornet zoals dat ook in Zwitserland bestaat.  De werkgroep 
wil daarbij met alle vervoersmaatschappijen  samenwerken om zijn nieuwe visie in de 
praktijk uit te werken. Om tot een beter en efficiënter openbaar vervoer te komen, 
pleiten ze in dat verband voor een geïntegreerd  netwerk, één dienstregeling en één 
tarief, waarbij  bus en trein perfect  op elkaar afgestemd zijn. Volgens Integrato moeten 
treinstations daarom zo goed mogelijk georganiseerd zijn. De projectgroep stelt daarom 
dat bus- en tramhaltes zo dicht mogelijk bij de stationsingang liggen.
 
1.Welke haltes van De Lijn bevinden zich in een straal van 350 meter van een station 
van de NMBS? Graag een overzicht  per provincie van de verschillende haltes en 
vermelding van het nabije NMBS-station.
2.Welke haltes van De Lijn bevinden zich in een straal  van 350 meter en 1000 meter 
van een station van de NMBS? Graag  een overzicht per provincie van de 
verschillende haltes  en vermelding van het nabije NMBS-station.
3.Bij welke  stations van de NMBS  bevindt er zich geen halte van De Lijn binnen  een 
straal van 350 meter? 
4.Bij welke  stations van de NMBS  bevindt er zich geen halte van De Lijn binnen  een 
straal van 1000 meter? 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1431 van 24 juni 2021
van BERT  MAERTENS
1.Zie bijlage 1.
2.Zie bijlage 2.
3.Zie bijlage 3.
4.Zie bijlage 4.
BIJLAGEN:
1. Overzicht haltes van De Lijn in een straal van 350 meter van een NMBS-station
2. Overzicht haltes van De Lijn in een straal  van 1.000 meter van een NMBS-station
3. Overzicht NMBS-stations  in een straal van 350 meter van een halte van De Lijn
4. Overzicht NMBS-stations in een straal  van 1.000 meter van een halte van De Lijn
