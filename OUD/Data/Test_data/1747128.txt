title: Mooimakers - Zwerfvuilopruimacties door scholen, groepen en verenigingen
thema: Natuur en Milieu
pdf link: https://docs.vlaamsparlement.be/pfile?id=1747128
thema link: https://www.vlaamsparlement.be/parlementaire-documenten/schriftelijke-vragen/1547164
SCHRIFTELIJKE VRAAG
nr. 1232
van ARNOUT  COEL
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mooimakers  -  Zwerfvuilopruimacties door scholen, groepen en verenigingen
Vlaanderen probeert op verschillende  manieren het zwerfvuil te verminderen. Voldoende 
vuilnisbakken op de juiste plaatsen helpen, maar zijn niet voldoende. Het opruimen van 
het zwerfvuil kost jaarlijks miljoenen euro’s. In Vlaanderen gaat het over duizenden 
tonnen per jaar.
In 2019 werd zo’n 22.641 ton zwerfvuil,  exclusief vuilnisbakken, verzameld, een toename 
van 11 procent ten opzichte van 2017. De beleidskosten voor het zwerfvuil, inclusief 
vuilbakken, bedroegen in 2019 161,4 miljoen  euro, een toename  van 7 procent  ten 
opzichte van 2017. Dat blijkt uit het jaarrapport 2019 van de Openbare Vlaamse  
Afvalstoffenmaatschappij (OVAM).
‘Vlaanderen Mooi’ is het Vlaamse initiatief tegen zwerfvuil en sluikstort van de OVAM,  
Fost Plus en de Vereniging van Vlaamse Steden en Gemeenten (VVSG).  ‘Vlaanderen 
Mooi’ geeft uitvoering  aan zijn beleid onder de naam Mooimakers.  In de zomer van 2017 
werd het project ‘Operatie Proper’  gelanceerd door Mooimakers.  Scholen,  groepen en 
verenigingen die hun eigen school en buurt proper houden door het ruimen van zwerfvuil  
krijgen een propere leefomgeving en verdienen  op die manier  een financiële beloning. 
Ook het lokaal bestuur  krijgt een vergoeding voor de ondersteuning.
1.In 2017 werd het project Operatie Proper opgericht.
Hoeveel scholen,  groepen en verenigingen  namen sindsdien deel aan dat project in 
Vlaams-Brabant? Graag een opsplitsing  per schooljaar, per gemeente,  type (scholen,  
groepen of vereniging) en de financiële beloning die ze ontvingen.
2.Mooimakers  biedt ook een educatief lessenpakket aan voor scholen.  Zo kunnen 
kleuters aan de slag met Schaap, de leerlingen  van de lagere school  met de 
Boeboeks en worden in het secundair onderwijs  projecten  georganiseerd  rond 
‘Nudging op school’.  
Kan de minister een overzicht geven van het aantal lessenpakketten dat al besteld 
werd per leerniveau?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1232 van 16 juli 2021
van ARNOUT  COEL
1.Een overzicht van de (voorlopige) cijfers van Operatie  Proper  voor Vlaams-Brabant is 
terug te vinden in de bijlage.
2.De lespakketten voor het middelbaar onderwijs zijn online te downloaden via de 
website van Mooimakers. Op cijfers hiervan hebben we geen zicht.
Voor het lager onderwijs is ‘Boeboeks: De wraak van Piepus’ ontwikkeld.
In 2018 heeft elk 3de leerjaar een exemplaar  ontvangen.
Het boek is ook beschikbaar in de webwinkel van Mooimakers.  Zo zijn 3452 
exemplaren verdeeld.
Het boek is te koop in de boekhandel.  Deze verkoopcijfers  worden niet apart  
bijgehouden. 
Voor het kleuteronderwijs is ‘Schaap  zwemt (niet)’ uitgebracht.
In 2020 ontving elke kleuterschool  een exemplaar: 2600 exemplaren  werden  
zo verdeeld.
Het boek is ook beschikbaar in de webwinkel van Mooimakers. Zo zijn 348 
exemplaren verdeeld.
Het boek is te koop in de boekhandel.  Deze cijfers worden niet apart 
bijgehouden. 
BIJLAGE
Overzicht cijfers Operatie Proper voor Vlaams-Brabant
