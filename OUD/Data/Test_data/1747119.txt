title: Fost Plus - Ondernemingen die geen bijdrage betalen
thema: Natuur en Milieu
pdf link: https://docs.vlaamsparlement.be/pfile?id=1747119
thema link: https://www.vlaamsparlement.be/parlementaire-documenten/schriftelijke-vragen/1547243
SCHRIFTELIJKE VRAAG
nr. 1241
van FREYA PERDAENS
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Fost Plus  -  Ondernemingen die geen bijdrage  betalen
Tijdens de hoorzitting rond zwerfvuil in de commissie op 9 juni 2021, werd in verschillende 
presentaties nogmaals teruggekomen op de problematiek van de freeriders. Dat zijn 
ondernemingen die geen bijdrage betalen aan Fost Plus om te voldoen aan de wettelijke 
terugnameplicht, maar waarvan de verpakkingen wel via het Fost Plus-systeem worden 
ingezameld. Uit de hoorzitting blijkt dat het aandeel van die freeriders op 8% van de 
huishoudelijke verpakkingen  die op de Belgische  markt komen, geschat kan worden.
Enige nuance kan hierbij wel aangebracht worden: de verpakkingen die door Fost Plus 
worden verwerkt,  worden ook in hun recyclagepercentage meegerekend en helpen  op die 
manier dus ook om de recyclagedoelstellingen te behalen.
1.Kan de minister een evolutie geven  van het percentage freeriders in de afgelopen  
jaren?
2.Ligt het aandeel aan freeriders  in Vlaanderen boven  of onder het Belgische 
gemiddelde?
3.Welke maatregelen worden er genomen om het aandeel freeriders naar beneden te 
halen? Welke andere  maatregelen  kunnen in de toekomst nog genomen  worden?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
ANTWOORD
op vraag nr. 1241 van 16 juli 2021
van FREYA  PERDAENS
1.Eerst is het belangrijk te noteren  dat we er van kunnen  uitgaan dat nagenoeg alle 
Belgische bedrijven die onder de terugnameplicht  vallen, aangesloten zijn bij Fost Plus. 
De problematiek  van free-riding situeert zich bij buitenlandse bedrijven  die 
rechtstreeks op onze markt verkopen, veelal  via online verkoop. Fost Plus schat het 
percentage freeriders momenteel op 10%. In 2019 bedroeg de schatting  nog 8%. Deze 
stijging wordt  hoofdzakelijk toegewezen aan een aangepaste  methodologie om dit te 
berekenen en minder aan een effectieve toename  van free-riders. Deze blijft 
doorgaans redelijk stabiel. Er is wel een stijging van de online  verkoop,  maar we slagen  
er ook steeds beter  in om deze bedrijven te laten aansluiten  bij Fost Plus.    
Belangrijk is om te noteren dat de 10% op de gehele markt geldt. De problematiek  
varieert wel per verpakkingstype (papier&karton,  kunststoffen, glasâ€¦). Sommige 
hebben een betere  marktdekking dan anderen.  
2.We beschikken niet over afzonderlijke cijfers voor de Gewesten,  enkel  over de totale 
Belgische markt. Bovendien bevinden  freeriders zich hoofdzakelijk in het buitenland. 
 
3.Vanuit  Fost Plus wordt samengewerkt met de federaties (Comeos, Fevia  en Detic) om 
naar hun leden te communiceren over hun uitgebreide 
producentenverantwoordelijkheid en dat deze door Fost Plus ingevuld kan worden.  
Daarnaast werkt Fost Plus op basis van marktonderzoek en checks  met databases 
zoals Nacebel om bedrijven de identificeren die als freeriders gekenmerkt zouden 
kunnen worden. Ook wordt er gekeken naar sectoren  waarvan men weet of het 
vermoeden heeft dat er veel freeriders zijn.
Freeriders worden apart aangesproken op hun plicht (via email en post en een 
telefonische opvolging). Jaarlijks worden er zo tientallen bedrijven meegenomen in het 
systeem. De doelstelling  van Fost Plus is om het aandeel freeriders zo beperkt  mogelijk 
te houden:  ze profiteren  immers van een systeem waarvan de kosten gedragen 
worden door de leden.
Sommige freeriders  kunnen hardnekkiger zijn om mee te krijgen dan anderen. 
Daarvoor is handhaving  nodig. Dit soort handhaving valt onder de bevoegdheden van 
de IVC. Om het aandeel freeriders  verder  terug te dringen  heb ik een initiatief genomen  
tot aanpassing van het materialendecreet  waarbij  beheerders van online 
marktplaatsen worden aangemerkt als producent en zullen moeten zorgen dat de bij 
hen aangesloten producenten gevat worden door FostPlus  (in het geval van 
huishoudelijke verpakkingen). Dit voorstel  werd recent een eerste keer goedgekeurd 
door de Vlaamse  Regering en ligt nu voor bij de SERV  en MINA-raad voor advies.
