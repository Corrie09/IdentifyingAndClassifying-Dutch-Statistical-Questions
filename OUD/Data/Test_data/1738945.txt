title: Vissterftes - Frequentie, oorzaken en aanpak
thema: Natuur en Milieu
pdf link: https://docs.vlaamsparlement.be/pfile?id=1738945
thema link: https://www.vlaamsparlement.be/parlementaire-documenten/schriftelijke-vragen/1535532
SCHRIFTELIJKE VRAAG
nr. 1183
van MIEKE  SCHAUVLIEGE
datum: 21 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vissterftes  -  Frequentie, oorzaken  en aanpak
In opvolging van mijn schriftelijke vragen nr. 834 van 3 juli 2020 en nr. 26 van 5 oktober  
2020, wil ik graag de meest recente  cijfers over vissterfte opvragen. 
Regelmatig vernemen we voorvallen  van vissterfte in de pers. Vorig jaar waren er 
berichten van vissterftes in onder  meer de Ringvaart  (gemeente Brugge), de Dender 
(gemeente Lebbeke) en de Zwalmbeek (gemeente Zwalm).
De Vlaamse Milieumaatschappij (VMM) houdt  de vissterfte bij aan de hand van het aantal 
incidenten die gemeld worden aan het meldpunt Milieu-incidenten. 
In Vlaanderen worden  calamiteiten systematisch  behandeld volgens de gecoördineerde  
aanpak voor vissterfte.  Deze aanpak  omvat een duidelijk afsprakenkader tussen alle 
betrokken actoren (waterbeheerders,  VMM incidentenwerking, Agentschap voor Natuur  
en Bos (ANB), Instituut voor Natuur- en Bosonderzoek (INBO),  Rivier Informatie Service 
(RIS)..). Bij de gecoördineerde aanpak hoort  ook een natraject ter preventie van 
eventuele herhalingen. 
In antwoord op mijn schriftelijke vraag nr. 834 verwees  de minister naar de 
stroomgebiedsbeheerplannen voor bijkomende  maatregelen voor het voorkomen van 
vissterfte.
1.Kan de minister een update geven van de opgetreden vissterftes in bevaarbare en 
onbevaarbare wateren tussen 1 juli 2020 en eind juni 2021,  met de vermelding van 
de locatie  (gemeente), de betrokken waterloop  en beheerder van de waterloop, de 
vermoedelijke oorzaak  van de vissterfte indien gekend en de hoeveelheid gestorven  
vis?
2.Hoeveel gevallen  van vissterfte wegens organische verontreiniging zijn er bekend bij 
de administraties? Graag  een overzicht  van het aantal gevallen per locatie 
(gemeente) en waterloop  voor de periode  1 juli 2020 tot eind juni 2021.
3.Hoeveel gevallen van vissterfte wegens overstortwerking zijn er bekend bij de 
administraties? Graag een overzicht  van het aantal gevallen  per locatie  (gemeente)  
en waterloop voor de periode 1 juli 2020 tot eind juni 2021.
4.Hoeveel handhavende maatregelen  (aanmaning, bestuurlijke  maatregel,  pv,...) 
werden genomen bij vissterftes? Graag een overzicht  van het aantal gevallen per 
locatie (gemeente) en waterloop voor de periode 1 juli 2020 tot eind juni 2021.
5.Hoeveel natrajecten van de gecoördineerde  aanpak zijn er opgestart waarbij 
onderzoeken werden opgestart om te komen  tot een structurele oplossing voor het 
knelpunt dat de vissterfte veroorzaakte? Graag  een overzicht  per locatie (gemeente) 
en waterloop, de resultaten van het onderzoek, de uitgevoerde en geplande 
maatregelen.
6.Wat zijn de acties en maatregelen in kader  van vissterfte in de derde generatie 
stroomgebiedsbeheerplannen? Graag een overzicht van alle acties, maatregelen,.. 
die tot doel hebben vissterfte te voorkomen.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1183 van 21 juni 2021
van MIEKE  SCHAUVLIEGE
 
1.Tussen 1 juli 2020 en eind juni 2021 werden 56 vissterftes geregistreerd. 
In 20 gevallen was de oorzaak niet gekend. In 15 gevallen was dat het gevolg van een 
organische belasting.  
De meeste  vissterftes deden zich voor in de bevaarbare en onbevaarbare categorie1 
waterlopen, respectievelijk 22 en 21.
De exacte  hoeveelheden gestorven vis worden  bij grootschalige  incidenten bepaald aan 
de hand van weegbonnen (van de instantie die de ruiming uitvoert) en tellingen ter 
plaatse. 
Bij kleinere incidenten  gaat het meestal om beperkte hoeveelheden vis en zijn kleinere  
vissen vaak al door meeuwen en andere vogels  opgegeten. Eventuele schattingen 
zouden hier een te grote foutenmarge hebben.  In de bijlage  bij het antwoord op deze 
vraag wordt per incident, waar mogelijk, meer informatie gegeven over de hoeveelheid 
gestorven vis.
2.In 27% was de vissterfte te wijten aan een verhoogde organische  belasting.  
Per gemeente Aantal met een verhoogde organische  belasting
Beernem 1
Destelbergen 1
Diest 1
Diksmuide 1
Ertvelde 1
Hasselt 1
Herentals 1
Herk-de-Stad 1
Hoogstraten 1
Leuven 1
Lievegem 2
Middelkerke 1
Moerbeke 1
Wegnez (Wallonië) 1
Eindtotaal 15
Per waterloop Aantal met een verhoogde organische  belasting
Bruggravenstroom 1
Damsloot 1
Demer (Begijnebeek) 1
Demer en Tuilterdemer 1
Dijle 1
Herk 1
Kanaal Gent-Oostende 1
Lieve 1
Mark 1
MOERVAART 1
Nete 1
Onbekend 1
Oude Sluisvaart 1
'T LIEFKEN - DE LIEVE 1
Vesder 1
Eindtotaal 15
3.In 20% was de vissterfte te wijten aan een overstortwerking.
Per gemeente Aantal van overstort
Destelbergen 1
Diksmuide 1
Ertvelde 1
Hasselt 1
Herentals 1
Herk-de-Stad 1
Hoogstraten 1
Leuven 1
Lievegem 1
Middelkerke 1
Moerbeke 1
Eindtotaal 11
Per waterloop Aantal van overstort
Bruggravenstroom 1
Damsloot 1
Demer en Tuilterdemer 1
Dijle 1
Herk 1
Lieve 1
Mark 1
MOERVAART 1
Nete 1
Onbekend 1
Oude Sluisvaart 1
Eindtotaal 11
4.In 17 dossiers heeft de brandweer en/of de waterloopbeheerder en/of het ANB acties 
uitgevoerd door het beluchten en verwijderen van dode vissen.
Bij de grotere incidenten  op de Boven-Schelde  en het Kanaal Gent-Oostende  heeft De 
Vlaamse Waterweg telkens een procedure ingeleid tegen de dader. De Vlaamse  
Milieumaatschappij en het Agentschap voor Natuur en Bos hebben bijvoorbeeld 
momenteel samen  ook klacht met burgerlijke partijstelling lopen tegen het Franse 
bedrijf Tereos i.v.m. de vervuiling op de Boven-Schelde van april 2020.
De Natuurinspectie van het Agentschap voor Natuur en Bos heeft in het kader van de 
in bijlage vermelde vissterftes geen maatregelen  of acties  genomen. In geval van 
vissterfte door watervervuiling zijn de mogelijkheden van de Natuurinspectie immers 
beperkt. Er moet eerst een dader gevonden worden, wat een onderzoekstaak is van de 
afdeling Handhaving van het Departement Omgeving  of de diensten van de politie 
belast met milieutaken. Het is de waterbeheerder die dergelijk onderzoek  kan vragen, 
na analyse  van de toestand door hun bijzondere wateronderzoeker op terrein. Vaak is 
de oorsprong van de vervuiling onduidelijk  (of samenloop van meerdere zaken)  of het 
gevolg van de werking  van bijvoorbeeld overstorten. 
Natuurinspectie kan eventueel wel een PV opmaken van de omvang  van de sterfte (met 
info van de visserijbioloog),  maar dat wordt  dan overgemaakt aan de bevoegde 
instanties voor het geval deze een dader zouden  vervolgen. In Speciale 
Beschermingszones (SBZ-gebieden) kan Natuurinspectie wel optreden door het 
opmaken van een PV en het opleggen  van bestuurlijke  maatregelen  (echter  niet van 
toepassing voor de lijst van incidenten in bijlage).
5.Bij de regelmatig  terugkerende incidenten  op de Dender is de oorzaak nog onbekend.  
Daarom werden afspraken gemaakt tussen De Vlaamse  Milieumaatschappij,  het 
Agentschap voor Natuur en Bos en De Vlaamse Waterweg voor het plaatsen van 
permanente meetsondes op strategische  plaatsen zodat gericht  naar de oorzaak of 
oorzaken kan gezocht worden  bij nieuwe incidenten.
6.In de ontwerp-SGBP3 zijn diverse maatregelen opgenomen ter verbetering van de 
algemene waterkwaliteit die dus ook een positief  effect  zullen  hebben op de 
vispopulaties in de waterlopen. Het gaat om een 150-tal acties (waarvan ongeveer de 
helft generieke en de helft waterlichaamspecifieke acties)  die onder onderstaande 
maatregelen van maatregelengroep 7B “Verontreiniging oppervlaktewater” van het 
maatregelenprogramma vallen.
Daarnaast zijn er in maatregelengroep 8A “Hydromorfologie”  nog een 120-tal  
waterlichaamspecifieke acties opgenomen specifiek ter verbetering van vispopulaties 
(oplossen vismigratieknelpunten, aanleg  paaiplaatsen etc.)
Dit alles zal ertoe bijdragen dat het visbestand beter bestand is tegen calamiteiten.
Tot slot zijn er nog volgende specifieke acties geformuleerd mbt calamiteiten:
7B_A Het terugdringen van de verontreiniging van oppervlaktewater  door industriële  
puntbronnen
7B_B Het terugdringen van de verontreiniging van oppervlaktewater  door industriële  
calamiteiten
Via omgevingsvergunningen of andere instrumenten preventieve  
maatregelen opleggen voor het vermijden van calamiteiten bij 
bedrijven en het beperken  van de gevolgen (7B_B_0017)
7B_C Het terugdringen van de verontreiniging van oppervlaktewater  - maatregelen  
specifiek gericht op gevaarlijke stoffen 
Beperken van emissies  bij calamiteiten met minerale olie 
(7B_C_0008)
7B_D Het terugdringen van verontreiniging van oppervlaktewater  met nutriënten  
door de land- en tuinbouwsector
Uitbreiden van de bestaande regelgeving om puntlozingen van erf- 
en silosappen te voorkomen (7B_D_0072)
7B_E Het terugdringen van verontreiniging van oppervlaktewater  met pesticiden 
door de land- en tuinbouwsector
7B_F Het terugdringen van verontreiniging met pesticiden op terreinen beheerd voor 
openbare of commerciële  activiteiten
7B_G Het terugdringen van verontreiniging met pesticiden door minder privégebruik 
door burgers
7B_H Het terugdringen van andere diffuse verontreiniging
7B_I Verdere uitbouw van de saneringsinfrastructuur (zowel collectieve als 
individuele zuivering)
7B_J Verdere optimalisatie  van de saneringsinfrastructuur en verhogen van 
zuiveringsrendement van de rioolwaterzuiveringsinstallaties
7B_K Studies en onderzoeksopdrachten rond verontreiniging van oppervlaktewater  
ter ondersteuning van het waterbeheer  en -beleid
7B_L Uitwerken en toepassen van een handhavingsbeleid gericht  op het herstellen  
en beschermen van oppervlaktewater
Extra inzetten op toezicht en de handhaving van lozingen van 
sappen van natte biomassa (7B_L_0014)
7B_M Grensoverschrijdend geïntegreerd  kwalitatief oppervlaktewaterbeheer
BIJLAGEN
1.Tabel met een gedetailleerd overzicht van de vissterftes in de periode van 1 juli 
2020 tot eind juni 2021.
