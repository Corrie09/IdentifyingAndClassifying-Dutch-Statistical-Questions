title: Verwaarloosde en mishandelde vogels - Plan van aanpak
thema: Dierenwelzijn
pdf link: https://docs.vlaamsparlement.be/pfile?id=1750812
thema link: https://www.vlaamsparlement.be/parlementaire-documenten/schriftelijke-vragen/1548039
SCHRIFTELIJKE VRAAG
nr. 926
van ELS STERCKX
datum: 6 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Verwaarloosde en mishandelde vogels  -  Plan van aanpak
Zeer regelmatig doet Vogelbescherming  Vlaanderen, via het meldpunt van verwaarloosde  
en mishandelde  dieren, melding  van verwaarloosde en mishandelde vogels.  Er is echter 
geen plan voor wat er moet gebeuren  met dieren die in beslag genomen  worden.  
Vogelbescherming Vlaanderen krijgt geen feedback van het meldpunt.
1.Acht de minister het nuttig  dat, wanneer Vogelbescherming Vlaanderen een melding 
doet van mishandeling en/of  verwaarlozing,  Vogelbescherming Vlaanderen feedback 
krijgt?
Zo ja, welke  initiatieven zal de minister ter zake nemen?
Zo niet, waarom  niet?
2.Er is geen standaard  plan voor wat er moet gebeuren  met vogels  die in beslag 
worden genomen.
Acht de minister  het nuttig om ter zake een standaard plan op te stellen?
Zo ja, binnen  welke termijn?
Zo niet, waarom  niet?
3.Vogelbescherming Vlaanderen doet regelmatig  melding van verwaarloosde  en/of 
mishandelde vogels.  
Hoe en onder  welke voorwaarden worden controles uitgevoerd?  Worden deze 
controles aangekondigd?
4.Hoeveel controles  op vogels werden  er in 2017, 2018, 2019 en 2020 uitgevoerd?  Kan 
de minister een lijst per jaar en per vogelsoort bezorgen? Zo ja, binnen welke 
termijn? Zo niet, waarom niet?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 926 van 6 augustus 2021
van ELS STERCKX
1-3.Klachten  van Vogelbescherming Vlaanderen worden opgevolgd en behandeld zoals 
de klachten van andere organisaties en particulieren.  Dat wil zeggen dat controles  
onaangekondigd gebeuren. Omwille  van de veelheid van meldingen van 
dierenverwaarlozing in het algemeen, wordt  prioriteit gegeven  aan de behandeling  
van de melding en kan niet standaard  feedback gegeven worden aan de melder.  
4.Ik kan deze vraag niet beantwoorden. Deze gegevens worden  immers niet per 
diersoort bijgehouden.
