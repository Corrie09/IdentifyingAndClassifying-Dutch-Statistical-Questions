title: Geïntegreerd investeringsprogramma (GIP) 2022-2023 - Project 'A18 Middelkerke - Gistel, richting Jabbeke / Uitvoering'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747717
thema link: https://www.vlaamsparlement.be/parlementaire-documenten/schriftelijke-vragen/1548564
SCHRIFTELIJKE VRAAG
nr. 1555
van BERT  MAERTENS
datum: 27 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Project ‘A18 Middelkerke - 
Gistel, richting Jabbeke / Uitvoering’
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten  situeert zich in Gistel (GIP003637/01 - A18 Middelkerke - Gistel, richting 
Jabbeke / Uitvoering). Het Agentschap Wegen en Verkeer  reserveert hiervoor 2023 een 
reservebudget van 6,25 miljoen  euro.
1.Welke concrete ingrepen  zijn er gepland  via dit project? Wat is de exacte  locatie van 
dit project?
2.Wat is de huidige  stand van zaken? Welke stappen (administratief, procedureel, 
juridisch etc.) zijn reeds  ondernomen in dit dossier?
3.Welke fasering en timing zal worden gehanteerd bij de realisatie  van dit project? Welke 
stappen (administratief, procedureel, juridisch etc.) moeten  nog ondernomen  worden 
vooraleer de feitelijke werken  kunnen beginnen? Wat is de realisatietermijn waarin 
voorzien wordt?
4.Wat is het totale budget dat wordt uitgetrokken  voor dit project?  Zijn er naast de 
Vlaamse overheid nog andere  partners die mee zullen instaan voor de financiering? Zo 
ja, graag vermelding  van de verschillende  partners  en hun respectieve inbreng.
5.Vond er recent  overleg plaats met het stadsbestuur  van Gistel over dit project?  
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1555 van 27 augustus  2021
van BERT  MAERTENS
1.Voor dit project  werden nog geen concrete stappen  ondernomen gezien dit 
momenteel gebudgetteerd is op het reserveprogramma 2023.
2.Zie hiervoor  naar het antwoord  bij deelvraag 1.
3.Bij aanvang van dit dossier wordt een herstelstudie van het wegvak  opgemaakt  door 
het Agentschap  Wegen en Verkeer.
Deze studie dient als basis voor de verdere  uitwerking zoals de opmaak van het 
bestek, uitvoeringsplan, signalisatieplan … Een concrete timing is er nog niet maar er 
wordt gerekend op een minimale uitvoeringstermijn van één maand.
4.Het Agentschap Wegen en Verkeer reserveert hiervoor 2023 een reservebudget van 
6,25 miljoen euro.
Voor dergelijke werken zijn geen andere partners betrokken op het vlak van 
financiering.
5.Gezien dit project op reserveprogramma  2023 staat,  werd hierover nog geen overleg 
gepleegd met de stad Gistel. Van zodra het project concreet is, worden  de betrokken 
gemeenten meegenomen in het overleg.
