title: Subsidies trajectcontroles - Waregem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747688
thema link: https://www.vlaamsparlement.be/parlementaire-documenten/schriftelijke-vragen/1548444
SCHRIFTELIJKE VRAAG
nr. 1549
van ANNICK LAMBRECHT
datum: 26 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Subsidies trajectcontroles  -  Waregem
Om de verkeersveiligheid op schoolroutes te verbeteren, voert het Waregemse 
stadsbestuur een ANPR-trajectcontrolesysteem in de Zultseweg in. Het project zal 
78.984,34 euro kosten. De helft daarvan  wordt gesubsidieerd door de Vlaamse overheid. 
Het is de bedoeling om de snelheidsbeperking  van 70 km/u te handhaven  tussen de 
bebouwde kom van Waregem en die van Zulte.  Op die manier moet de verkeersveiligheid 
op de schoolroutes  verbeteren. De plaatsing  van de trajectcontrole is voorzien voor het 
najaar.
1.Op basis van welke criteria kunnen steden en gemeenten dergelijke subsidie 
aanvragen?
2.Op basis van welke  criteria werd de subsidie  in Waregem toegekend?
3.Hoeveel ongevallen  gebeurden  er op deze route de voorbije 5 jaar? Graag een 
overzicht per jaar en soort ongeval  (fietsers/automobilisten, gewonden/doden,  …).
4.Werden er in het verleden reeds snelheidscontroles gedaan op deze route? Indien  ja, 
zijn de resultaten daarvan bekend?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1549 van 26 augustus 2021
van ANNICK LAMBRECHT  
1.Een stad of gemeente  kan een subsidie  voor veilige schoolroutes  op gemeentewegen  
aanvragen voor projecten die erop gericht zijn een schoolroute door infrastructurele 
ingrepen veiliger  te maken. De ligging van de schoolroute(s) bepalen  de lokale 
besturen zelf. Dit gebeurt naar vertrouwen in samenspraak  met de verschillende 
scholen op het grondgebied.
De projecten zijn subsidiabel  als aan de volgende  voorwaarden is voldaan: 
1° ze worden uitgevoerd op een schoolroute; 
2° ze zijn erop gericht de verkeersveiligheid  van schoolkinderen  te 
verbeteren. 
 
Het betreft  projecten die er prioritair  op gericht  zijn gevaarlijke locaties  weg te nemen 
langs dagelijkse woon-schoolverplaatsing  van schoolkinderen. Deze moet de stad of 
gemeente toelichten door een motivatie  bij het aanvraagformulier te voegen.
 
2.Het ANPR-controlesysteem waarvoor  Waregem een aanvraag indiende is erop gericht 
de verkeersveiligheid op een schoolroute  te verhogen. Dat werd gemotiveerd  als 
verhogend voor de verkeersveiligheid van schoolkinderen van de secundaire scholen 
en ten minste drie lagere  scholen op Waregems grondgebied.  
Dit overlapt eveneens  met een schoolroute van Zulte die volgens dezelfde  benadering 
gemotiveerd is. 
3.In onderstaande tabel wordt het aantal letselongevallen voor de periode 2015-2019  
weergegeven op het traject Zultseweg-Waregemstraat  tussen de Oosterlaan en de 
Modest Huys-laan,  inclusief de betreffende  kruispunten  (Originele  bron:  FOD 
Economie, Statbel).
Jaar Ongevallen Verkeersdoden 
Zwaargewonden 
Lichtgewonden
Bij ongeval  betrokken  
vervoerswijze(n) 
2015 2 0 0 2 Personenauto – fiets: 1; 
Personenauto – bromfiets: 1
2016 2 0 0 3 Bromfiets (eenzijdig ongeval):1;  
Personenauto – personenauto: 1
2017 4 0 0 6 Personenauto – bromfiets: 1; 
Personenauto – fiets: 1; 
Personenauto – personenauto: 1; 
Lichte vrachtauto – fiets: 1
2018 2 0 0 2 Personenauto – personenauto: 2
2019 8 0 1 9 Personenauto – fiets:1;  
Personenauto – personenauto: 2; 
Personenauto – bromfiets: 2; 
Personenauto – Lichte vrachtauto:  2;
Vrachtwagen – fiets: 1
4.De operationele uitbating van handhavingsinstallaties  is een politionele bevoegdheid. 
Cijfergegevens omtrent  het aantal controles  en de resultaten  daarvan kunnen  bij de 
lokale politie opgevraagd  worden.
