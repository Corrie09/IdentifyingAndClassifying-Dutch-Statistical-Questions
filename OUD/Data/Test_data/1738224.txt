title: Actieplan ter bestrijding van seksueel geweld - Aanspreekpunten integriteit en integriteitsbeleid binnen jeugdorganisaties (actiepunt 62.b)
thema: Jeugdbeleid
Welzijn en Gezin
pdf link: https://docs.vlaamsparlement.be/pfile?id=1738224
thema link: https://www.vlaamsparlement.be/parlementaire-documenten/schriftelijke-vragen/1537612
SCHRIFTELIJKE VRAAG
nr. 195
van MAAIKE  DE VREESE
datum: 24 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Actieplan ter bestrijding van seksueel  geweld   -  Aanspreekpunten integriteit  en 
integriteitsbeleid binnen jeugdorganisaties (actiepunt 62.b)
Eind oktober lanceerde  minister  van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding van seksueel geweld. Dat plan heeft 
een prioritaire focus op de meest kwetsbaren, nl. jongeren en kinderen, en zet volop in 
op een ketenaanpak: van sensibilisering tot strafuitvoering en opvolging. Hiervoor 
werden drie strategische  doelstellingen geformuleerd met bijbehorende operationele 
doelstellingen en concrete acties.
Minister Demir sloeg met de ministers  van Onderwijs, Cultuur,  Sport, Media,  Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar  om dat plan te realiseren. De minister van Justitie  en 
Handhaving neemt een actieve, coördinerende rol op in de uitvoering  van het plan om te 
allen tijde die afstemming te garanderen,  het overzicht te bewaren  en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde ministers  in 
hun domein met die actiepunten zo snel mogelijk aan de slag gaan.
Actiepunt 62.b luidt: “Binnen de jeugdorganisaties worden aanspreekpunten integriteit 
aangeduid, wordt ervoor  gezorgd dat ze gevormd  worden  en dat hun organisaties een 
integriteitsbeleid ontwikkelen.  Zo wordt de bestaande decretale verplichting uitgevoerd 
en wat de voorbije  jaren werd ingeschreven in de subsidieovereenkomst verankerd. 
Jeugdwerkers worden in hun vorming vertrouwd gemaakt met het waarborgen  van de 
emotionele en fysieke veiligheid en integriteit van kinderen en jongeren. Het thema  
‘seksueel geweld’ maakt hiervan  integraal onderdeel uit. Onder meer gaat er aandacht 
uit naar een handelingskader  en een stappenplan zodat ze met actuele  informatie weten 
op welke  manier  en via welke acties kan worden omgegaan met verontrustende 
situaties.” 
Jeugdorganisaties die erkend en gesubsidieerd worden binnen het Vlaams Jeugd- en 
Kinderrechtenbeleid (JKP) moeten een dergelijk integriteitsbeleid  op organisatieniveau 
uitwerken, waarbinnen via aanspreekpunten  integriteit gewerkt wordt  aan preventie, 
algemene aanpak en nazorg bij grensoverschrijdende  situaties.
1.Kan de minister een overzicht  geven  van de erkende en gesubsidieerde 
jeugdorganisaties die al aanspreekpunten integriteit (API) en een integriteitsbeleid  
hebben gerealiseerd?
2.Kan de minister  een overzicht  geven van de jeugdorganisaties die dit nog moeten 
realiseren?
3.Op welke manier wordt het thema 'seksueel geweld' aangebracht tijdens de 
vorming?
4.Kan de minister hierover extra toelichting  geven?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 195 van 24 juni 2021
van MAAIKE  DE VREESE
Het tegengaan van elke vorm van geweld  vormt een belangrijk speerpunt in mijn beleid. 
Dit geldt in het bijzonder ook voor seksueel  geweld, met specifieke aandacht  voor kinderen  
en jongeren. Via onderscheiden initiatieven en acties wil ik dit thema bespreekbaar maken, 
komen tot een erkenning en de aanpak  ervan  bevorderen. Ik ben trots op de verscheidene  
engagementen die zijn aangegaan om deze ambitie te realiseren. Samen  met mijn 
departement en verschillende betrokken partners  ben ik aan de slag met de uitrol en 
concretisering van de acties 
De eerste bijeenkomsten over de voortgang van de uitrol van het actieplan staan gepland  
in het najaar van 2021.
Momenteel kan ik daarom  als Vlaamse minister van Brussel, Jeugd  en Media niet vooruit 
lopen op de rapportage over de uitvoering van de concrete  acties uit het Vlaams  actieplan  
ter bestrijding van seksueel geweld 2020 – 2024, zoals goedgekeurd door de Vlaamse  
Regering op 23 oktober 2020.
