title: Mensen zonder wettig verblijf in Vlaanderen - Stand van zaken
thema: Lokale overheden en Binnenlands bestuur
Staatshervorming en Verhoudingen binnen de Belgische federale staat
pdf link: https://docs.vlaamsparlement.be/pfile?id=1747696
thema link: https://www.vlaamsparlement.be/parlementaire-documenten/schriftelijke-vragen/1547355
SCHRIFTELIJKE VRAAG
nr. 417
van CHRIS  JANSSENS
datum: 19 juli 2021
aan JAN JAMBON
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
Mensen zonder wettig verblijf in Vlaanderen   -  Stand  van zaken
Staatssecretaris voor Asiel en Migratie Sammy Mahdi gaf recent aan dat naar schatting  
maar liefst 150.000 personen zonder  wettig verblijf in België  zijn. Op het federale niveau  
pleiten een aantal partijen nu voor hun collectieve regularisatie. 
Uiteraard heeft de aanwezigheid van die enorme hoeveelheid illegalen evenals  hun 
mogelijke collectieve regularisatie grote  consequenties voor heel wat Vlaamse  
bevoegdheden. De minister  gaf in zijn antwoord op mijn vraag  om uitleg nr. 4214 van 
dinsdag 13 juli 2021 aan dat onder meer onderwijs  voor de minderjarige illegalen  een 
bevoegdheid is van de Vlaamse  Regering. Het lijkt er bovendien op dat het merendeel 
van de personen zonder  wettig verblijf zich niet in Wallonië bevindt,  maar wel in Brussel 
of de Vlaamse centrumsteden. Bijgevolg  draait ook de Vlaamse  belastingbetaler  voor de 
kosten op.
1.Hoeveel van de naar schatting  150.000 mensen zonder  wettig verblijf in België 
bevinden zich in Vlaanderen? Graag - voor zover mogelijk - een overzicht  per 
gemeente.
2.Hoe evalueert de minister  deze cijfers?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 417 van 19 juli 2021
van CHRIS  JANSSENS
De Vlaamse  overheid beschikt niet over gegevens  in dat verband.
Ik kan het getal van 150.000 voor België  dan ook niet bevestigen.  Ik kan evenmin  een 
getal geven voor Vlaanderen of een uitsplitsing over de Vlaamse  gemeenten.
Aangezien het getal van 150.000 afkomstig is van de federale  staatssecretaris  voor Asiel 
en Migratie dient deze vraag gesteld te worden aan de federale  overheid.
