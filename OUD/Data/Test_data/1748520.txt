title: Export varkensvlees na de Afrikaanse varkenspest - Heropening internationale markten
thema: Landbouw
Visserij
pdf link: https://docs.vlaamsparlement.be/pfile?id=1748520
thema link: https://www.vlaamsparlement.be/parlementaire-documenten/schriftelijke-vragen/1548860
SCHRIFTELIJKE VRAAG
nr. 1003
van EMMILY  TALPE
datum: 1 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Export varkensvlees na de Afrikaanse varkenspest  -   Heropening internationale markten
In september 2018 werd het zuiden van Wallonië getroffen door Afrikaanse  varkenspest.  
Ofschoon de ziekte  zich enkel  voordeed bij wilde zwijnen, hebben dertig landen en 
gebieden hun markten ook afgesloten  voor Belgisch vlees van gedomesticeerde  varkens. 
Op 21 december  2020 werd België  vrij van Afrikaanse varkenspest  verklaard. Inmiddels 
hebben veertien  van de dertig landen en gebieden die de export van Belgisch varkensvlees 
tijdelijk aan banden hadden gelegd, hun embargo opgeheven. Meer bepaald  gaat het om 
Zuid-Korea, Zuid-Afrika, Singapore, Wit-Rusland,  Mexico, Uruguay, Oekraïne,  Rusland,  het 
Franse overzeese  gebied Nieuw-Caledonië, Montenegro, Bosnië-Herzegovina, Thailand,  
Nicaragua en Japan. Met de andere landen, waaronder Australië,  Taiwan en China, zijn de 
onderhandelingen nog lopende.
1.a)Welke inspanningen worden geleverd om de zestien overige  landen te overtuigen 
om hun markten opnieuw te openen voor Belgisch varkensvlees?
b)Op welke manier wordt daarvoor samengewerkt tussen de federale overheid 
(FAVV) en de gewesten?
c)Welke bijdrage leveren de slachthuizen?
2.Wat zijn de belangrijkste argumenten die landen aanhalen om hun markten nog niet 
te heropenen voor ons varkensvlees?
3.Wat zijn de belangrijkste  praktische problemen die een heropening van de markten  
belemmeren?
4.Vermits de varkenspest zich dit keer alleen  voordeed  bij wilde zwijnen in Wallonië en 
geen enkel gedomesticeerd varken in varken werd besmet, werd een regionale 
benadering vooropgesteld,  waarbij varkensvlees  afkomstig van dieren uit een niet-
besmette regio,  wel geëxporteerd zou mogen worden.
a)In hoeverre wordt dat scenario voorgelegd aan de landen die hun markten  nog 
niet openden voor ons varkensvlees?
b)Hoe wordt  daarop  gereageerd?
5.Hoeveel bedroeg het aandeel, in procentueel marktaandeel  en absoluut aantal ton 
varkensvlees, van elk van de veertien landen die inmiddels  hun markten heropend  
hebben voor onze export in het jaar 2017 en 2018 (tot aan de uitbraak van de 
Afrikaanse varkenspest)?
6.Hoeveel bedraagt het totale  geschatte  verlies  tot nog toe voor de gedomesticeerde 
varkenshouderij inzake het exporteren  van varkensvlees ten gevolge  van de 
vaststelling van Afrikaanse  varkenspest bij wilde zwijnen  sinds september 2018 naar 
landen buiten de Europese Unie?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 1003 van 1 september 2021
van EMMILY  TALPE
1.a-b.In de exportcel ‘AVP (Afrikaanse Varkenspest)’ van FOD Buitenlandse zaken  
werken verschillende  overheidsinstanties samen om markten  van derde landen 
opnieuw te openen voor Belgisch varkensvlees.  De belangrijkste 
overheidsinstanties om dit probleem aan te pakken:
-FOD Buitenlandse  zaken,  Buitenlandse Handel en 
Ontwikkelingssamenwerking. Zij legt de contacten met de nodige ambassades  
en met politici in het buitenland om dit topic hoog op de agenda te plaatsen.
-het Federaal Agentschap voor de Veiligheid van de Voedselketen (FAVV). Het 
FAVV levert  alle technische informatie aan de buitenlandse 
gezondheidsinstanties.
-Het Vlaams Centrum voor Agro- en Visserijmarketing (VLAM) met het Belgian  
Meat Office. VLAM brengt exporterende bedrijven  in contact  te met potentiële  
buitenlandse afnemer via haar netwerk en door aanwezigheid op internationale 
beurzen.
Min administratie, het Departement  Landbouw en Visserij,  is vertegenwoordigd 
in en adviseert deze exportcel.
c.De slachthuizen, vertegenwoordigd in de exportcel door FEBEV, dragen  bij door het 
aanleveren van marktinzichten,  een uitgebreid  netwerk en technische kennis. 
FEBEV ondersteunt zijn leden en het FAVV in het kader van de exportvoorwaarden 
en zorgt ook voor logistieke  coördinatie tijdens inspectiebezoeken van derde landen. 
De slachthuizen  leggen rechtstreeks contacten met klanten in derde landen om de 
opening van markten te faciliteren.
2-3.De argumenten  en problemen die mij bekend zijn, zijn de volgende:
-China zou dit dossier  vastkoppelen aan andere politiek gevoelige dossiers;
-Voor andere landen zou de export nog niet mogelijk zijn ten gevolge van 
administratieve problemen zoals de afwezigheid  van gepaste certificaten,  
vragenlijsten die nog ingevuld moeten worden, buitenlandse overheden die niet 
voldoende interesse vertonen om het dossier te openen of door importvergunningen  
die niet afgeleverd worden, hoewel het embargo wel al is opgeheven.
4.a.Deze regionale benadering, ook wel regionalisatie genoemd, wordt  telkens 
voorgelegd aan het derde  land met een gesloten markt.
b.De reactie van deze derde  landen verschilt van land tot land. Het erkennen van 
regionalisatie en het opheffen  van het embargo hangen  wel vaak samen.
5.Tabel 1. Totale Belgische export aan varkensvlees (in ton) naar derde  landen 
met gesloten markt door  AVP en procentueel aandeel in de totale export  en de 
export naar derde landen in 2017 en in 2018 tot aan de Afrikaanse Varkenspest
Land of 
gebiedAandeel export 2017 Aandeel  export 2018 (t.e.m. 
augustus)
Ton Aandeel 
wereldAandeel 
3e landenTon Aandeel 
wereldAandeel 
3e landen
Zuid-Korea 9422 0,88% 6,80% 7891 1,11% 8,85%
Zuid-Afrika 1324 0,12% 0,96% 618 0,09% 0,69%
Singapore 601 0,06% 0,43% 241 0,03% 0,27%
Wit-Rusland 0 0 0 0 0 0
Mexico 0 0 0 0 0 0
Uruguay 1597 0,15% 1,15% 804 0,11% 0,90%
Oekraïne 2128 0,20% 1,54% 1215 0,17% 1,36%
Rusland 395 0,04% 0,29% 256 0,04% 0,29%
Nieuw-Caledonië
765 0,07% 0,55% 562 0,08% 0,63%
Montenegro 1090 0,10% 0,78% 395 0,06% 0,44%
Bosnië-Herzegovina
19 0,00% 0,01% 18 0,00% 0,02%
Thailand 1630 0,15% 1,18% 599 0,08% 0,67%
Nicaragua 0 0 0 0 0 0
Japan 797 0,07% 0,58% 602 0,08% 0,68%
Bron: Departement Landbouw en Visserij, op basis van gegevens Eurostat
Volgens de 2018 (t.e.m. augustus) handelscijfers in volume waarbij het Verenigd  
Koninkrijk al is meegenomen als derde land om de vergelijking  met nu te kunnen  
maken, bedraagt  het marktaandeel van de 14 landen binnen de Belgische export van 
varkensvlees naar derde landen 14,80%. Wanneer we de Belgische  export  van 
varkensvlees afzetten  ten opzichte van de totale Belgische export, gaat het om 1,85% 
van het Belgisch varkensvlees dat naar deze 14 landen geëxporteerd  werd. 
In 2017 en 2018 (t.e.m. augustus)  werd 14.27% en 12,52% van het Belgisch 
varkensvlees naar buiten de EU geëxporteerd (ook hier het VK beschouwd als buiten  
de EU).
6.Mijn administratie bezit geen cijfers over het totale verlies tussen de laatste  12 
maanden voor september 2018 en de laatste 12 maanden voor september  2021.  Dit 
is ook zeer moeilijk in te schatten omdat  volgende bijkomende parameters  de 
vergelijking beïnvloeden:
-Wanneer  we kijken naar het volume geëxporteerd varkensvlees  naar derde landen, 
worden twee zaken niet in rekening  genomen,  met name de toegenomen afzet op 
de Europese markt  en een verschuiving  van Aziatische naar Afrikaanse markten  
waar de volumes  wel even hoog kunnen zijn, maar wel minder lucratief zijn.
-Indien we kijken naar het volume totale  export, dan krijgen we eerder  een beeld 
van de fluctuaties van de export op de Europese markt.
-Kijken  we naar de totale waarde  van de export, dan zullen de cijfers te veel 
beïnvloed worden  door de grote  prijsverschillen door de jaren heen en de grote 
prijsverschillen tussen de bestemmingen.
