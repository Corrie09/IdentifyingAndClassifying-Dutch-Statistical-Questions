title: Fietsprojecten West-Vlaanderen - Studie 'Structureel onderhoud gecombineerd met fietspad Tielt - Aarsele'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742093
thema link: https://www.vlaamsparlement.be/parlementaire-documenten/schriftelijke-vragen/1545143
SCHRIFTELIJKE VRAAG
nr. 1487
van MARTINE FOURNIER
datum: 13 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen  -  Studie ‘Structureel onderhoud gecombineerd met 
fietspad Tielt - Aarsele’
In haar antwoord op schriftelijke vraag  nr. 1023 van 9 april 2021 van Brecht  Warnez gaf 
de minister een overzicht van de vastgelegde fietsprojecten in de provincie  West-
Vlaanderen voor het jaar 2020. Op deze lijst las ik dat 64.608,43 euro gereserveerd is 
voor de studie van ‘Structureel onderhoud  gecombineerd met fietspad Tielt - Aarsele’ in 
Tielt. De werken  zouden worden  uitgevoerd  door het Agentschap Wegen en Verkeer 
(AWV) en bestaan voor 100 procent  uit fietsinvesteringen.
In het geïntegreerd investeringsprogramma (GIP) 2021 staat opnieuw 250.000 euro 
gereserveerd voor een studie voor het ‘Structureel onderhoud  gecombineerd met fietspad  
voor Tielt - Aarsele’.  Het is me niet duidelijk wat het verschil tussen beide  studies is.
1.Wat is het verschil  tussen beide  studies?
2.Worden beide studies effectief  uitgevoerd?
3.Wat is de stand van zaken  van beide studies? Wat is de timing? Wat is het budget?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1487 van 13 juli 2021
van MARTINE FOURNIER
1.De studieopdracht voor de N35 Tielt – Structureel  onderhoud gecombineerd  met 
fietspad Tielt – Aarsele. Aquafinproject:  “TLT3018  – Deinsesteenweg” werd op 20 
februari 2020 goedgekeurd waarbij  een bedrag van 64.608  euro werd vastgelegd  op 
de investeringskredieten  van het Agentschap Wegen en Verkeer  (AWV). 
Op het goedgekeurde GIP 2021 is de studie  N327 Tielt herinrichting met 
afgescheiden fietspaden  opgenomen. 
2.Zoals  in punt 1 vermeld, werd de studieopdracht voor de N35 te Tielt reeds gegund  
met het doel deze ook uit te voeren. 
De studie  voor de N327  te Tielt zal dit jaar op de markt gebracht  worden.
3.Momenteel  wordt  de waterhuishouding onderzocht  voor de studieopdracht voor de 
N35 Tielt zodat de onteigeningsgrens vastgelegd kan worden. 
De studie voor de N327  te Tielt zal eind ‘21 of begin ‘22 opgestart  worden.
