title: Openbaar vervoer - Incidenten seksueel grensoverschrijdend gedrag
thema: Mobiliteit en Verkeer
pdf link: https://docs.vlaamsparlement.be/pfile?id=1738257
thema link: https://www.vlaamsparlement.be/parlementaire-documenten/schriftelijke-vragen/1535544
SCHRIFTELIJKE VRAAG
nr. 1417
van ADELINE  BLANCQUAERT
datum: 21 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Openbaar vervoer   -  Incidenten seksueel grensoverschrijdend  gedrag
Seksueel grensoverschrijdend  gedrag kan overal voorkomen,  zowel in de private als in de 
publieke ruimte. Ook op het openbaar vervoer kan het gebeuren.  In het Vlaams  actieplan 
ter bestrijding van seksueel geweld wordt  in actie 69 vooropgesteld  om een onderzoek te 
laten uitvoeren door de KU Leuven  in samenwerking met De Lijn rond gemelde 
incidenten i.v.m. seksueel  grensoverschrijdend gedrag. Er wordt gekeken naar goede 
praktijken die andere  vervoersmaatschappijen hanteren  en er wordt  ook nagegaan of 
bijsturing nodig is. De timing van de actie is 2020-2021.
1.Hoeveel gevallen van seksueel grensoverschrijdend  gedrag werden gemeld  bij De 
Lijn in de afgelopen drie jaar? Graag  opgedeeld per jaar, vorm van seksueel  
grensoverschrijdend gedrag en leeftijd en nationaliteit van de betrokkenen.
2.Welk gevolg werd door De Lijn gegeven aan meldingen van seksueel 
grensoverschrijdend gedrag?
3.Is dat onderzoek momenteel al bezig? Wanneer  worden de eerste resultaten  
verwacht?
4.Welke andere  initiatieven neemt  de minister nog om seksueel grensoverschrijdend  
gedrag op het openbaar vervoer aan te pakken?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1417 van 21 juni 2021
van  ADELINE BLANCQUAERT
1.Alle vormen  van seksueel grensoverschrijdend gedrag worden  onder één vorm 
genoteerd. De Lijn noteert pas sinds 2020 seksistische beledigingen als een aparte 
vorm.  
FEITENFY201
8FY201
9FY202
0
Seksueel Grensoverschrijdend 
Gedrag 143 90 78
Seksistische beledigingen 0 0 33
 143 90 111
De vermoedelijke dader van de feiten is niet altijd gekend. Waar een indicatie  wordt 
gegeven, heeft De Lijn deze informatie  genoteerd bij het incident.
LeeftijdFY201
8FY201
9FY202
0
Jongeren (-18-jarigen) 8 7 8
Volwassene 57 34 63
Oudere (+65-jarigen) 2 2 3
De nationaliteit van de vermoedelijke  daders is niet gekend en wordt ook niet 
bijgehouden door De Lijn.
 
2.Incidenten  die onmiddellijk gemeld  worden bij de chauffeurs  of Lijncontroleurs, 
worden doorgegeven aan dispatching die politie verwittigt.
Voor incidenten die bij de politie  gemeld  worden, kan de politie steeds de 
camerabeelden opvragen  (waar van toepassing).
 
3.Tijdens academiejaar 2019-2020 heeft De Lijn samengewerkt met KULeuven, faculteit 
rechtsgeleerdheid voor de verhandeling ‘Seksueel grensoverschrijdend  gedrag op het 
openbaar vervoer: een onderzoek  naar prevalentie en aanpak’  van Davine Van 
Steenvoort. De Lijn was een van de respondenten  die informatie ter beschikking 
stelde.
Voor meer informatie hierover verwijs ik u graag naar mijn antwoorden  op de vraag 
om uitleg nr. 4090 van mevr. Katrien Schryvers in de commissievergadering van 8 
juli jl.
4.Het Veilig op Weg plan van De Lijn omvat een brede waaier aan maatregelen, die 
samen worden ingezet om de incidentie  en impact van verschillende types incidenten 
van sociale veiligheid aan te pakken. Hoewel  de ene maatregel  vanzelfsprekend  meer 
zal bijdragen tot de aanpak van een bepaald type incident dan de andere, kiest De 
Lijn niet voor een specifieke aanpak van seksueel grensoverschrijdend gedrag 
(verder: SGG). Alle maatregelen kunnen  aan de kapstokken van het Veilig op Weg 
plan gehangen worden.  De aanpak  van SGG kadert daarom in het Veilig op Weg plan.
Verder verwijs ik u graag  naar mijn antwoorden op de vraag om uitleg nr. 4090 van 
mevr. Katrien Schryvers in de commissievergadering van 8 juli jl.
