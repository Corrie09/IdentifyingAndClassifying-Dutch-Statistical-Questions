title: Persoonsvolgend budget (PVB) in cash - Controle op de budgetbesteding
thema: Welzijn en Gezin
pdf link: https://docs.vlaamsparlement.be/pfile?id=1750868
thema link: https://www.vlaamsparlement.be/parlementaire-documenten/schriftelijke-vragen/1547181
SCHRIFTELIJKE VRAAG
nr. 803
van TINE VAN DER VLOET
datum: 16 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Persoonsvolgend budget (PVB) in cash  -  Controle op de budgetbesteding 
Op de website van het Vlaams  Agentschap voor Personen met een Handicap  (VAPH), staat 
te lezen dat het VAPH  controles  uitoefent op het correct besteden van het persoonsvolgend 
budget in cash. Zo kan het VAPH de overeenkomsten  die de budgethouder heeft afgesloten 
bij de besteding  van zijn budget  in cash opvragen, alsook de bewijzen  van gemaakte 
kosten.
Het VAPH voert steekproefcontroles uit om tijdig feedback te kunnen geven van de correcte 
toepassing van de besteding van het PVB. Bij een controle vraagt het VAPH  de volgende 
documenten aan team Budgetbesteding  te bezorgen:
a)een kopie van alle lopende cashovereenkomsten, ongeacht of er kosten werden 
ingediend of niet;
b)alle facturen  en creditnota's voor de geregistreerde kosten binnen een bepaalde  
periode, met een overzicht  van de kosten  als bijlage;
c)alle rekeninguittreksels in chronologische  volgorde waar de kosten in terug te vinden 
zijn, zowel uitgaven (facturen)  als ontvangsten (creditnota’s).
Deze documenten  dienen bezorgd te worden aan het VAPH  via e-mail, via post of via het 
e-loket mijnvaph.be.  Na deze controle krijgt de persoon  in kwestie een brief met de 
conclusie van de controle.  De brief kan ook adviezen bevatten  om de administratie te 
verbeteren.
Indien er bij de controle zaken  worden vastgesteld die niet mogen volgens de 
bestedingsregels van het PVB, dan zal het VAPH de onterecht  gemaakte en betaalde  kosten 
terugvorderen, zoals dat is bepaald in de regelgeving.
1.Op de website van het VAPH staat te lezen dat de controle op het PVB in cash gebeurt 
aan de hand van een steekproef. 
Op welke manier wordt deze steekproef getrokken? Hoeveel respondenten telde deze 
steekproef in 2018, 2019 en 2020? Graag een opsplitsing per jaar en per provincie.
2.In hoeveel gevallen  werd het PVB in cash op een correcte manier besteed? Graag een 
overzicht van 2018, 2019 en 2020 opgesplitst per provincie.
3.In hoeveel gevallen  werd er aangeraden  de administratie van het PVB in cash te 
verbeteren? Graag een overzicht van 2018, 2019 en 2020 opgesplitst per provincie.
4.In hoeveel gevallen  stelde het VAPH  een fout gebruik  met een PVB in cash vast?  In 
hoeveel gevallen werd dit gemeld door een organisatie of burger?
5.Uit het antwoord  op een eerdere  schriftelijke  vraag (nr. 122 van 6 november  2020) 
blijkt dat er bij een vermoeden van fraude of misbruik  bij besteding van het PVB in 
cash, het VAPH een ex-postcontrole opstart. Het VAPH  zal dan een nieuwe  inspectie 
uitvoeren. 
Hoeveel ex-postcontroles hebben er plaatsgevonden in de periode 2018, 2019 en 
2020? Graag  een opsplitsing per jaar en per provincie. Wat waren de conclusies van 
die ex-postcontroles?  In hoeveel gevallen was er nog sprake van fouten? Hoeveel 
budgetten werden er uiteindelijk stopgezet?
6.Wat zijn de voornaamste  redenen  voor het opstarten van een ex-postcontrole? Wordt 
een ex-postcontrole  enkel opgestart in geval van een vermoeden van fraude/misbruik? 
Of zijn er ook andere redenen voor het opstarten van een ex-postcontrole?
7.Hoe vaak worden dezelfde  budgethouders gecontroleerd?  Is het mogelijk dat eenzelfde 
budgethouder twee jaar na elkaar  een VAPH-controle krijgt? Of is dat veeleer 
uitzonderlijk?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 803 van 16 juli 2021
van TINE VAN DER VLOET
1.De aanleiding voor controle besteding kan divers zijn. Sinds de start van de 
persoonsvolgende financiering  werden   steekproeven uitgevoerd ad random, op 
bepaalde risicogroepen,  zoals bijvoorbeeld  net gestarte budgethouders of 
budgethouders die via intermediaire organisaties hun budget besteden, of werden 
gerichte controles uitgevoerd naar aanleiding  van een vaststelling (of vermoeden) in 
een dossier. Tabel  1 geeft een weergave van het totaal opgestarte  controles  in 2018,  
2019 en 2020.
Tabel 1 – totaal aantal opgestarte controles
 2018 2019 2020
Antwerpen 56 107 15
Limburg 25 57 13
Oost-Vlaanderen 49 72 8
Vlaams-Brabant en 
Brussel 52 81 13
West-Vlaanderen 22 45 14
Onbekend 2 0 0
Totaal 206 362 63
 
2.We bundelen in onderstaande tabellen de antwoorden op vragen 2 tem 4. De dossiers 
waarbij tijdens  de controle geen fouten werden  vastgesteld krijgen in tabel 2A als label 
“controle OK”. Werden  door het VAPH fouten  vastgesteld bij de besteding dan worden 
deze in de gelijknamige kolom samengeteld. 
Over het algemeen brengt een ex post controle zelden een problematische aanwending  
van PVB middelen naar boven. Weliswaar duiken er dossiers op waarbij correcties  
moeten gebeuren. Hier gaat het dan veelal om (eerder kleine) administratieve zaken  
die los staan van bewust misbruik van de persoonsvolgende middelen. Wanneer  er 
fouten vastgesteld werden bij de besteding dan kreeg de budgethouder daar altijd 
feedback over en werd aangeraden of opgelegd om contact  op te nemen met een 
bijstandsorganisatie om fouten in de toekomst  te voorkomen.  
Tabel 2A – verhouding correcte besteding en besteding waarbij  fouten werden 
vastgesteld
2018 2019 2020
 Controle OK Fouten Controle OK Fouten Controle OK Fouten
Antwerpen 32 10 65 42 2 10
Limburg 11 8 37 19 5 8
Oost-Vlaanderen 28 10 46 26 1 7
Vlaams-Brabant en Brussel 33 8 51 30 4 9
West-Vlaanderen 13 5 31 14 4 10
Onbekend 1 0 0 0 0 0
Totaal 118 41 230 131 16 44
3.Zie antwoord 2.
4.Zie antwoord 2.
5.Wanneer het VAPH vaststellingen  doet van (mogelijks) onrechtmatige  besteding in 
een dossier dan kan een controle besteding worden  opgestart. De reden waarom de 
controle werd opgestart  (ad random, risicogroep, vaststelling)  is pas rapporteerbaar 
voor controles opgestart sinds medio augustus  2019. Als we dus inzoomen op de 
dossiers waarbij de controle werd opgestart  omwille van een vaststelling,  kunnen we 
bijgevolg ook enkel  gegevens van 2019 en 2020 geven.  We geven weer of er na de 
controles maatregelen werden opgelegd of niet. 
Tabel 3 – Controles na vaststellingen tijdens dossierbeheer
2019 2020
 Geen maatregelen
MaatregelenGeen maatregelen
Maatregelen
Antwerpen 0 3 9 5
Limburg 0 2 10 2
Oost-Vlaanderen 4 2 6 2
Vlaams-Brabant en 
Brussel 2 1 7 5
West-Vlaanderen 1 0 11 3
Totaal 7 8 43 17
Het VAPH houdt geen cijfers  bij betreffende  externen die een signaal geven met 
betrekking mogelijke fouten,  al geven bijstandsorganisaties hieromtrent wel eens een 
signaal aan het VAPH. Op het totaal van alle controles leidde de controle besteding in 
vijf dossiers tot de stopzetting  van het persoonsvolgend  budget. In deze vijf dossiers 
werd geen gevolg gegeven aan de herhaalde  oproepen vanuit het VAPH tot verplichte 
bijstand van een bijstandsorganisatie  of verplichte besteding in voucher zoals de 
regelgeving voorschrijft.
6.Er zijn drie redenen voor de opstart van een ex postcontrole: de controle is onderdeel 
van een ad random steekproef, de controle kadert in een steekproef van een 
risicogroep, of een controle als gevolg van een vaststelling (of vermoeden) van 
onrechtmatige besteding in een dossier.  De voornaamste  redenen voor gerichte  
controles (bij vaststelling of vermoeden) zijn divers. Triggers voor een controle zijn 
bijvoorbeeld bizarre contractconstructies, het indienen van steevast afgeronde  
bedragen als kosten,  een vermoeden van kwetsbare  situaties,  budgethouders die al 
meermaals een overeenkomst  geweigerd zagen  worden  …
7.Het is mogelijk dat een budgethouders meer dan één keer aan een controle worden  
onderworpen. Tot op heden  werden acht dossiers meer dan één keer gecontroleerd. 
