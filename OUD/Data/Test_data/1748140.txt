title: Bestrijding gewelddadige radicalisering - Projectoproep ondersteuning lokale besturen
thema: Lokale overheden en Binnenlands bestuur
Radicalisering
pdf link: https://docs.vlaamsparlement.be/pfile?id=1748140
thema link: https://www.vlaamsparlement.be/parlementaire-documenten/schriftelijke-vragen/1547265
SCHRIFTELIJKE VRAAG
nr. 371
van NADIA SMINATE
datum: 16 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Bestrijding gewelddadige  radicalisering  -  Projectoproep ondersteuning  lokale besturen
De Vlaamse Regering keurde onlangs een nieuw  actieplan goed ter bestrijding van 
gewelddadige radicalisering. Een van de doelstellingen in dit plan is de financiële 
ondersteuning van lokale besturen, die een cruciale rol spelen, zowel wat betreft 
signaaldetectie als de concrete reactie op en gerichte  aanpak van gewelddadige 
radicalisering, extremisme en polarisatie. Het is dan ook van primair belang dat er 
constructief moet worden samengewerkt met lokale diensten  en voorzieningen.
De Vlaamse Regering maakt jaarlijks een bedrag  van 1,5 miljoen euro vrij om de lokale 
besturen daarbij te ondersteunen en lanceerde begin  maart een projectoproep  voor het 
aanpakken van alle vormen van extremisme.
Met de projectsubsidies kunnen  Vlaamse steden en gemeenten  bijvoorbeeld een 
deradicaliseringsambtenaar aanstellen, structurele netwerkmomenten  met de politie  
uitbouwen of meer expertise  inbrengen. Ze kunnen ook de werking van de Lokale 
Integrale Veiligheidscellen  versterken, waar ze socio-preventieve  partners met politie 
samenbrengen rond één bepaalde casus. Dankzij de invoering van het gedeeld 
beroepsgeheim zullen de LIVC-R’s onze jongeren die dreigen te radicaliseren nog beter 
kunnen beschermen.
Als resultaat van deze projectoproep starten 33 lokale besturen binnenkort met een 
project. Omdat  verschillende lokale besturen samenwerken, gaat het in totaal om 14 
projecten.
1.Kan de minister een gedetailleerd en inhoudelijk overzicht  geven van de 14 
projecten? Gelieve eveneens de indienaars en de looptijd  van elk project weer te 
geven.
2.Welk budget wordt vrijgemaakt  per project? Kan de minister per project ook 
aangeven welke budgettaire  inspanningen door de indienaars zelf werden 
vooropgesteld in de uitrol van het project?
3.Op welke manier zal de minister deze projectoproep evalueren met het oog op 
toekomstige ondersteuning? Op welke  manier zal gewerkt worden rond de ontsluiting  
van potentiële  goede praktijken?  Welke  rol nemen de Vereniging  van Vlaamse  
Steden en Gemeenten (VVSG) en het Vlaams Platform radicalisering in dit kader op?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 371 van 16 juli 2021
van NADIA SMINATE
1-2.Zie bijlage voor het overzicht van de projecten.. Alle projecten zijn gestart op 1 juli 
2021 en lopen  tot en met 30 juni 2022. 
Aangezien het beschikbare budget  voor deze projectoproep nog niet helemaal  werd 
benut, werd de oproep opnieuw open gesteld.
3.De projectoproep wordt gecoördineerd vanuit het Agentschap Binnenlands Bestuur, van 
waaruit tevens een subsidie wordt verleend  aan de VVSG  voor de ondersteuning  en 
begeleiding van lokale besturen.  De projecten zijn verplicht tot deelname aan de 
werkgroep van de VVSG alsook aan tussentijdse afstemming georganiseerd vanuit ABB. 
Op die manier wordt gezorgd voor uitwisseling  van kennis, expertise  en goede 
praktijken, maar tevens voor het detecteren van signalen in functie van bijkomende 
ondersteuning. Het Vlaams platform wordt  gecoördineerd door het Agentschap 
Binnenlands Bestuur en er neemt  een vertegenwoordiger van de VVSG deel. Op die 
manier wordt  gezorgd  voor afstemming  en uitwisseling met de andere beleidsdomeinen 
en beleidsniveaus.
BIJLAGE
Overzicht van de projecten
