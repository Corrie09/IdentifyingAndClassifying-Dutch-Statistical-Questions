title: REACT-EU EFRO - Projectoproep digitale transitie
thema: Economie
Europese instellingen
pdf link: https://docs.vlaamsparlement.be/pfile?id=1751757
thema link: https://www.vlaamsparlement.be/parlementaire-documenten/schriftelijke-vragen/1549333
SCHRIFTELIJKE VRAAG
nr. 1024
van CATHY  COUDYSER
datum: 8 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
REACT-EU EFRO   -  Projectoproep digitale transitie
Om de gevolgen  van de coronacrisis op te vangen, werd op Europees niveau REACT-EU 
(Recovery Assistance for Cohesion and the Territories of Europe) opgericht, een nieuw  
kortlopend steunfonds  waarvan de middelen  moeten worden  aangewend ter 
ondersteuning van concrete acties ter bevordering van crisisherstel en de sociale  
gevolgen daarvan  en ter voorbereiding van een groen, digitaal en veerkrachtig herstel 
van de economie.
Overeenkomstig de intra-Belgische verdeling komt aan Vlaanderen zo’n 115 miljoen euro 
toe. Voor de besteding  van deze middelen is een extra prioriteit uitgewerkt  in het 
Operationeel Programma EFRO  Vlaanderen 2014-2020, die midden  mei 2021 resulteerde  
in de lancering  van 4 concrete projectoproepen.
De projectoproep rond digitale transitie focust  op de digitalisering van culturele collecties.  
De oproep  beoogt projecten die op een gecoördineerde manier digitaliseringsacties voor 
de cultuursector kunnen organiseren en uitvoeren.  De gecreëerde digitale  collecties 
moeten op een duurzame manier worden  aangemaakt en maximaal conform de OSLO-
standaard voor cultureel erfgoed uitwisselbaar gemaakt worden. Dit impliceert dat 
projecten worden beoogd met een zo ruim mogelijk bereik. Tevens  is de projectoproep 
gericht naar initiatieven  die de randvoorwaarden  i.f.v. duurzame  preservatie kunnen 
valideren. Om in aanmerking te komen voor deze oproep, moeten de projecten 
gerealiseerd zijn voor 31 december  2023. Het steunpercentage binnen deze 
projectoproep kan in principe  100% van de totale subsidiabele kosten  bedragen.
De uiterste  indieningsdatum  van de volledige projectaanvraag is op 9 juli 2021 
verstreken.
1.Hoeveel vooraanmeldingen werden voor deze projectoproep  tijdig bezorgd  aan de 
EFRO-Managementautoriteit? Hoeveel daarvan dienden finaal een projectaanvraag 
in? 
2.Kan de minister een overzicht geven  van alle ingediende projectaanvragen met 
inbegrip van naam aanvrager,  titel project en beknopte  projectomschrijving, 
gevraagde subsidie, ontvankelijk/niet  ontvankelijk?
3.Hoeveel en welke  van de ontvankelijke  projectaanvragen zijn na eerste  screening 
door programmasecretariaat en inhoudelijke  analyse/evaluatie door Technische 
Werkgroep steunwaardig bevonden?
4.Wanneer mag de finale beslissing van de Managementautoriteit over de toekenning 
van EFRO-steun  aan steunwaardige projecten verwacht worden?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1024 van 8 september 2021
van CATHY  COUDYSER
 
1.Er werden twee vooraanmeldingen tijdig bezorgd aan de EFRO-managementautoriteit. 
Beide vooraanmeldingen hebben  geleid tot de indiening van een finale 
projectaanvraag. Er werden  dus twee projectaanvragen  ontvangen  op de deadline  voor 
indiening.   
2.Ingediende projectaanvragen: 
Project 1452 – ‘GIVE’  
Naam aanvrager/promotor: meemoo (Vlaams instituut voor het archief – Vlaams  
Instituut voor Archivering) 
oCo-promotor: Vlaamse Erfgoedbibliotheken
Beknopte projectomschrijving: 
Het GIVE-project wil een belangrijke stap vooruit zetten  in het digitaal beschikbaar 
en toegankelijk maken  van materiaal uit de Vlaamse culturele collecties. De focus 
op een beperkt aantal acties met een centrale coördinatie biedt de nodige garanties 
op het vlak van kwaliteit, beheersbaarheid en planning.
De Vlaamse Erfgoedbibliotheken (VEB) en meemoo werken samen aan de 
digitalisering van krantenpagina’s.  Daarnaast wil meemoo ook werken aan de 
beschikbaarheid van digitale  representaties (in hoge of ultrahoge resolutie, of in 
3D) van stukken op de Vlaamse Topstukkenlijst.
In het project  zet men ook in op de duurzame bewaring én op de ontsluiting van 
het digitale materiaal en de bijbehorende  metadata  naar een breed publiek.
Gevraagde subsidie: 2.705.000,00 EUR
Ontvankelijk voor beoordeling
Project 1478 – ‘Digitalisering  van collecties’ 
Naam aanvrager/promotor: Ministerie van de Vlaamse  Gemeenschap - 
Departement Cultuur, Jeugd en Media.
Beknopte projectomschrijving: 
Het project omvat drie onderdelen:
Er wordt een projectoproep ingericht voor projecten die digitale  collecties  creëren. 
Flankerend wordt er een business case uitgewerkt om de duurzame  omgang met 
digitale content te kunnen blijven garanderen. De business  case betreft  het bouwen 
van een digitale basisinfrastructuur die culturele organisaties moet helpen bij het 
duurzaam creëren, beheren, ontsluiten  en preserveren van hun digitale collecties. 
In derde instantie wordt ook voorgesteld  om een inspiratiefestival op te zetten  op 
de snijlijn  tussen cultuur,  innovatie en wetenschap. 
Gevraagde subsidie: 2.424.997,64 EUR
Ontvankelijk voor beoordeling
3-4.De beoordeling is momenteel lopende.  
