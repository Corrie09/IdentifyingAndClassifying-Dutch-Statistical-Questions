title: Watergebruik en -recyclage - Autosnelwegen (2)
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=1749943
thema link: https://www.vlaamsparlement.be/parlementaire-documenten/schriftelijke-vragen/1547730
SCHRIFTELIJKE VRAAG
nr. 1508
van BART DOCHY
datum: 22 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Watergebruik en -recyclage   -  Autosnelwegen (2)
Permanente bronbemaling  is een fenomeen waarbij op verschillende plaatsen grondwater  
wordt opgepompt dat via een leiding  kan worden afgevoerd, met als doel de 
grondwaterspiegel permanent te verlagen. Dit betekent dat de grondwatertafel  kunstmatig 
laag gehouden wordt op een plaats  waar een tunnel is aangelegd of een auto(snel)weg 
doorheen het landschap insnijdt. Op heel wat plaatsen  zijn pompstations opgericht en 
wordt het water al dan niet snel afgevoerd naar de dichtstbijgelegen waterloop.
Graag wil ik nog enkele bijkomende vragen stellen naar aanleiding van het antwoord op 
schriftelijke vraag nr. 1278 van 4 juni 2021 en meer specifiek over deze permanente 
bronbemaling.
1.Op welke plaatsen  is er permanente bronbemaling  om de veiligheid te garanderen  bij 
het doorrijden  van wegen, tunnels of andere infrastructuur? Graag een overzicht  per 
provincie.
2.Wat zijn de debieten van de bestaande pompen?  Hoe zijn deze vergund?  Wat zijn de 
vergunde debieten? 
3.Uit het antwoord op vraag nr. 1278 begrijp ik dat AWV (Agentschap Wegen en Verkeer)  
steeds bereid is om lokale vragen met betrekking tot gebruik van water uit de bekkens 
te bekijken, rekening houdende met de bereikbaarheid, de beschikbaarheid en de 
vereiste waterkwaliteit in functie  van het gebruik. 
Op welke plaatsen zijn er reeds afspraken gemaakt en is er reeds aanwending 
mogelijk?
4.Wat is de monitoring  van de waterkwaliteit van het afstromende water van de wegen?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1508 van 22 juli 2021
van BART DOCHY
1-2.
locaties permanente bronbemaling
Antwerpen Rupeltunnel, AWV beschikt niet over exacte  cijfers maar 
ruw geschat  pompen de vier bemalingspompen elk niet 
méér dan 5 m³/u gemiddeld
Oost-Vlaanderen Geen permanente bronbemaling voor tunnels
Vlaams-Brabant Geen permanente bronbemaling voor tunnels
Limburg Geen permanente bronbemaling voor tunnels
West-Vlaanderen Geen permanente bronbemaling voor tunnels.
3.
Antwerpen Geen locaties bekend
Oost-Vlaanderen Geen locaties bekend
Vlaams-Brabant Geen locaties bekend
Limburg Geen locaties bekend
West-Vlaanderen Geen locaties bekend
4.Momenteel  gebeurt er geen structurele monitoring van de waterkwaliteit. Op plaatsen 
waar een calamiteit zich voordoet zullen  wel de nodige maatregelen getroffen  worden 
om verspreiding van de lokale  verontreiniging  tegen te gaan.
