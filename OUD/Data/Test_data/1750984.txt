title: Geïntegreerd investeringsprogramma (GIP) 2022-2023 - Stationsomgeving Kortrijk
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750984
thema link: https://www.vlaamsparlement.be/parlementaire-documenten/schriftelijke-vragen/1549072
SCHRIFTELIJKE VRAAG
nr. 1597
van BERT  MAERTENS
datum: 6 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Stationsomgeving  Kortrijk
Begin juli 2021 maakte de minister het GIP, doorkijk  2022-2023 (ontwerp), bekend. Een 
van de projecten (GIP003675/01) betreft  ‘Kortrijk Stationsomgeving KSO15  plein 
afwerking/uitvoering’. AWV (Agentschap Wegen en Verkeer) reserveert voor dit project 
een bedrag van 499.000 euro. 
1.Welke concrete ingrepen zijn er gepland  via dit project?  
2.Wat is de huidige  stand van zaken? Welke stappen (administratief, procedureel, 
juridisch etc.) zijn reeds  ondernomen in dit dossier?
3.Welke fasering en timing zal worden gehanteerd bij de realisatie  van dit project? Welke 
stappen (administratief, procedureel, juridisch etc.) moeten  nog ondernomen  worden 
vooraleer de feitelijke werken  kunnen beginnen? Wat is de realisatietermijn waarin 
voorzien wordt? 
4.Vond er recent overleg plaats met het stadsbestuur van Kortrijk over dit project?  
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1597 van 6 september  2021
van BERT  MAERTENS
1.Via dit project  wordt het plein afgewerkt bovenop de nieuwe  wegtunnel in de 
Zandstraat, wordt de ondergrondse  parking  afgewerkt en wordt de Panoramarotonde 
heringericht. 
2.De wegtunnel is momenteel in aanbouw, zodat in de tweede helft van 2022 kan gestart 
worden met de afwerking van het plein bovenop  het dak.
3.De NMBS is aanbestedende overheid, het Agentschap Wegen en Verkeer (AWV) is 
enkel medefinancier, vooral  voor de werken aan de Panoramarotonde en het inrichten 
van de toegangswegen naar de R36.
Het definitief  ontwerp  van het plein wordt  momenteel opgemaakt.
Het indienen  van de omgevingsvergunningsaanvraag en het afwerken van het 
aanbestedingsdossier is voorzien  voor het najaar 2021.  Daarna moet de 
aanbestedings- en gunningsprocedure nog doorlopen worden vooraleer  een aannemer 
kan aangesteld worden.
4.Er vond recent overleg plaats met het stadsbestuur, de Provincie, De Lijn, dMOW, AWV 
en de NMBS. Het laatste  overleg  van de projectstuurgroep  dateert van 2 juni 2021.  
Het ontwerp van de fietspaden, voetpaden en zebrapaden langs  de Magdalenastraat 
en de H. Consciencestraat en de afwerking  van het plein in die zone werd besproken. 
