title: Herziening Omgevingsvergunningendecreet - Wisseling procedure tussen eerste en laatste administratieve aanleg
thema: Ruimtelijke ordening
pdf link: https://docs.vlaamsparlement.be/pfile?id=1743952
thema link: https://www.vlaamsparlement.be/parlementaire-documenten/schriftelijke-vragen/1544605
SCHRIFTELIJKE VRAAG
nr. 1218
van ANNICK DE RIDDER
datum: 8 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Herziening Omgevingsvergunningendecreet   -  Wisseling procedure  tussen eerste en 
laatste administratieve  aanleg
De minister stelt in de beleidsnota  Omgeving dat ze deze legislatuur werkt aan een 
globale evaluatie van het Omgevingsvergunningendecreet. Ze gaf op mijn schriftelijke  
vraag nr. 872 van 15 juli 2020 aan dat ze bij de momenteel lopende evaluatie de 
discrepantie tussen  het Omgevingsvergunningendecreet  en -besluit betreffende  de 
mogelijkheid om de procedure te veranderen in eerste en laatste  administratieve aanleg, 
aandachtig ging bekijken.
Wordt de mogelijkheid om te wisselen tussen eerste en laatste administratieve aanleg 
bekeken tijdens  de evaluatie van het Omgevingsvergunningendecreet en kan de minister 
meedelen wat daarover besloten wordt?
ZUHAL DEMIR 
VLAAMS MINISTER VAN JUSTITIE, HANDHAVING, OMGEVING, ENERGIE EN TOERISME 
ANTWOORD
op vraag nr. 1218 van 8 juli 2021
van ANNICK DE RIDDER
Zoals aangegeven in het antwoord op een eerdere schriftelijke vraag (nr. 872) worden 
diverse aspecten van de omgevingsvergunningsprocedure onderzocht in de evaluatie.  Ik 
zal elk voorstel dat bijdraagt aan duidelijkere,  eenvoudigere  en transparantere regelgeving 
grondig overwegen en kijken welke quickwins  mogelijk zijn op vlak van de procedures.
Het lijkt mij inderdaad een goed voorstel om na te gaan op welke manier we er kunnen 
voor zorgen dat men tijdens de procedure (zowel in eerste aanleg als beroep) kan 
overschakelen van de vereenvoudigde naar de gewone  vergunningsprocedure, als zou 
blijken dat een openbaar onderzoek alsnog  vereist was. Op die manier  werken  we aan 
snellere en betere besluitvorming.
Ik zal dit voorstel  dus zeker meenemen  en afwegen tegen andere voorstellen tot 
aanpassing van de regelgeving die voortvloeien uit de evaluatie van de werking van het 
decreet.
