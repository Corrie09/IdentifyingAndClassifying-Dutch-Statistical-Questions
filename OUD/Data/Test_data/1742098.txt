title: Laadpunten voor elektrische auto's - West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742098
thema link: https://www.vlaamsparlement.be/parlementaire-documenten/schriftelijke-vragen/1545200
SCHRIFTELIJKE VRAAG
nr. 1491
van LOES  VANDROMME
datum: 13 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Laadpunten voor elektrische auto's  -  West-Vlaanderen
De ambities om het elektrische  wagenpark uit te breiden zijn groot.  Steeds  meer 
bedrijven en particulieren kiezen  voor een elektrische  of hybride wagen.  Een uitdaging  
daarbij is uiteraard om ervoor te zorgen dat er ook voldoende laadinfrastructuur is.
De Vlaamse Regering heeft begin  2016 het besluit goedgekeurd voor de uitrol van 5000 
extra laadpunten,  basisinfrastructuur genoemd.  Op 11 mei 2016 werd hiervan de eerste 
paal geplaatst en eind 2020 waren er in Vlaanderen 4262 publieke laadpunten voor 
elektrische wagens.
Om zicht te krijgen op de situatie in West-Vlaanderen, ontving ik graag volgende 
gegevens.
1.Hoeveel laadpunten voor elektrische voertuigen waren er eind 2020 in West-
Vlaanderen? Graag een opdeling per gemeente, een onderscheid tussen gewone 
laadpunten en snellaadpunten  en vermelding van de verdeler (lokaal  bestuur of 
Fluvius). Ter vergelijking ook graag deze cijfers voor de jaren 2019, 2018 en 2017.
2.Beschikt de minister over de precieze locatie van die laadpunten in West-
Vlaanderen? Zo ja, graag  een overzicht  van de precieze locaties per gemeente.
3.Hoeveel extra laadpunten zijn er in de loop van 2021 al bijgekomen in West-
Vlaanderen? Graag een overzicht per gemeente, een onderscheid tussen gewone 
laadpunten of snellaadpunten  en een vermelding van de verdeler (lokaal  bestuur of 
Fluvius).
4.Hoeveel extra laadpunten  zijn gepland voor heel 2021 in West-Vlaanderen? Graag  
een overzicht per gemeente, een onderscheid tussen gewone laadpunten of 
snellaadpunten en een vermelding van de verdeler (lokaal  bestuur of Fluvius).
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1491 van 13 juli 2021
van LOES  VANDROMME
1.Hierbij de algemene cijfers en hun evolutie voor de publieke  laadpunten in West-
Vlaanderen. De laadpunten  worden beheerd  door laadpuntexploitanten, terug te 
vinden in de gegevens (zie vraag 2) die op de kaart per locatie  te bekijken zijn. Er 
bestaat niet zoiets als verdelers.  Tot eind 2020 werden  bijna alle publieke  laadpunten 
in West-Vlaanderen uitgerold  onder de co√∂rdinatie  van Fluvius.  
Tijdstip Normale laadpunten Snelladers
Eind 2017 313 5 locaties
Eind 2018 597 6 locaties
Eind 2019 773 6 locaties
Eind 2020 815 20 punten
Half 2021 1.010 30 punten
Noot: vanaf  2020 worden ook voor de snelladers  de laadpunten geteld en niet alleen  
de locaties. 
2.Online vindt u een overzicht van de precieze locaties van de laadpunten in kaart 
gebracht per gemeente op https://www.milieuvriendelijkevoertuigen.be/laadpalen 
3.Zie het antwoord op vraag 1.
4.Er lopen momenteel  nog twee projectcalls  voor semi-publieke laadinfrastructuur op 
privaat domein en voor ultrasnelladers,  respectievelijk tot 1 en 15 september 2021. 
Van zodra deze worden afgesloten en de projecten toegewezen zijn, kan er pas een 
overzicht gemaakt worden voor de komende planning voor West-Vlaanderen. 
Bovendien kunnen naast overheidsinstanties, ook private  ondernemingen  op eigen 
initiatief publieke laadinfrastructuur  zetten.
