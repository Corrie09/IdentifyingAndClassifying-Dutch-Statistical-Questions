title: Geïntegreerd investeringsprogramma (GIP) 2022-2023 - Studie Bloedput-Hoefijzerlaan-Bevrijdingslaan Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1746278
thema link: https://www.vlaamsparlement.be/parlementaire-documenten/schriftelijke-vragen/1548134
SCHRIFTELIJKE VRAAG
nr. 1522
van BERT  MAERTENS
datum: 16 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP)  2022-2023  -  Studie  Bloedput-Hoefijzerlaan-
Bevrijdingslaan Brugge
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten  (GIP000876/01) betreft  ‘Studie Bloedput – Hoefijzerlaan – 
Bevrijdingslaan’. Het Agentschap Wegen en Verkeer (AWV) reserveert  voor deze studie 
een budget van 600.000 euro.
1.Wat is de exacte scope van de studie? Welke concrete ingrepen worden onderzocht 
in deze studie?  Wat is de exacte  locatie waar de verkeersingrepen in het kader van 
deze studie zouden  plaatsvinden?
2.Wat is de huidige stand van zaken van deze studie? Welke concrete stappen  
(administratief, procedureel, juridisch enzovoort) werden daarbij al gezet?
3.Welke fasering  en timing zullen worden gehanteerd bij de finalisering van deze 
studie? Welke stappen moeten nog ondernomen worden vooraleer de studie is 
afgerond? Wat is de realisatietermijn?
4.AWV reserveert voor deze studie een bedrag van 600.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste  overleg met het stadsbestuur van Brugge  plaats over deze 
studie? Welke afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1522 van 16 augustus  2021
van BERT  MAERTENS
1.De locatie van dit project is op de R30, namelijk ter hoogte van het kruispunt 
Hoefijzerlaan met de Bevrijdingslaan (‘Bloedput’), met als grenzen het Zand en de 
Buffelbrug. Na de studie van de stationsomgeving - verderop langs de R30 - is het 
wenselijk om een studie uit te voeren  van deze kruispunt zone. Gezien  de 
Bevrijdingslaan de invalsweg is naar de Brugse binnenstad is dit kruispunt een 
belangrijk uitwisselingspunt van verkeer. De studie zal uitwijzen welke concrete  
ingrepen wenselijk zijn.
2.De studie moet nog opgestart worden.
3.Het is de bedoeling  de studie  in 2022 op te starten met duurtijd van 1 kalenderjaar. 
De uitvoeringsperiode van de werken is nog niet vastgelegd.
4.Uit de studie  zal blijken welke concrete  ingrepen  wenselijk zijn. Dan pas kan een 
raming van het project worden opgemaakt.
5.Er is nog geen concreet overleg met de stad gepland, gezien de studie nog moet 
opgestart worden.
