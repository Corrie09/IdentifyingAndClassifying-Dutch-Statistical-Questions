title: Geïntegreerd investeringsprogramma (GIP) 2021 - Geluidsschermen N31 Brugge (3)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749961
thema link: https://www.vlaamsparlement.be/parlementaire-documenten/schriftelijke-vragen/1548716
SCHRIFTELIJKE VRAAG
nr. 1569
van BERT  MAERTENS
datum: 31 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2021  -  Geluidsschermen N31 Brugge (3)
Via mijn schriftelijke  vraag nr. 1046 van 16 april 2021 bevroeg ik de minister over de 
plaatsing van geluidsschermen langs de NB31 in Brugge.  Dat is een van de projecten 
binnen het GIP 2021 (vermeld onder nummer GIP 000582/01).
Uit het antwoord  van de minister bleek  dat het Agentschap Wegen  en Verkeer  (AWV) op 
dat moment nog geen uitspraak kon doen over planning en timing  van de werken 
aangezien de gunningsprocedure  nog lopende was. Verder zou de communicatie  over de 
werken naar omwonenden  en het stadsbestuur in de loop van 2021 worden opgestart.
1.Wat is de huidige stand van zaken? Welke stappen  werden  er sinds 16 april gezet?
2.Welke fasering  en timing zullen worden gehanteerd bij de realisatie van het project? 
Welke stappen  (administratief, procedureel, juridisch  enzovoort) moeten nog 
ondernomen worden  vooraleer de feitelijke werken kunnen  starten?
3.Op welke manier gebeurt de afstemming tussen  de andere werkzaamheden langs  en 
op de N31 en dit project?
4.Werd  de communicatie naar de omwonenden en het stadsbestuur reeds opgestart 
door AWV? Zo ja, wanneer en op welke manier? Zo niet, wanneer en op welke  
manier zal dat gebeuren?
5.Vond recentelijk  overleg plaats  met het stadsbestuur van Brugge over het project? 
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1569 van 31 augustus  2021
van BERT  MAERTENS
1.Het dossier is eind augustus gegund.  De opstartvergadering moet nog plaatsvinden.  
2.Het Agentschap Wegen en Verkeer (AWV)  kan nog geen uitspraak doen over planning 
en timing vermits de opstartvergadering nog moet plaatsvinden. Het bestek  voorziet 
dat de aannemer de volgorde van de fasering zelf kan bepalen,  de fases mogen  echter 
niet gelijktijdig  uitgevoerd worden.
3.Momenteel  loopt het structureel  onderhoud op de N31. Naar inschatting van deze 
werken, zullen deze afgerond zijn wanneer de werken aan de geluidsschermen zullen 
opstarten. 
4.De communicatie  naar de omwonenden moet nog opgestart worden.  Maar eerst moet 
er duidelijkheid zijn over de timing en fasering.  Zodra  dat gekend  is, zal AWV in 
samenwerking met Stad Brugge de omwonenden  informeren.  
5.Er vond recent geen overleg meer plaats met de stad Brugge. De stad Brugge  zal mee 
uitgenodigd worden  op de startvergadering  (de datum  moet nog bepaald worden).
