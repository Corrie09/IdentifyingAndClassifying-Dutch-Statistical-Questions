title: Vlaamse overheid - Woningen in gebruiksrecht
thema: Vlaamse administratie
pdf link: https://docs.vlaamsparlement.be/pfile?id=1747627
thema link: https://www.vlaamsparlement.be/parlementaire-documenten/schriftelijke-vragen/1544389
SCHRIFTELIJKE VRAAG
nr. 409
van BRECHT WARNEZ
datum: 8 juli 2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Vlaamse overheid  -  Woningen  in gebruiksrecht
In de beleidsnota ICT en Facilitair Management 2019-2024 stelt de minister-president dat 
hij het beleid en beheer van het patrimonium  van de verschillende entiteiten binnen de 
Vlaamse overheid op een gemeenschappelijk niveau wil organiseren om te komen  tot een 
(kosten)efficiëntere organisatie en een betere benutting van dit patrimonium. De zuivere 
kantoorgebouwen staan daarbij bovenaan de prioriteitenlijst, maar met het oog op de door 
de regering vooropgestelde klimaatdoelstellingen is het belangrijk  om ook aandacht te 
hebben voor het andere patrimonium van die Vlaamse entiteiten.
Volgens de Vastgoedwijzer 2018 heeft de Vlaamse overheid een gebruiksrecht op 2861 
gebouwen, waarvan 719 woningen.  Dat gaat over onder andere boswachters-  en 
sluiswoningen.
1.Kan de minister-president de lijst bezorgen  van de woningen  waarop de Vlaamse 
overheid op heden een gebruiksrecht heeft,  met vermelding van het type 
gebruiksrecht (eigendom,  huur…) en de houder van dit gebruiksrecht (welke Vlaamse 
entiteit)?
2.Welke van deze woningen  zijn leegstaand? Hoeveel leegstandsvergoeding (heffingen  
enzovoort) wordt daarop  betaald?
3.Wat is de toestand van deze gebouwen (ongeschikt en onbewoonbaar, verwaarloosd,  
te koop…)? Welke  daarvan zijn nog steeds bewoond?
4.Welke van deze woningen zijn bewoond  en hoe worden ze aangeboden  (bezetting ter 
bede, huurcontract enzovoort)?
5.Onder welke subcategorie vallen deze woningen (Boswachterswoning,  Handelswoning, 
Hoeve, Huisbewaarderswoning,  Residentiële  woning, Sluiswachterswoning, Sociale 
woning,…)?
JAN JAMBON 
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
ANTWOORD
op vraag nr. 409 van 8 juli 2021
van BRECHT WARNEZ
1.In bijlage vindt u een overzicht van de woningen  die in Terra* opgenomen  zijn, dat zijn 
er op dit moment  661: 
met 53 woningen  in blote eigendom, 
606 in volle eigendom,
1 woning  in mede-eigendom  van Agentschap Natuur en Bos en een derde,
1 woning  in eigendom van een derde  en wordt  gehuurd door Agentschap Natuur  
en Bos.
Houder eigendoms- of 
gebruiksrecht VOBlote eigendom
Mede-eigendom
Volle eigendom
Agentschap voor Maritieme 
Dienstverlening en Kust0 0 3
Agentschap voor Natuur en Bos 1 0 1
Agentschap Plantentuin Meise 0 0 1
De Vlaamse Waterweg 2 0 138
Fonds Jongerenwelzijn 0 0 2
Natuurinvest 0 0 1
Opgroeien Regie 0 0 1
Toerisme Vlaanderen 3 0 2
Vlaamse Gemeenschap 24 0 16
Vlaams Gewest 22 1 165
Vlaamse instelling voor 
technologisch onderzoek0 0 1
Vlaamse Landmaatschappij 1 0 17
Vlaamse Maatschappij voor 
Sociaal Wonen0 0 253
Vlaamse Vervoersmaatschappij – 
De Lijn0 0 5
Totaal 53 1 606
*Terra: in april 2021 werd de Vastgoeddatabank overgezet naar de Terra Patrimonium- 
en energiedatabank  Vlaanderen (kortweg ‘Terra’).
2.Van de 661 gebouwen staan er 66 geregistreerd als leegstaand  (kolom ‘Gebouw 
Toestand’). Een detailoverzicht  daarvan  is terug te vinden in bijlage 1, in het tabblad 
‘leegstaand’. In Terra staat geen informatie  m.b.t. leegstandsvergoedingen. 
Het Facilitair Bedrijf betaalt  geen leegstandsheffingen voor de woningen in haar beheer.
3.In bijlage 1 vindt u per woning de gebouwtoestand terug in de kolom ‘Gebouw  
Toestand’.
Van 2 gebouwen werd de gebouwtoestand niet ingevuld. 
Gebouwtoestand Aantal
Deels in gebruik 4
Gekraakt 0
In renovatie 2
Leegstaand 66
Ongeschikt en onbewoonbaar 7
Te koop 1
Verwaarloosd 2
Volledig in gebruik 577
Totaal 659
Uit bovenstaande tabel blijkt dat het overgrote deel van de woningen momenteel  
volledig of deels in gebruik is.
Voor de andere woningen wordt  in de databank niet opgenomen of deze nog bewoond 
worden. Men kan aannemen van niet.
4.Voor de woningen  die ‘volledig in gebruik’  en ‘deels in gebruik’ zijn (kolom ‘Gebouw 
Toestand’), in totaal 581 woningen, heerst  er volgend gebruiksrecht:
Acht gebouwen worden  samen gebruikt door een entiteit van de Vlaamse  overheid  en 
door een derde.
Voor 7 woningen is de eigenaar de Vlaamse overheid, maar is er geen gebruiker en 
geen gebruiksrecht  ingevuld. We kunnen ervan  uitgaan dat de gebruiker hier de 
Vlaamse overheid is en dat er geen gebruiksrecht is (de entiteit sluit immers geen 
gebruiksrecht met zichzelf af).
De details per woning vindt u in bijlage 1 (kolommen  ‘Gebruiksrecht VO’ en 
‘Gebruiksrecht Niet-VO’).
Wat betreft  de 6 woningen waar Het Facilitair Bedrijf databeheerder vastgoed is, kan ik 
u meedelen  dat de woning in de Gaverstraat 2 in Geraardsbergen niet bewoond wordt.  
Het maakt deel uit van de site INBO Geraardsbergen dat overwegend als opslagplaats  
gebruikt. De woning zal worden  afgebroken, waarschijnlijk  in het voorjaar  van 2022.
Het gebouw in de Tavernierkaai 9 in Antwerpen wordt  beheerd door een 
leegstandsbeheerder en zal aan AG Vespa, Stad Antwerpen in erfpacht  gegeven worden. 
De woningen Burg 1 in Brugge, Vlasmarkt 11 in Gent en Lombaardstraat 25 in Hasselt 
zijn in gebruik  door de gouverneurs.
De conciërgewoning in het Domein Groendaalheyde werd naar Het Facilitair Bedrijf 
overgedragen i.h.k.v. de inkanteling vastgoed en wordt verkocht in 2021.Gebruiksrecht Gebruiker is een 
entiteit VOGebruiker is geen 
entiteit VO
Bewoningrecht 1 5
Concessie 1 48 
Erfpacht 1 46 
Gebruiksovereenkomst 10 15
Geen 117 0
Huur: Gewone huur 2 2 
Huur: handelshuur 0 2
Huur: Woninghuur 2 253 
Kosteloos gebruik 3 3
Niet ingevuld 47 7
Terbeschikkingstelling 0 1
Vruchtgebruik 0 3
Totaal 184 385
5.In bijlage 1 vindt u per woning ook de subcategorie terug in de kolom ‘Gebouw  
Subcategorie Omschrijving’.
Subcategorie Aantal
Boswachterswoning 29
Handelswoning 5
Hoeve 57
Huisbewaarderswoning 36
Residentiële woning 135
Sluiswachterswoning 145
Sociale woning 254
Totaal 661
De meeste  woningen  zijn sociale  woningen gevolgd door sluiswachterswoningen en 
residentiële woningen.
BIJLAGE
Overzicht woningen Vlaamse overheid (Bron:  Terra)
