title: Overvolle bussen - Aanvullende ritten
thema: Mobiliteit en Verkeer
pdf link: https://docs.vlaamsparlement.be/pfile?id=1742103
thema link: https://www.vlaamsparlement.be/parlementaire-documenten/schriftelijke-vragen/1547131
SCHRIFTELIJKE VRAAG
nr. 1501
van ELS ROBEYNS
datum: 15 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Overvolle bussen  -  Aanvullende  ritten
Bij het begin van vorig schooljaar waren  er problemen met overvolle  bussen van De Lijn 
tijdens de spitsuren.  Om dat probleem om te lossen, zette de minister aanvullende ritten  
in en werd een druktebarometer gelanceerd. Met de opkomst van de deltavarianten van 
het coronavirus wordt het duidelijk dat een veilig openbaar vervoer een prioriteit moet 
blijven.
1.Kan de minister een overzicht  geven  van het aantal aanvullende bussen dat werd 
ingezet van september 2020 tot en met juli 2021?  Wat was de totale kostprijs?
2.Worden er bij het begin van het schooljaar  2021-2022 opnieuw  privébussen ingezet 
om overvolle  bussen te vermijden? Zo ja, om hoeveel  extra bussen gaat het? Worden 
hier middelen voor gereserveerd in de begroting?
3.Wat is het effect van de druktebarometer op de bezetting van bussen en het reisgedrag  
van reizigers  tijdens het schooljaar 2020-2021?
4.Wordt er een informatiecampagne opgestart  om reizigers te sensibiliseren/informeren 
over het bestaan en gebruik  van de bijkomende bussen  en ritten en worden daar 
middelen voor uitgetrokken?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1501 van 15 juli 2021
van ELS ROBEYNS
1.Enerzijds werden  binnen de bestaande contracten van De Lijn extra ritten toegevoegd 
en anderzijds werden  er extra ritten  met autocars ingezet  als versterkingsritten. Deze 
rijden enkel tijdens schoolperiodes.
2020 2021
sept okt nov dec jan feb maa apr mei juni
versterkingsbussen regulier contract
0 19 19 19 19 19 19 19 19 19
versterkingsbussen autocars
0 408 408 429 432 436 436 436 436 436
Kost 2020 : 
totaal  september  – december
Versterkingsritten regulier contract 430 000 euro
Versterkingsritten autocars 6 546 000 euro
Kost 2021 : 
Totaal januari – juni
Versterkingsritten regulier contract 829 000 euro
Versterkingsritten autocars 7 319 000 euro
2.Gezien het de ambitie is om elke 12-jarige en ouder ingeënt te hebben in de loop van 
september worden  :
-de versterkingsritten van het gewone vervoer verder  gezet in de maand 
september. Dit betekent inzet van 413 voertuigen per dag voor een bedrag van 
4,244 miljoen euro. Goed voor 826 ritten  per dag in de 15 vervoerregio’s.
3.Het effect  van de druktebarometer op het reisgedrag  heeft De Lijn nog niet als 
dusdanig onderzocht.  
De reizigersaantallen en het gebruik van De Lijn is in het afgelopen  1,5 jaar vooral 
geïmpacteerd door de Corona-crisis, de bijhorende lockdowns  en maatregelen  zoals 
telewerk, (deeltijds) afstandsonderwijs …
Uit onderzoek blijkt wel dat het vertrouwen  in het gebruik  van het OV opnieuw 
toeneemt. Uit de vertrouwensmeting  die De Lijn geregeld uitvoert, blijkt dat tijdens 
de meest recente meting in juli 48% van de bevraagden een hoog vertrouwen heeft 
om De Lijn te gebruiken. Dit cijfer stijgt geleidelijk aan sinds de start van de metingen 
half mei, het cijfer bedroeg toen 39%.
4.De Lijn voorziet een informatiecampagne via eigen  communicatiekanalen 
(persbericht, social  media, website, app, nieuwsbrief reizigers, nieuwsbrief scholen).
