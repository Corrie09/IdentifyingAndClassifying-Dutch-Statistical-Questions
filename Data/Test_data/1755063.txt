title: Vrouwelijke lokale mandatarissen - Moederschapsrust
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1755063
thema link: https://www.vlaamsparlement.be/parlementaire-documenten/schriftelijke-vragen/1548966
SCHRIFTELIJKE VRAAG
nr. 389
van BRECHT WARNEZ
datum: 3 september 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Vrouwelijke lokale mandatarissen  -  Moederschapsrust
Jonge vrouwen  die moederschapsrust genieten, worden onder huidige federale  wetgeving 
verplicht om hun politieke activiteiten stop te zetten, aangezien het niet mogelijk is om 
uitkeringen naar aanleiding van de moederschapsrust te cumuleren met het uitoefenen 
van een (lokaal) politiek mandaat. Artikel 115 van de gecoördineerde  wet van 14 juli 1994 
bepaalt immers dat de tijdvakken van rust bedoeld in artikel 114, i.e. moederschapsrust, 
enkel als dusdanig in aanmerking  kunnen worden genomen  op voorwaarde  dat de 
gerechtigde alle werkzaamheid  of de gecontroleerde werkloosheid  heeft onderbroken.
1.Heeft  de minister zicht op het aantal raadsleden van het vrouwelijke  geslacht dat 
omwille van de moederschapsrust  hun politieke activiteiten als raadslid  (tijdelijk) 
diende stop te zetten? Zo ja, graag  een algemeen overzicht van de legislatuur 2013-
2018 en de huidige legislatuur.
2.Beschikt de minister over cijfers inzake de verhouding man/vrouw in de verschillende 
raden? Zo ja, graag  een algemene  verhouding en een overzicht per leeftijdscategorie  
(bijvoorbeeld van 18-21 jaar, 22-25 jaar, 26-29 jaar, 30-33  jaar, 34-37 jaar, 38-41 
jaar en 42-99 jaar) van de legislatuur 2013-2018 en de huidige legislatuur. 
Ziet de minister een lagere vertegenwoordiging van (jonge)  vrouwelijke raadsleden? 
Zo ja, hoe verklaart de minister deze?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 389 van 3 september 2021
van BRECHT WARNEZ
1.De reden  voor een vervanging wordt  niet opgenomen in de mandatendatabank. Mijn 
administratie heeft bijgevolg geen zicht op het aantal raadsleden  dat het mandaat 
onderbroken zou hebben  omwille  van moederschapsrust.
2.U vindt het overzicht  van de man/vrouw verhouding in bijlage, conform de door u 
voorgestelde leeftijdscategorieën.  
Voor de eerste 4 leeftijdscategorieën, dus tot en met 33 jaar, is de genderverhouding  
als volgt: 47,3% vrouwen tegenover 52,7% mannen in de gemeenteraad  (globaal  
bekeken). Voor de oudere leeftijdscategorieën wijkt deze verhouding af in het voordeel 
van de mannelijke raadsleden. Met betrekking tot de bijzondere  comités voor de Sociale 
Dienst is het echter omgekeerd: in deze organen zetelen Vlaanderen breed bekeken 
meer vrouwen dan mannen. 
Het gegeven  of een kandidaat  al dan niet verkozen wordt bij de lokale  verkiezingen, de 
eventueel verworven zetel al dan niet opneemt en het mandaat van raadslid  effectief  
blijft uitoefenen gedurende de ganse  legislatuur, wordt beïnvloed door meerdere  
uiteenlopende factoren en de diverse lokale contexten overheen de 300 Vlaamse  
gemeenten. Het is bijgevolg niet mogelijk om hierover algemeen geldende verklaringen 
te poneren  op basis van de gegevens  die voorliggen. 
BIJLAGE
Overzicht van de man/vrouw verhouding per leeftijdscategorie
