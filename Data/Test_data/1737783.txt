title: Garantie van inclusief onderwijs - Plaatstekort in het buitengewoon onderwijs
thema: Onderwijs en Vorming
pdf link: https://docs.vlaamsparlement.be/pfile?id=1737783
thema link: https://www.vlaamsparlement.be/parlementaire-documenten/schriftelijke-vragen/1535514
SCHRIFTELIJKE VRAAG
nr. 846
van JOHAN DANEN
datum: 21 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Garantie van inclusief onderwijs   -  Plaatstekort in het buitengewoon onderwijs
Het aantal  kinderen dat zijn heil zoekt in het buitengewoon onderwijs neemt toe. Parallel 
met dit fenomeen stellen we vast dat de wachtlijsten ook daar oplopen. De voorbije 
dagen klonken  in dat kader - opnieuw - heel wat noodkreten.
De minister verzaakt  ter zake aan zijn kernopdracht - garanderen dat elk kind, van welk 
type ook, gepast onderwijs kan genieten zodat het grondwettelijk recht op onderwijs  
ongeschonden blijft.
Op korte termijn kan de minister  allicht niet anders dan in plaatsen voorzien.
Meer structureel kan daarnaast wel de vraag worden  gesteld of we er als samenleving  in 
het algemeen en de minister  van Onderwijs in het bijzonder  wel voldoende in geslaagd 
zijn om het inclusief onderwijs een echte  kans te geven. Het VN-verdrag inzake de 
Rechten van Personen  met een Handicap is in dat kader erg duidelijk.
Dat dit geen makkelijke opdracht is, is het intrappen van een open deur. Maar er is geen 
andere weg.
1.Is de minister op de hoogte van de plaatstekorten  in het buitengewoon  onderwijs?
2.Wat zijn hiervoor de specifieke oorzaken?
3.Welke maatregelen  zal de minister nemen om deze schrijnende problematiek te 
verhelpen?
4.Meer structureel is het nodig om het inclusief onderwijs verder uit te bouwen,  
volgens de geest  van het VN-verdrag inzake de Rechten van Personen met een 
Handicap.
a)Wat is de beleidsvisie van de minister  ter zake?
b)Welke stappen zal hij nemen  om deze beleidsvisie te implementeren?  
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 846 van 21 juni 2021
van JOHAN DANEN
1.Ik ben op de hoogte  van plaatstekorten in scholen voor buitengewoon onderwijs in 
bepaalde regioâ€™s. De problematiek kwam bijvoorbeeld in Antwerpen  sinds vorig 
schooljaar duidelijk aan het licht n.a.v.  de aanmeldingsprocedure  voor het 
buitengewoon onderwijs die er wordt gehanteerd.
Mijn onderwijsadministratie houdt centraal echter geen gegevens bij over capaciteiten  
en vrije plaatsen in de scholen. Ook van de scholen  en vestigingsplaatsen die gebruik 
maken van een aanmeldingsprocedure, houdt mijn onderwijsadministratie  centraal 
geen gegevens bij over het aantal aanmeldingen en het aantal leerlingen dat dubbel 
is ingeschreven. 
2.Meerdere evoluties kunnen bijdragen  tot een stijging van het aantal leerlingen in 
buitengewoon onderwijs. Het tijdsbestek van een schriftelijke  vraag staat het niet toe 
om een gedetailleerde en onderbouwde analyse uit te voeren. 
3.Voor het plaatsgebrek  in het buitengewoon onderwijs zijn maatregelen voorzien  om te 
kunnen inspelen  op lokale capaciteitsnoden  in het buitengewoon onderwijs.
Zo voorzien we opnieuw  dat scholen voor buitengewoon basisonderwijs zullen hertellen 
op de 1e schooldag van oktober. Er wordt  geteld op de eerste schooldag van oktober 
2021 als de school op die dag een hoger  aantal lestijden volgens de schalen  en/of  uren 
volgens de richtgetallen genereert dan op basis van de eerste schooldag van februari 
2021.
Die hertelling maakt het voor scholen voor buitengewoon basisonderwijs mogelijk om 
een capaciteitsverhoging te realiseren  en daar de nodige omkadering voor te 
ontvangen. Zo kunnen  ze op korte termijn aan een capaciteitsprobleem tegemoet  
komen.
De Vlaamse Regering gaf op 2 juli jl. groen licht voor de oprichting  van 3 nieuwe 
scholen voor buitengewoon onderwijs in Vlaanderen. Het gaat om twee scholen  voor 
buitengewoon basisonderwijs en een school voor buitengewoon secundair onderwijs. 
Acht andere scholen kregen de toelating om hun bestaande  aanbod structureel  te 
verbreden en ook leerlingen met andere zorgnoden op te vangen. Het gaat om twee 
scholen voor buitengewoon basisonderwijs en zes scholen  voor buitengewoon 
secundair onderwijs.  
Er is uiteraard  ook de nodige schoolinfrastructuur  nodig. 
Op korte termijn kan gewerkt worden met modulaire units. Voortaan volstaat  een 
huurovereenkomst van maximaal  3 jaar, die eenmalig verlengd kan worden  met nog 
eens drie jaar. Er komt ook een aangepast bestek, zodat scholen een verkort traject  
kunnen gebruiken met het oog op het begin van het schooljaar. Daarnaast zijn ook 
middelen voorzien in de vorm van reguliere huursubsidies.
Op lange  termijn investeren we als Vlaamse Regering substantieel. We voorzien  3 
miljard euro voor nieuwe  investeringsbeslissingen  waaronder 361 miljoen euro voor 
extra capaciteit. Zo werd in 2020 7 miljoen euro vrijgemaakt voor capaciteit  in het 
buitengewoon onderwijs.
Op 1 december 2020 werd de opdracht gegund voor de afname van de derde editie 
van de capaciteitsmonitor. Ik verwacht de resultaten  daarvan in december  van dit jaar. 
In het lopende  onderzoek wordt naast  een aanbodbevraging in het gewoon basis- en 
secundair onderwijs voor het eerst ook een aanbodbevraging in het buitengewoon 
basis- en secundair  onderwijs uitgevoerd. De derde  editie van de capaciteitsmonitor 
zal een beeld geven van de toekomstige te verwachten tekorten. Dit zal gebeuren per 
type voor buitengewoon basisonderwijs  en per type en opleidingsvorm voor het 
buitengewoon secundair onderwijs. 
Op basis van de resultaten  van de derde editie  van de capaciteitsmonitor  zal aldus 
kunnen bepaald  worden  waar de noden het grootst zijn en waar de capaciteitsmiddelen 
2022-2024 best worden  ingezet voor het voorzien van extra plaatsen voor leerlingen 
met een verslag.
4.Voor de zomer werd de conceptnota leersteun  goedgekeurd door de Vlaamse  regering, 
waarin de krijtlijnen  voor het decreet  leersteun zijn bepaald. Met het decreet  leersteun 
nemen we maatregelen  op drie terreinen.  We nemen maatregelen om het gewoon 
onderwijs te versterken om ervoor te zorgen dat scholen voor gewoon  onderwijs voor 
zoveel mogelijk leerlingen kwaliteitsvol onderwijs kunnen bieden. We nemen 
maatregelen om kwaliteitsvolle leersteun  te voorzien om scholen voor gewoon  
onderwijs te ondersteunen bij de begeleiding van leerlingen met specifieke 
onderwijsbehoeften. En we nemen maatregelen om de kwaliteit van het buitengewoon 
onderwijs te versterken voor leerlingen  die, al dan niet tijdelijk, nood hebben aan een 
aangepaste setting om onderwijs te kunnen volgen. Ook is er bijzondere aandacht  
voor meer samenwerking  en een gedeelde verantwoordelijkheid tussen het gewoon en 
het buitengewoon onderwijs om kwaliteitsvol onderwijs  te voorzien voor leerlingen met 
een verslag.
De verschillende maatregelen zoals opgenomen in de conceptnota zullen de komende  
maanden verder worden geconcretiseerd en uitgewerkt om te komen tot een ontwerp 
decreet leersteun.
