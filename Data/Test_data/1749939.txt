title: Jongerenhulplijn Awel - Vrijwilligers (2)
thema: Jeugdbeleid
pdf link: https://docs.vlaamsparlement.be/pfile?id=1749939
thema link: https://www.vlaamsparlement.be/parlementaire-documenten/schriftelijke-vragen/1548942
SCHRIFTELIJKE VRAAG
nr. 227
van FREYA PERDAENS
datum: 2 september 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Jongerenhulplijn Awel  -  Vrijwilligers  (2)
Ik verwijs naar mijn schriftelijke vragen van 7 januari 2020 (nr. 55) en 30 april 2021 (nr. 
163) betreffende het aantal vrijwilligers bij de jongerenhulplijn Awel.
Uit de antwoorden op die vragen bleek  dat het aantal vrijwilligers  steeg van 423 op 31 
december 2019 naar 460 op 31 december 2020.  Er werden  in 2021 ook nog bijkomende  
opleidingen en wervingen gepland in samenwerking met universiteiten en hogescholen. 
Tevens werd een projectsubsidie van 75.000  euro aangekondigd om de continu√Øteit  van 
de dienstverlening  te garanderen.
1.Hoeveel vrijwilligers telde de jongerenhulplijn Awel op 30 juni 2021?
2.Welke bijkomende wervingen  en opleidingen werden  intussen al georganiseerd? 
Hoeveel mensen namen deel aan deze opleidingen?
3.Welke bijkomende wervingen en opleidingen staan de komende  maanden nog op het 
programma?
4.Op welke manier zette jongerenhulplijn de projectsubsidie van 75.000  euro in?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 227 van 2 september 2021
van FREYA PERDAENS
1.Awel telde 450 vrijwillige beantwoorders  op 30 juni 2021.
De cijfers geven een momentopname weer. Er komen immers  niet enkel vrijwilligers 
bij, maar er stoppen er ook. Daarom blijft Awel jaar in jaar uit werven en opleiden.  
2.In het voorjaar  organiseerde  Awel een bijkomende online  opleiding voor j-Awel: de 
vereniging leidde elf jongeren op tot peer-beantwoorder op het forum.
Eind augustus organiseerde Awel ook een fysiek opleidingsweekend voor j-Awel: de 
vereniging leidde nogmaals tien j-Awellers op.
In totaal gaat het om twee opleidingen en 21 nieuwe  j-Awellers.
3.De werving van nieuwe Awel-beantwoorders  voor de telefoon,  chat en e-mail is volop 
aan de gang: Awel plant in de komende  maanden vier opleidingstrajecten voor de chat, 
drie opleidingstrajecten voor de telefoon en twee opleidingstrajecten  voor de e-mail. 
In totaal  gaat het om 64 nieuwe chatbeantwoorders, 45 nieuwe  telefoonbeantwoorders 
en 24 nieuwe mailbeantwoorders.
4.Awel zet de bijkomende middelen in om ook in 2021 zo goed mogelijk bereikbaar  te 
zijn voor kinderen en jongeren, met inbegrip  van het versterken van het contingent 
vrijwilligers-beantwoorders, het opleiden van nieuwe  vrijwilligers  en de optimalisering  
van gerichte ondersteuning,  zoals ook de doorverwijzing van kinderen en jongeren  naar 
gespecialiseerde ondersteuning op het vlak van mentaal  welbevinden, integriteit, 
veiligheid en gezondheid. Tijdens de opleidingstrajecten wordt meer en beter gebruik  
gemaakt van blended learning.  Ook een pilootproject van peer-to-peer chat wordt 
uitgebouwd. 
