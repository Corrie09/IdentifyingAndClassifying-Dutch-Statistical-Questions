title: Justitieassistenten - Opleiding inzake seksueel geweld
thema: Justitie en Handhaving
Welzijn en Gezin
pdf link: https://docs.vlaamsparlement.be/pfile?id=1738952
thema link: https://www.vlaamsparlement.be/parlementaire-documenten/schriftelijke-vragen/1537650
SCHRIFTELIJKE VRAAG
nr. 1193
van CELIA  GROOTHEDDE
datum: 24 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Justitieassistenten  -  Opleiding inzake  seksueel geweld
In het najaar van 2020 gingen de verplichte opleidingen inzake seksueel geweld voor 
justitieassistenten van start.
1.Kan de minister toelichting geven  bij deze opleidingen?
2.Hoeveel justitieassistenten hebben vandaag  de opleiding afgerond?
3.Hoeveel justitieassistenten zijn momenteel met de opleiding  bezig?
4.Hoeveel justitieassistenten hebben de opleiding  nog niet gekregen?
5.Wanneer zullen  alle justitieassistenten  de opleiding gekregen hebben?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1193 van 24 juni 2021
van CELIA  GROOTHEDDE
1.
In samenwerking met het Universitair Forensisch Centrum (UFC)  bood ik vanaf december  
2020 aan alle justitieassistenten een tweedaagse opleiding  over daders van seksueel  
misbruik aan. Deze opleiding werd ontwikkeld op maat van de justitiehuizen zodat de 
justitieassistenten meer zicht krijgen op verklaringsmodellen, fenomenen, daderprofielen, 
risico-inschatting en -management,  de aanpak binnen behandeling en hoe ze 
complementair kunnen  werken aan het behandelaanbod.
Door de corona-maatregelen werd de opleiding online aangeboden.  Het UFC ontwikkelde 
een e-learning pakket met opgenomen  videopresentaties, achtergrondinformatie, 
aanvullende (wetenschappelijke)  literatuur,â€¦ 
Daarnaast werd ook een live webinar  georganiseerd in kleinere  groepen  waar de theorie 
van de e-learning werd toegepast op concrete casussen. Tijdens de live webinar was er 
ook ruimte  voor discussie en vragen. 
2-5.        
Het gehele  opleidingspakket is verplicht voor alle justitieassistenten die met daders 
werken (de justitieassistenten  slachtofferonthaal kregen een aparte  specifieke opleiding). 
Momenteel hebben 436 justitieassistenten het e-learning pakket en de live webinar  
gevolgd. Ook voor de andere medewerkers  van de afdeling  Justitiehuizen zoals 
directieleden, teamverantwoordelijken en beleidsmedewerkers werd het e-learning 
platform opengesteld.  
In augustus  vond de voorlopig laatste live webinar plaats. Voor de justitieassistenten  die 
nog niet de kans kregen de opleiding te volgen  doordat ze bijvoorbeeld nog maar recent 
in dienst zijn getreden  en voor een vijftigtal justitieassistenten die dit najaar nog in 
dienst treden, zullen  nog nieuwe sessies georganiseerd worden. 
Voor de justitieassistenten slachtofferonthaal was er bovendien een opleiding op maat, 
aangeboden door de UGent - International Centre for Reproductive Health (ICRH), zodat 
het accent meer op het slachtofferluik kwam te liggen en dus beter kon ingespeeld 
worden op de specifieke noden en verwachtingen.
