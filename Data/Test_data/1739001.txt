title: Complex Project Kluisbos - Stand van zaken
thema: Ruimtelijke ordening
pdf link: https://docs.vlaamsparlement.be/pfile?id=1739001
thema link: https://www.vlaamsparlement.be/parlementaire-documenten/schriftelijke-vragen/1538903
SCHRIFTELIJKE VRAAG
nr. 1197
van BART DOCHY
datum: 28 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Complex Project  Kluisbos  -  Stand van zaken
Het complex project  Kluisbos heeft als doelstelling te komen tot een evenwicht tussen de 
ecologische waarde van het Kluisbos, het publieke  karakter van het bos en de relatie met 
de omliggende functies.  
Er moet een oplossing  worden geboden  voor diverse (ruimtelijke)  problematieken:
-de zonevreemdheid van de op de Kluisberg  aanwezige  bewoning, horeca en recreatie;
-de zonevreemdheid van het (gemeentelijk) recreatieoord ‘Kluisbos’;
-de in Europees  natuurgebied gelegen,  nog steeds geldende verkaveling uit 1963.
Deze startbeslissing werd in 2017 door de gemeenteraad genomen. Daarbij werd 
onderzocht welke alternatieven voor een oplossing kunnen worden  aangebracht  en welke 
voorkeur naar voren komt.
Naar aanleiding van de raadpleging van de alternatievenonderzoeksnota Complex  Project  
Kluisbergen werd door de dienst  bevoegd voor milieueffectrapportage  een beslissing 
genomen over de reikwijdte en het detailleringsniveau van de informatie die in het MER 
moeten worden opgenomen in het licht van het te nemen voorkeursbesluit voor het 
complex project ‘Kluisbos’. Deze beslissing dateert van 20 december  2019.
Ondertussen zijn we bijna 2 jaar verder en is het Departement Omgeving uiteraard nauw 
betrokken. De procedure  is al een aantal jaren lopende. 
1.In welke fase bevinden we ons anno 2021 en welke  stappen moeten nog worden 
ondernomen?
2.Zijn er nog mogelijke struikelblokken en zo ja,welke? 
3.Wat is een realistische inplanning/tijdpad om tot een oplossing te kunnen  komen? 
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1197 van 28 juni 2021
van BART DOCHY
In het Complex project Kluisbos heeft de gemeenteraad een startbeslissing genomen. Op 
basis van de alternatievenonderzoeksnota  en de richtlijnen van het team MER werd een 
ontwerp MER opgemaakt.  Dit werd medio november 2020 opgeleverd. De volgende stap 
is de opmaak  van een voorontwerp voorkeursbesluit. Tot op heden heeft de gemeenteraad  
van Kluisbergen geen verdere stappen ondernomen. 
Hoewel dit door sommigen anders  beweerd wordt, betreft het hier een gemeentelijk 
complex project en is de Vlaamse overheid niet aan zet. Het lijkt mij wenselijk  om in het 
najaar een overleg  in te plannen tussen alle betrokken beleidsniveaus om de eventuele 
voortgang van dit complex project te evalueren.
