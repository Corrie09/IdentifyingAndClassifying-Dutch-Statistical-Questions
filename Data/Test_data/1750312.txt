title: Projecten met een vernieuwend of experimenteel karakter - Open oproep
thema: Wonen
pdf link: https://docs.vlaamsparlement.be/pfile?id=1750312
thema link: https://www.vlaamsparlement.be/parlementaire-documenten/schriftelijke-vragen/1548005
SCHRIFTELIJKE VRAAG
nr. 666
van GUY D'HAESELEER
datum: 5 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Projecten met een vernieuwend of experimenteel karakter  -  Open oproep
Op 17 februari 2021 lanceerde de minister via een ministerieel besluit een open oproep 
voor de indiening van projecten  met een vernieuwend  of experimenteel  karakter. hij wil 
hiermee intergemeentelijke samenwerkingsverbanden  stimuleren om op deze manier 
uitvoering te geven  aan minstens een van de drie Vlaamse  beleidsprioriteiten voor het 
Vlaamse woonbeleid:
“1. De gemeente zorgt voor een divers en betaalbaar woonaanbod afhankelijk  van de 
woonnoden;
2. De gemeente werkt aan de kwaliteit van het woningpatrimonium en de 
woonomgeving;
3. De gemeenten informeert, adviseert en begeleidt inwoners met vragen over wonen.”
Voor deze projectoproep werd een budget van 1,5 miljoen euro vrijgemaakt. Enkel  de 70 
intergemeentelijke samenwerkingsprojecten waaraan de minister op 12 december 2019 
een subsidiebelofte heeft verleend  voor de periode 2020-2025  kunnen  een 
subsidieaanvraag indienen voor een project met een vernieuwend of experimenteel 
karakter.
1.Hoeveel projecten werden ingediend?
2.Om welke projecten ging het?
3.Wie waren de indieners?
4.In welke subsidieaanvragen  wordt  door de aanvragers  samengewerkt  met een 
andere lokale  actor zoals welzijnsactoren? Welke lokale actoren werden betrokken bij 
deze projecten?
5.Wat zijn de eerste conclusies van de minister betreffende  deze oproep?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 666 van 5 augustus 2021
van GUY D'HAESELEER
1.De subsidieaanvragen konden tot uiterlijk 31 augustus  2021 worden ingediend. Er 
werden 10 projecten ingediend.  Deze worden momenteel door mijn administratie 
beoordeeld. Uiterlijk op 30 november 2021 zal ik een beslissing nemen over de 
toekenning en over de grootte  van de subsidie.
Op de webpagina https://www.wonenvlaanderen.be/lokale-besturen/oproep-voor-
projecten-met-een-vernieuwend-experimenteel-karakter vindt u een 
informatiebrochure met toelichting over de selectieprocedure.
2-3.Hieronder vindt u het overzicht van de initiatiefnemers en de projectnamen:
Naam indiener Naam project
IGO Bovenlokaal netwerk dak- en 
thuisloosheid
Interlokale vereniging Wonen Leie & 
ScheldeEnergie-armoede verminderen  bij 
sociale huurders (SVK)
Interlokale vereniging Woonbeleid Regio  
IzegemGoed wonen en woonhygiëne
Leiedal Transformatie van naoorlogse  
woonwijken
interlokale vereniging  Woonwinkel Noord Blijf lokaal wonen
IGEAN Dienstverlening Empowerment van kwetsbare 
eigenaars in een renovatieproces door 
in te zetten op sociale  begeleiding
IGEAN Dienstverlening Zorggerelateerde woonconcepten
Interwaas Thuis in het Waasland
Interwaas Waardig wonen in het Waasland
IGEMO Woningcoach
4-5.In deze prille fase van de beoordeling is het nog niet mogelijk deze vragen te 
beantwoorden. De focus  van mijn administratie ligt momenteel op de uitvoering van 
de selectieprocedure.
