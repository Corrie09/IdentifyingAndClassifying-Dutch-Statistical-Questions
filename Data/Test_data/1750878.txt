title: Pleegzorg - Uitbetaling integratietegemoetkoming (IT) en inkomensvervangende tegemoetkoming (IVT) vanaf 18 jaar
thema: Welzijn en Gezin
pdf link: https://docs.vlaamsparlement.be/pfile?id=1750878
thema link: https://www.vlaamsparlement.be/parlementaire-documenten/schriftelijke-vragen/1547898
SCHRIFTELIJKE VRAAG
nr. 817
van KATRIEN  SCHRYVERS
datum: 28 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Pleegzorg  -  Uitbetaling  integratietegemoetkoming  (IT) en inkomensvervangende 
tegemoetkoming (IVT) vanaf 18 jaar
Personen met een beperking kunnen recht hebben op een IVT en/of een IT. Sinds 1 
augustus 2020 worden deze tegemoetkomingen toegekend vanaf de leeftijd van 18 jaar, 
terwijl dat voorheen 21 jaar was. Deze tegemoetkomingen  zijn niet cumuleerbaar  met de 
zorgtoeslag, die deel uitmaakt van het groeipakket.
In het geval van pleegzorg  betekent  dit dat pleegouders geen zorgtoeslag meer krijgen 
voor de pleeggast  met een beperking waar zij zorg voor dragen.  In plaats daarvan 
krijgen de pleeggasten zelf de IT of IVT, die rechtstreeks aan hen wordt  uitbetaald.  
Aangezien veel meerderjarige pleeggasten onder  bewindvoering staan,  moet de 
besteding van die middelen echter worden  verantwoord aan de vrederechter. Dat maakt  
een en ander  voor de pleegouders natuurlijk veel omslachtiger.  Want wat de pleegouders 
voorheen betaalden met het geld van de zorgtoeslag, zal dan van de rekening van de 
pleeggast zelf moeten  komen.
1.Hoe wordt deze uitbreiding van de IVT en IT tot jongvolwassenen vanaf 18 jaar 
geÃ«valueerd door pleegouders van pleeggasten met een beperking?  Worden  
hieromtrent moeilijkheden  gerapporteerd,  bijvoorbeeld  over het aanwenden  van de 
middelen afkomstig  van de IVT of IT? Hoe kan daar desgevallend aan 
tegemoetgekomen worden?
2.Welke impact heeft de uitbreiding van de IVT en IT tot 18 jaar op de vergoeding die 
pleegouders van pleeggasten met een beperking krijgen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 817 van 28 juli 2021
van KATRIEN  SCHRYVERS
1.Er gebeurde  geen evaluatie van de uitbreiding. Tot dusver  vernamen we nog geen 
moeilijkheden over bijvoorbeeld het aanwenden van de middelen afkomstig  van IVT 
(inkomensvervangende tegemoetkoming)  of IT (integratietegemoetkoming).
2.De impact op de vergoeding voor pleegouders wordt beschreven in een 
rondzendbrief van Opgroeien die bezorgd werd aan de diensten  voor pleegzorg en 
aan Pleegzorg Vlaanderen vzw (23 april 2021). 
Wanneer het pleegkind/de pleeggast een IT ontvangt, in combinatie met 
groeipakket, verandert  er niets. De pleegzorgers  ontvangen  de reguliere 
kostenvergoeding. Ontving het pleegkind  of de pleeggast geen gezinsbijslag, dan 
wordt deze IT meegerekend bij de eigen inkomsten.
 
Indien het pleegkind een IVT ontvangt,  wordt  dit altijd beschouwd als een eigen 
inkomst, ook al ontvangt het pleegkind/gast tegelijk ook gezinsbijslag.  Concreet 
houdt dit in dat er een kostenvergoeding van 7,58 euro/dag  aan het pleeggezin 
uitbetaald wordt en dat het pleegkind/-pleeggast  een eigen bijdrage (van maximaal  
555,28 euro/maand) aan de pleegzorgers betaalt.   
