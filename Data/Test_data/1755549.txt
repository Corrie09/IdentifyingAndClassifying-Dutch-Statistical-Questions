title: Aanpak onbetaalde schoolfacturen - Robinpas-project
thema: Onderwijs en Vorming
pdf link: https://docs.vlaamsparlement.be/pfile?id=1755549
thema link: https://www.vlaamsparlement.be/parlementaire-documenten/schriftelijke-vragen/1549684
SCHRIFTELIJKE VRAAG
nr. 980
van ANNABEL TAVERNIER
datum: 10 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Aanpak onbetaalde  schoolfacturen   -  Robinpas-project
De huidige Vlaamse Regering engageert  zich om de problematiek  van de onbetaalde  
schoolfacturen op verschillende manieren aan te pakken. Zo wordt  er aan scholen  gevraagd 
om actief aan kostenbeheersing te doen,  aan de start van het schooljaar een kostenraming 
mee te geven, te voorzien in gespreide betalingen  en in gesprek te gaan met ouders  met 
betalingsmoeilijkheden. Daarnaast  gaat de minister in overleg met uitgeverijen, 
ontwikkelaars en onderwijsverstrekkers om de kosten van het schoolmateriaal  te drukken  
en ondersteunt hij projecten die werken  rond kostenbeheersing in het secundair  onderwijs.
Eén van die projecten betreft het Robinpas-project van de Stichting Robin waar de minister 
- zoals aangekondigd op 26 januari 2021 - 100.000 euro in heeft geïnvesteerd om vanaf  
dit schooljaar tot 20.000 kwetsbare leerlingen te helpen met schoolkosten.  Met een 
Robinpas kunnen  financieel kwetsbare gezinnen schoolmaterialen aankopen  met een 
renteloze gespreide  betaling én eventueel een fikse korting.  Daarvoor  werkt Stichting 
Robin samen met een heleboel partners, zoals uitgeverijen en distributeurs, die het geheel 
mee financieren. Op die manier  wordt gegarandeerd dat de leerlingen in kwestie reeds  bij 
aanvang van het schooljaar over al hun schoolmaterialen  kunnen beschikken.
In zijn antwoord  op mijn actuele  vraag nr. 303 van 26 januari 2021 gaf de minister aan 
met deze investering een hefboomeffect  te willen creëren  om finaal ervoor te zorgen dat 
schoolkosten geen hinderpaal meer vormen  voor kinderen in armoede  in Vlaanderen. De 
minister gaf eerder ook al aan dat hij de werking van Stichting Robin  zal evalueren  na het 
eerste jaar.
1.Kan de minister  een overzicht geven  van het totaalaantal  leerlingen dat begin dit 
schooljaar over een Robinpas  beschikt? Gelieve daarbij  een onderscheid  te maken 
tussen het basis- en het secundair onderwijs.
2.Hoeveel aanvragen  voor een Robinpas werden  er in totaal ingediend?
3.Hoeveel scholen hebben  inmiddels  ingetekend op het project?
4.Hoe evalueert de minister deze cijfers en welke  voorlopige conclusies  verbindt hij 
eraan?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 980 van 10 september 2021
van ANNABEL TAVERNIER
1-2.In deze eerste fase werden er 10.009 Robinpassen toegekend  aan de deelnemende  
scholen in het secundair onderwijs.  De Robinpassen  worden  momenteel nog niet 
geïmplementeerd in het basisonderwijs.
3.98 secundaire scholen hebben  ingetekend.
4.Het is duidelijk dat de Robinpassen positief  worden onthaald door scholen  en ouders.  
Het is echter  nog te vroeg voor een evaluatie. De Stichting zet nu in op de verdere 
uitbouw van het online portaal  voor de verwerking  van de Robinpassen zodat er meer 
passen kunnen  worden verdeeld  en ook meer bedrijven en partners aan boord kunnen  
worden gehaald.  
