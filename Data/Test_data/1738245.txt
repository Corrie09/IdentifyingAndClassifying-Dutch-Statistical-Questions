title: De Lijn - Elektrische microbussen
thema: Mobiliteit en Verkeer
pdf link: https://docs.vlaamsparlement.be/pfile?id=1738245
thema link: https://www.vlaamsparlement.be/parlementaire-documenten/schriftelijke-vragen/1455442
SCHRIFTELIJKE VRAAG
nr. 404
van MERCEDES VAN VOLCEM
datum: 14 december 2020
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Elektrische microbussen
In september vernamen we dat de raad van bestuur van De Lijn had beslist om de 
aanbesteding voor de bestelling van maar liefst 970 elektrische bussen stop te zetten.  De 
Lijn stelde dat ze op basis van ‘voortschrijdend inzicht’ tot de conclusie was gekomen  dat 
een aanbesteding voor de bestelling van 970 elektrische bussen in één keer niet de beste 
optie zou zijn en dat het wenselijker zou zijn om de geplande aankoop  van elektrische 
bussen op te splitsen in verschillende loten.
Ik hoop dat die beslissing  geen vertraging betekent maar integendeel  zelfs zorgt voor een 
stroomversnelling. De ambitie uit het regeerakkoord om tegen 2025 stadskernen 
emissievrij te bedienen,  vereist immers een aanzienlijke investering op korte termijn in de 
elektrificatie van de busvloot.
Vanuit de steden  Brugge en Hasselt is er de vraag om elektrische microbussen in te zetten.  
De aankoop van dergelijke  microbussen  zal waarschijnlijk slechts een klein aandeel vormen 
van het pakket aan te kopen elektrische bussen. Ik zou er dan ook voor willen pleiten om 
daarmee eerst aan de slag te gaan, als een ‘pilootproject’.
1.Kan de minister een timing bezorgen voor de inzet van elektrische bussen, de 
zogenaamde microbussen, in de binnensteden van Brugge  en Hasselt?
2.Kan de minister een overzicht geven  van de voorziene timing van de uitrol van 
emissievrije bussen voor de andere centrumsteden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 404 van 14 december 2020
van  MERCEDES VAN VOLCEM
Een antwoord op deze vragen  is u voor de specifieke situatie van Brugge reeds bezorgd 
in het antwoord op uw schriftelijke vraag nr. 865 van 12 maart  2021.
