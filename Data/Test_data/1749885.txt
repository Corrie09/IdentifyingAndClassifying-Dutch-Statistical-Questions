title: Zonevreemd landbouwgebruik - Stand van zaken (2)
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1749885
thema link: https://www.vlaamsparlement.be/parlementaire-documenten/schriftelijke-vragen/1548398
SCHRIFTELIJKE VRAAG
nr. 1317
van CARMEN RYHEUL
datum: 25 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Zonevreemd landbouwgebruik  -  Stand van zaken  (2)
In zowel het Vlaamse regeerakkoord 2019-2024, als in de beleidsnota Omgeving  2019-
2024 wordt aangekondigd dat men een snel “uitdoofbeleid met flankerende maatregelen 
zal voeren  wat betreft landbouwgebruik  in zones  bestemd voor natuurrealisatie”.
In haar antwoord op de schriftelijke  vraag nr. 321 van 30 januari 2020 van Bruno Tobback  
gaf de minister van Omgeving echter toe dat zij nog geen enkel plan van aanpak  had met 
betrekking tot de manier waarop zij deze doelstelling zou realiseren.
Bijna een jaar later volgde een gelijkaardig antwoord  op mijn schriftelijke vraag nr. 162 
van 3 november  2020,  met die nuance dat de minister  dergelijk plan van aanpak  zou 
uitwerken met haar collega-minister van Landbouw.
1.Is er intussen reeds een plan van aanpak  opgesteld door de minister van Omgeving  in 
samenspraak met de minister van Landbouw wat betreft de concrete realisatie  van de 
bovenvermelde doelstelling uit het regeerakkoord en de beleidsnota?
a)Zo niet, waarom niet en hoe lang zullen beide  ministers onze Vlaamse  landbouwers  
en hun gezinsleden desgevallend  nog langer in het ongewisse laten over hun 
toekomst?
b)Zo ja, op welke manier houdt dit plan rekening met de specifieke  bescherming die 
de pachtwetgeving aan landbouwers biedt (inzonderheid wat betreft de te 
respecteren pachtopzegtermijnen en -mogelijkheden,  alsook loopbaanpachten)?
2.Graag een beknopt  overzicht met de kernpunten van dit plan, de uitvoeringstermijnen,  
alsook de milderende/flankerende maatregelen  die in dit plan zijn opgenomen.
Deze vraag werd gesteld  aan de ministers  Hilde Crevits  (980), Zuhal  Demir (1317)
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD
op vraag nr. 1317 van 25 augustus 2021
van CARMEN RYHEUIL
Samen met de vraagsteller stel ik vast dat het feitelijk ruimtegebruik in Vlaanderen niet in 
overeenstemming is met het gepland ruimtegebruik, zoals in de jaren ’70 vastgelegd in de 
gewestplannen en later in de ruimtelijke uitvoeringsplannen. In Vlaanderen  ligt 208.900ha 
onder een groene bestemming (natuur + bos + overig groen). 35.250ha (16,9%) daarvan  
is in zonevreemd landbouwgebruik, 10.300ha (5%) kent het landgebruik recreatie  en 
5600ha (2,7%) wordt gebruik voor de landgebruikscategorie  “wonen” (waar ook tuinen  
onder vallen).  In totaal  is dus bijna 25% van het areaal dat bestemd is voor natuur niet in 
gebruik als natuur. 
De concrete  uitvoering van dit onderdeel  van het regeerakkoord wordt via verschillende  
acties gerealiseerd. Een aantal daarvan  zijn in voorbereiding. 
In concrete gebiedsgerichte planningsprocessen (RUPs) en landinrichtingsprojecten  wordt 
met alle actoren  in het gebied gekeken  op welke manier de feitelijke toestand  en de 
geplande toestand beter op elkaar kunnen afgestemd worden. Dit kan ertoe leiden dat 
bestemmingen worden  gewijzigd en/of eigendomstitels worden  geruild.  Hierbij zet de 
Vlaamse overheid in op verschillende  instrumenten, zoals voorkooprecht (natuur), 
bedrijfsverplaatsing (in kader van IHD) of planologische  ruil.
