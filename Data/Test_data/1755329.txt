title: Leerlingen secundair onderwijs - Gemiste herexamens door quarantaine
thema: Onderwijs en Vorming
pdf link: https://docs.vlaamsparlement.be/pfile?id=1755329
thema link: https://www.vlaamsparlement.be/parlementaire-documenten/schriftelijke-vragen/1549087
SCHRIFTELIJKE VRAAG
nr. 972
van LOES  VANDROMME
datum: 6 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen secundair onderwijs  -  Gemiste  herexamens door quarantaine
De klassenraad van iedere school beslist  ten laatste op 30 juni of een leerling  wel of niet 
geslaagd is.
Deze raad kan ook beslissen om één of meerdere proeven (herexamens) of opdrachten  op 
te leggen voor bepaalde leerlingen.
De directie  beslist vervolgens wanneer  de herexamens plaatsvinden. Dat is ten laatste op 
de eerste lesdag  van het volgende schooljaar.
Vooral jongeren werden de voorbije maanden getroffen door het coronavirus of moesten 
in quarantaine wegens een hoogrisicocontact. Zo misten sommigen ook hun herexamens 
en de kans om een attest te behalen.
1.Hoeveel leerlingen uit het secundair  onderwijs moesten  de afgelopen vijf schooljaren 
herexamens afleggen? Graag een overzicht per jaar en telkens ook per provincie, per 
onderwijsvorm en een onderscheid tussen gewoon en buitengewoon secundair 
onderwijs.
2.Hoeveel leerlingen  konden hun herexamens in de schooljaren  2019-2020 en 2020-
2021 wegens quarantaine niet afleggen?  Hoeveel van deze leerlingen kregen bijgevolg 
geen oriënteringsattest  voor het nieuwe schooljaar? Graag een overzicht per jaar en 
telkens ook per provincie, per onderwijsvorm en een onderscheid  tussen gewoon en 
buitengewoon secundair onderwijs.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 972 van 6 september 2021
van LOES  VANDROMME
Aan het beantwoorden van de vraag gaat een gegevensbevraging vooraf. Het Agentschap 
voor Onderwijsdiensten  (AGODI)  raadpleegde  de databanken op 20/09/2021.
1.In de bijlage vindt de Vlaams volksvertegenwoordiger een overzicht  van het aantal 
leerlingen met een uitgestelde beslissing van de studiebekrachtiging in de laatste 5 
schooljaren. De cijfers zijn opgesplitst per graad, onderwijsvorm, provincie van de 
administratieve zetel van de school, en niveau  onderwijs.  
De data tonen een opmerkelijke  stijging van het aantal uitgestelde  beslissingen vanaf  
het schooljaar 2019-2020,  en dan vooral in de 1ste en 2de graad  van het gewoon voltijds 
secundair onderwijs.  Het is op dit moment nog te vroeg  om al een betrouwbare 
toestand m.b.t. het schooljaar 2020-2021  mee te geven.
2.Op het einde van elk schooljaar is de delibererende klassenraad verplicht om voor elke 
regelmatig ingeschreven leerling  te beslissen over het geslaagd  of niet geslaagd  zijn 
voor het geheel van de vorming.  Geen enkele regelmatige  leerling kan dus onthouden  
worden van studiebekrachtiging.  AGODI ziet er op toe dat alle studiebekrachtigingen 
correct en tijdig geregistreerd worden. 
Het is dus niet mogelijk  dat een leerling  op het einde van een schooljaar geen 
oriënteringsattest zou ontvangen omwille van een covid-besmetting  of een 
quarantainemaatregel. Dat sommige leerlingen omwille van een besmetting of 
quarantaine al dan niet een B- of een C-attest ontvangen hebben  op het einde  van het 
schooljaar valt echter niet uit te sluiten. AGODI heeft echter geen zicht op de 
onderliggende motiveringen achter een uitgereikt  oriënteringsattest. 
BIJLAGE
Overzicht
