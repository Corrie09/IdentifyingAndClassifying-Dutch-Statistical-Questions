title: Utexbel Ronse - Verontreiniging bedrijfsafvalwater
thema: Natuur en Milieu
pdf link: https://docs.vlaamsparlement.be/pfile?id=1752595
thema link: https://www.vlaamsparlement.be/parlementaire-documenten/schriftelijke-vragen/1549442
SCHRIFTELIJKE VRAAG
nr. 1349
van MIEKE  SCHAUVLIEGE
datum: 9 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Utexbel Ronse  -  Verontreiniging bedrijfsafvalwater
Op 10 september 2020 verwierp  de Raad voor Vergunningsbetwistingen de vordering tot 
vernietiging van de omgevingsvergunning van het bedrijf Utexbel  in Ronse (vestiging 
Ninovestraat). Het bedrijf wordt verplicht  om een saneringscontract af te sluiten met 
Aquafin. Het uiteindelijke doel van de Vlaamse Milieumaatschappij (VMM)  en Aquafin is om 
het bedrijf  een bijdrage te laten betalen om zijn bedrijfsafvalwater  - dat eerst aan bepaalde 
normen moet voldoen - aan te sluiten op de rioolwaterzuiveringsinstallatie (collector  
Beekstraat).
Heel recentelijk liet OVAM (Openbare Vlaamse Afvalstoffenmaatschappij) de waterbodem 
en de oevers van de Molenbeek in Ronse analyseren naar POP (persistent  organic pollutant) 
en EP's afkomstig van de textielnijverheid gevestigd langs de Molenbeek. Uit dit onderzoek 
blijkt dat er een probleem is vastgesteld met gebromeerde brandvertragers  
(polybroomdifenylethers). In een staal van de waterbodem zijn ecotoxicologische 
grenswaarden overschreden.  Vlaamse triggerwaarden  voor waterbodem zijn voor BDE-209 
en BDE-28 overschreden. Ook voor PFAS (poly- en perfluoralkylstoffen)  rees er een 
probleem. Ter hoogte van twee staalnameplaatsen van de oever van de Molenbeek  gelegen 
in agrarisch gebied en in de nabijheid van agrarisch gebied  is de toetsingswaarde 
bodemsaneringsnorm voor dit bestemmingstype overschreden  met een maximale 
overschrijdingsfactor van 31,6.  Op basis daarvan werd een aantal voorzorgsmaatregelen 
aangekondigd.  
Vooral de combinatie tussen  PFAS en de gebromeerde brandvertragers  is zorgwekkend.  
Over Utexbel
1.M.b.t.  Aquafin  
a)Welke wettelijke verplichtingen  heeft Aquafin inzake sanering?
b)Welke wettelijke verplichtingen  heeft Aquafin inzake rapportering?
c)Behaalde Aquafin de doelstellingen tot nu toe?
d)Welke stappen  neemt de Vlaamse overheid als Aquafin  haar doelstellingen niet 
behaalt? Welk gevolg wordt  daaraan gegeven?
e)Is de 'verplichting' om een saneringscontract af te sluiten  via de 
vergunningsaanvraag een maatregel  die afdwingbaar  is? 
f)Wat is de huidige  stand van zaken  m.b.t.  het afsluiten van het saneringscontract  
(Utexbel vestiging Ninovestraat)/Aquafin? 
i.Werd  er een contract afgesloten?
ii.Wat zijn de voorwaarden?
iii.Wat zijn de kosten  van de sanering?  En hoe zijn deze kosten  over de partijen 
verdeeld?
iv.Werd  de waterzuivering reeds uitgevoerd?
v.Is een aankoppeling  aan RWZI-collector Beekstraat al aan de orde (RWZI: 
rioolwaterzuiveringsinstallatie)? 
g)Over welke instrumenten beschikt Aquafin als blijkt dat Utexbel niet aan de 
afspraken en verplichtingen inzake waterzuivering en afkoppeling voldoet?
h)Is het volgens de minister de taak van de overheid om de zuivering van het 
bedrijfsafvalwater van Utexbel op te nemen?
2.De vervuiling  door Utexbel sleept al jaren aan.
Overweegt de minister de mogelijkheid  om ambtshalve op te treden, en zo te zorgen 
voor de hoognodige  aansluiting op de RWZI?  Zoals de minister ambtshalve heeft 
opgetreden bij de vervuiling door het bedrijf Nyrstar in Limburg?
3.Wat zijn de volgende  juridische  stappen in het dossier Utexbel? Welke  stappen worden 
er ondernomen na het proces-verbaal door de afdeling Handhaving van het 
Departement Omgeving?
M.b.t.de resultaten van het onderzoek van de waterbodem
4.Hoe verklaart de minister dat er op het vlak van PFAS een overschrijding  tot 31,6 keer 
de bodemsaneringsnorm is vastgesteld, terwijl  bijvoorbeeld  de lozingsaanvraag van 
Utexbel op het vlak van PFAS/PFOS (perfluoroctaansulfonaat) geen extra voorwaarden  
vraagt? Is dit louter  toe te schrijven aan historische vervuiling? Of zijn er aanwijzingen 
dat er PFAS illegaal geloosd  zijn? Zo ja, welke overschrijdingen werden er vastgesteld? 
En in geval van overschrijdingen, bij welke bedrijven  in de omgeving  werd dit 
vastgesteld?
5.Welke verdere stappen  zullen worden ondernomen?  
a)Worden er monitoringsprojecten opgestart  rond de gezondheid  van omwonenden? 
Zo ja, welke stappen worden concreet ondernomen? Zullen bloedstalen voor 
werknemers en omwonenden afgenomen  worden? Is er daarover  overleg  met 
Agentschap Zorg en Gezondheid?
b)Wordt de opmaak van een beschrijvend bodemonderzoek opgelegd en opgestart? 
Zo ja, wat is de scope  van het beschrijvend bodemonderzoek en aan wie wordt dit 
opgelegd?
c)Hoe zal OVAM ervoor zorgen  dat de saneringskosten verhaald worden  op de 
(historische) vervuilers? Welke concrete stappen worden nog ondernomen 
bovenop het opstarten  van het beschrijvend bodemonderzoek? 
6.De combinatie van gebromeerde  brandvertragers  en PFAS kan mogelijk leiden tot een 
toxische coctail. 
Welke stappen worden ondernomen om deze interactie verder te onderzoeken? Welke 
maatregelen worden  genomen? Hoe werd met dit cocktaileffect rekening gehouden in 
de milieuvergunning?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1349 van 9 september 2021
van MIEKE  SCHAUVLIEGE
1.a) Aquafin is opgericht door het Vlaamse Gewest  om de rioolwater-
zuiveringsinfrastructuur in Vlaanderen verder  uit te bouwen,  te exploiteren en te 
financieren. Aquafin  vangt in hoofdzaak huishoudelijk afvalwater van de 
gemeentelijke riolen op in collectoren  en voert het naar zuiveringsinstallaties, waar 
het wordt  behandeld  volgens de Europese  en Vlaamse normen.
Onder bepaalde  voorwaarden mogen ook bedrijven hun afvalwater lozen op de 
openbare riolering.
Deze voorwaarden  zijn opgenomen in het bedrijfsafvalwaterbesluit van 2014 
(https://navigator.emis.vito.be/mijn-navigator?woId=67221):
-Aquafin dient de aansluitbaarheid  van het bedrijfsafvalwater op de RWZI te 
evalueren. Bedrijfsafvalwater moet verwerkbaar  zijn binnen de restcapaciteit op 
de RWZI en mag geen aanleiding  geven tot het minder goed functioneren van 
de RWZI noch tot beschadiging  of verstoring van de werking van het toevoerend 
rioleringsstelsel en de pompstations.
-Op basis van deze evaluatie formuleert  Aquafin een subadvies  tijdens de 
vergunningsopmaak
-Indien de verwerking van het bedrijfsafvalwater om specifieke 
investeringsmaatregelen en/of  specifieke exploitatiemaatregelen vraagt, zal 
Aquafin een contractvoorstel  voor sanering opmaken.  
Het saneringscontract beschrijft daarbij  minstens:
o 1° de motivering, de wijze van vaststelling en het bedrag van de specifieke  
investeringskosten; 
o 2° de wijze van de facturatie van de specifieke investeringskosten  aan de 
exploitant;
o 3° de voorwaarden voor het aanrekenen van de specifieke investeringskosten 
aan de exploitant;
o 4° de eigenaar van de investeringen;
o 5° de verbrekingsvergoeding ingeval  van vroegtijdige stopzetting van de 
overeenkomst.
b)-Het jaarlijks indienen van het IMJV (integraal milieujaarverslag) met info over 
behandelde debieten, effluentconcentraties,  verwijderingsrendementen, 
geloosde vrachten, gebruikte zuiveringstechnologie,…
-Het jaarlijks  overmaken aan de afdeling Handhaving van de in het vorige  punt 
bedoelde informatie, aangevuld  met gegevens  over verwerkte afvalstoffen en de 
gedetailleerde resultaten van het in Vlarem II voorziene controleprogramma.
-Het melden  van incidenten (voorvallen) waarbij de normen niet gehaald  worden 
of dreigen niet gehaald  te worden.
c)In 2020 voldeed 99% van de Aquafin-installaties aan de lozingsnormen,  in 2019 
bedroeg dit zelfs 100%. De percentages  worden jaarlijks gepubliceerd in het 
jaarverslag.
d)-Bij het niet-halen van de effluentnormen kan een PV opgemaakt worden  door 
afdeling Handhaving  dat overgemaakt wordt aan het parket; dit kan de basis zijn 
voor de eventuele  opstart van een gerechtelijke  vervolging.
-Bij het niet-halen  van de normen kan Aquafin voor de betrokken RWZI ook een 
deel van de terugbetaling van de gemaakte exploitatiekosten door het gewest 
mislopen, tenzij het niet-halen  van deze normen het gevolg is van een voorval 
veroorzaakt door derden (exploitatierisico  opgenomen in de 
Beheersovereenkomst).
e)In de betrokken  omgevingsvergunning voor de site Ninovestraat (MB van 9 
november 2018)  wordt de tijdelijke verdere lozing van bedrijfsafvalwater op het 
oppervlaktewater (de Molenbeek) niet langer toegestaan, en wordt een vergunning 
verleend voor lozing  op de RWZI mits het afsluiten van een saneringscontract.  De 
afdeling Handhaving ziet toe op de naleving hiervan. 
f)i.De contractaanvraag 18000011 (dd. 27/03/2018) heeft geleid tot een contract  
gekoppeld aan de uitvoering van het project investeringsproject '23367  RWZI 
Ronse: uitbreiding'.  Aangezien  dit investeringsproject nog niet gerealiseerd is, is 
dit contract momenteel  nog niet uitvoerbaar.
Via contractaanvraag 19000011 (dd. 17/04/2019)  heeft Utexbel vervolgens  een 
contract aangevraagd voor de (tussentijdse) periode tot aan de oplevering  van 
het investeringsproject 23367. Aquafin  heeft een contractvoorstel opgemaakt op 
05/06/2019, waartegen Utexbel beroep heeft aangetekend op 01/07/2019.  Bij 
ministerieel besluit van 21/5/2021 is het beroep  gegrond verklaard en wordt 
Aquafin opgedragen om een nieuw contractvoorstel  op te maken.Deze  beslissing 
is op 21/5/2021 meegedeeld aan de exploitant, Aquafin en de VMM. Op 
25/5/2021 is het nieuwe  contractvoorstel 19000011 door Aquafin  meegedeeld  
aan de Utexbel.  Utexbel heeft tegen  dit contractvoorstel opnieuw beroep 
aangetekend op 18/06/2021. De beroepsprocedure is nog lopende.
ii.De voorwaarden die zijn opgenomen in het huidige contractvoorstel  19000011  
zijn:
-Bedrijf  dient te investeren in de uitbreiding van de biologische 
zuiveringscapaciteit op RWZI Ronse;
-Bedrijf  dient aan te tonen dat bedrijfsafvalwater  goed biologisch  afbreekbaar 
is;
-Bedrijf  dient te lozen binnen de grenswaarden opgenomen in de 
omgevingsvergunning
iii.Zoals vermeld in het bedrijfsafvalwaterbesluit moet het gaan om specifieke 
investeringsmaatregelen en/of specifieke exploitatiemaatregelen  die nodig zijn 
om het bedrijfsafvalwater  mee te kunnen verwerken op de RWZI. 
Ingeval van Utexbel Ninovestraat wordt  een uitbreiding van het bestaande  
biologische volume met 600 m³ als specifieke  kost ten laste van de exploitant 
voorgesteld ten bedrage  van 800.000 euro (maximumbedrag excl. BTW). In 
functie van de specifieke levensduur van de installaties kunnen op een later 
tijdstip ook bijkomende kosten worden aangerekend.
iv.Aangezien er nog geen uitvoerbaar of ondertekend contract is, werd de 
waterzuivering op heden nog niet uitgevoerd.
v.Zoals vermeld in het bovenstaande is het investeringsproject  '23367 RWZI 
Ronse: uitbreiding'  nog niet gerealiseerd en is er nog geen ondertekend  
saneringscontract voor de tussentijdse periode.  Er is dus nog geen aankoppeling  
aan de RWZI-collector. Niettemin wordt  momenteel samen met Aquafin, Utexbel 
en mijn kabinet naar een spoedige oplossing gezocht. In dit verband verwijs ik 
naar het antwoord op deelvraag 2. 
g)Indien Aquafin zou vaststellen dat Utexbel de vergunningsvoorwaarden niet naleeft, 
kan Aquafin overgaan  tot een incidentmelding, waarna de Afdeling Handhaving een 
PV kan opmaken.
h)Zoals aangegeven in vraag  1 is de taak van de overheid inzake zuivering van 
afvalwater vastgelegd in de wetgeving.
2.Er lopen momenteel  besprekingen met Aquafin, Utexbel  en mijn kabinet, onder meer 
om een aansluiting op de RWZI  mogelijk  te maken voor de vestiging in de Ninovestraat.  
Bedoeling is om een gezamenlijke oplossing uit te werken  waarbij de vestiging in de 
Snoecklaan zijn afvalwater zelf zou zuiveren en op die manier niet langer voor 
problemen op de RWZI van Ronse kan blijven zorgen. Voor deze vestiging loopt er 
momenteel een beroepsprocedure tegen  de omgevingsvergunning  van de deputatie  dd 
01/07/2021. Naast de mogelijkheid van aansluiting op de RWZI,  worden ook 
alternatieve oplossingen onderzocht, zoals de mogelijkheid van een eigen  
waterzuivering op de terreinen van Utexbel.
3.De afdeling Handhaving stelde begin  2021 een proces-verbaal op wegens onvergund 
lozen op oppervlaktewater.   Dit PV is in behandeling bij het parket. 
Het bedrijf  werd uitdrukkelijk aangemaand,  meest recent  in mei 2021,  om een actieplan 
op te stellen om het lozen van bedrijfsafvalwater op oppervlaktewater  te stoppen, ook 
tijdelijk in afwachting van een aansluiting op de openbare riolering. 
Aangezien Utexbel  Ninovestraat geen afdoend  antwoord gegeven heeft om de lozing 
op oppervlaktewater te stoppen, werkt de afdeling Handhaving momenteel aan nieuwe  
maatregelen ten aanzien van het bedrijf.
4.In Ronse  heeft VMM PFAS gemeten bij 5 textielbedrijven over een periode van 2008 
tot 2021. Het gros van de metingen  ligt onder de 1 µg/l, met uitzondering van een 
aantal metingen bij Associated Weavers in 2010 en 2011.  De gemeten waarden bij 
Associated Weavers  liggen ruim onder de sectorale lozingsnormen voor textiel  in 
VLAREM II.Er zijn geen vaststellingen  van illegale lozingen  van PFAS.
In het kader van het milieuhygiënisch onderzoek  van 2018/2019  werd in opdracht van 
de OVAM een staalname van de oeverbodem  uitgevoerd  naast de Molenbeek ter hoogte 
van Bakkereel in de nabijheid  van het textielveredelingsbedrijf Tardel. Het onderzochte 
bodemstaal kreeg het label B6. Uit de analyseresultaten blijkt dat op deze locatie een 
PFOS-concentratie van 120 µg/kg ds werd gemeten. Rekening houdende met de 
ontwerp-bodemsaneringsnorm van 3,8 µg/kg ds voor PFOS in het vaste deel van de 
aarde in natuur- en landbouwgebied,  betekent dit dat de bodemsaneringsorm hier 31,6 
keer werd overschreden. Op basis van de zeer beperkt beschikbare 
onderzoeksresultaten kan de precieze oorzaak van deze veronteiniging  momenteel  
echter niet bepaald  worden  
Er kan momenteel ook geen uitspraak gedaan  worden over de historiciteit van de 
bodemverontreiniging specifiek  voor deze locatie en evenmin voor de 
bodemverontreiniging op de andere locaties  langs de Molenbeek omdat niet gekend is 
wanneer deze bodemverontreiniging werd veroorzaakt.
Voor wat betreft  de verdere stappen die in dit verband  gepland zijn, kan verwezen 
worden naar het antwoord op deelvragen 5b en 5c.
5.a)Bij de afdeling Vlaams  Planbureau voor Omgeving (VPO) werd en wordt kennis 
verzameld in het kader van de algemene Vlaams  Humaan Biomonitoring 
programma om blootstelling aan en gezondheidsrisico’s van PFAS en 
vlamvertragers te kunnen  inschatten.  Dit geeft een beeld  van de 
achtergrondblootstelling in Vlaanderen. Momenteel  worden  door Agentschap Zorg 
en Gezondheid (AZG) samen met OVAM,  VMM en departement Omgeving  in het 
kader van de expertenwerkgroep  PFAS modellen  ontwikkeld o.b.v.  deze en andere 
resultaten om het belang van verschillende opnameroutes voor PFAS en bijhorende 
gezondheidsrisico’s te bepalen. Deze modellen zullen ook toegepast  worden in het 
huidige dossier.  Vanaf 2022 wordt  een nieuwe Vlaamse campagne gestart  met 
specifieke aandacht  voor PFAS, vlamvertragers en andere polluenten. De link tussen 
de aanwezigheid in het milieu en de opname in de mens  krijgt  hierbij bijzondere 
aandacht. 
De OVAM staat in nauw overleg met het AZG om de situatie in Ronse op te volgen.  
In eerste instantie gaat dit over het meer gedetailleerd in kaart brengen  van de 
verspreiding van verontreiniging met gebromeerde vlamvertragers  en PFAS. Dit zal 
het voorwerp zijn van een gezondheidskundige  risico-interpretatie;  er zal bekeken  
worden of er no-regret maatregelen worden geadviseerd in een zone uitgebreider 
dan waar de huidige adviezen  van toepassing zijn. 
Mijn collega bevoegd voor volksgezondheid heeft reeds een standpunt uiteengezet 
rond extra bloedstaalnames  als antwoord op de recente VOU 4260.  
b)Het bijkomend onderzoek dat door de OVAM  werd opgestart op 7 september naar 
aanleiding van de vaststelling van het voorkomen  van een oever-  en 
waterbodemverontreiniging met PFAS en met gebromeerde  vlamvertragers langs 
en in de Molenbeek  heeft als doel een inschatting te maken van de mogelijke risico’s 
ten gevolge van deze verontreinigingen.
De resultaten van dit bijkomend onderzoek zullen in combinatie met de gegevens  
over de lozingen  van het bedrijfsafvalwater en de lozingsvergunningen van een 
aantal bedrijven die o.a. actief zijn in de textielnijverheid, bepalen welke  stappen 
door de OVAM in een volgende stadium kunnen ondernomen worden. Indien in een 
later stadium de verontreiniging  toewijsbaar  is aan bepaalde bedrijven, dan zal de 
OVAM hen aanmanen om een beschrijvend bodemonderzoek uit te voeren.
In een beschrijvend bodemonderzoek wordt  de ernst van de bodemverontreiniging 
onderzocht. Zo wordt meer informatie verzameld over de soort, de aard, de 
hoeveelheid, de concentratie, de oorsprong  en de omvang van de verontreinigende 
stoffen. Ook wordt de mogelijke verspreiding en het gevaar op blootstelling ervan 
aan mensen, planten  en dieren  en van het grond-  en oppervlaktewater en van de 
waterbodem nader bekeken.  Op basis van dit beschrijvend bodemonderzoek  wordt 
beslist of een bodemsanering  noodzakelijk is.
c)Zoals vermeld in het antwoord van vraag 5b zal OVAM de betrokken bedrijven  
aanmanen om een beschrijvend bodemonderzoek te voeren , indien de vastgestelde 
verontreiniging in en langs  de Molenbeek in verband kan worden gebracht  met de 
lozing van bedrijfsafvalwater. Indien uit deze onderzoeken zou blijken  dat een 
bodemsanering nodig is, dan zullen  de betrokken bedrijven  ook daartoe 
aangemaand worden.  De onderzoeks- en saneringskosten zijn voor rekening  van 
de saneringsplichtige  bedrijven.
In afwachting van de opstart  van beschrijvende  bodemonderzoeken  zullen de 
beschikbare gegevens over lozingen van bedrijfsafvalwater gecombineerd worden 
met de analyseresultaten  om te bepalen of er een verband kan aangetoond worden.
6.In het kader van het Vlaams humaan  biomonitoring programma worden  sinds 2002 
interne gehaltes  aan verschillende stoffen gelinkt met verschillende  
gezondheidseindpunten gaande van vroegtijdige  gezondheidssignalen tot ziekte-
outcomes. Op deze manier wordt  het mengseleffect bestudeerd.  Onderzoek  naar 
gezondheidseffecten van blootstelling aan mengsels is ook een belangrijk thema in 
HBM4EU (2016-2022), waar verschillende  Vlaamse onderzoekspartners  aan bijdragen. 
Ook in het partnerschap  PARC (2022-2029) zal mengseltoxiciteit en hoe op te nemen 
in risico-analyse van mengsels van chemische stoffen een belangrijk speerpunt  zijn. 
Verschillende Vlaamse  onderzoekspartners (waaronder VITO,  ILVO, PIH en alle 
Vlaamse universiteiten) en overheden zoals OVAM  en departement omgeving zijn actief  
betrokken bij dit partnerschap.
Concreet bekijkt het AZG in haar risico-inschattingen de gezondheidskundige 
eindpunten. Indien de literatuur onvoldoende rekenvoorbeelden heeft om de 
mengseltoxiciteit in kaart te brengen is de benadering vanuit gezondheid een 1e lijns-
techniek die aandachtspunten  genereert indien bv. stof x, y en z allen een impact  
zouden hebben  op hetzelfde gezondheidskundige eindpunt. Dit zou dus aanleiding  
geven tot extra voorzichtigheid (bv. extra voorzorg in het formuleren  van 
maatregelen). Hetzelfde principe geldt trouwens bij de inschatting  en omschrijving van 
de kwetsbare populatie tussen die verschillende polluenten.
In een aantal vergunningen van bedrijven met complexe afvalwaters zijn acute 
toxiciteitstesten opgenomen. Deze testen laten toe om het effect van (een mengsel  
van) toxische stoffen  in water te meten.  Ze hebben het voordeel dat ook de effecten  
van ongekende stoffen  en eventuele  mengseltoxiciteit mee worden opgepikt.
Het is de bedoeling om in de toekomst  meer acute toxiciteitstesten  op te nemen  in de 
vergunningen. Het gebruik van biotests voor het detecteren van specifieke effecten 
zoals hormoonverstoring of carcinogeniteit in oppervlakte- en afvalwater wordt 
momenteel onderzocht  binnen een werkgroep van de Kaderrichtlijn  Water.  
De onderzoeksgroep beveelt aan om specifieke biotests (ER-CALUX, A-YES) in te zetten  
voor het detecteren van oestrogene  activiteit. Dit is een van de effecten die veroorzaakt  
worden door de groep van PFAS verbindingen.   Vanuit VMM worden de initiatieven rond 
effectgericht meten maximaal opgevolgd  en ondersteund.
