title: Vlaams Integraal Actieplan Marien Zwerfvuil - Aanpak vervuiling door plastic nurdles (2)
thema: Natuur en Milieu
pdf link: https://docs.vlaamsparlement.be/pfile?id=1743830
thema link: https://www.vlaamsparlement.be/parlementaire-documenten/schriftelijke-vragen/1542015
SCHRIFTELIJKE VRAAG
nr. 1214
van MIEKE  SCHAUVLIEGE
datum: 6 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaams Integraal Actieplan Marien Zwerfvuil   -  Aanpak vervuiling door plastic nurdles (2)
In opvolging van mijn schriftelijke vraag nr. 642 van 18 februari 2021 heb ik enkele 
bijkomende vragen  over de aanpak van nurdleverlies.
Maatregel 21 van het Vlaams Integraal Actieplan Marien Zwerfvuil  formuleert  initiatieven 
om verlies van plastic  nurdles te vermijden. Ik citeer: "Operation Clean Sweep uitdragen 
naar bedrijven die pellets produceren, opslaan, transporteren of verwerken." Partners die 
vermeld worden zijn: "OVAM i.s.m. industrie, waterwegbeheerder en havens."
Deze actie is ook opgenomen in het Kunststoffenplan 2020-2025, onder:
-Actie 12: We moedigen  bedrijven aan om zich te engageren voor Operation Clean Sweep 
(OCS), om het verlies  van pellets  in het milieu tegen te gaan.
-Actie 13: We onderzoeken welke meer dwingende maatregelen van overheidswege  
kunnen bijdragen aan het beperken  van pelletverlies.
1.Wat is de stand  van zaken sinds het antwoord van de minister op vraag  nr. 642 wat 
maatregel 21 betreft van het actieplan marien zwerfvuil en inzake actie 12 van het 
kunststoffenplan?
2.In haar antwoord  op mijn vorige schriftelijke vraag maakte de minister melding van 
19 producenten, 36 verwerkers,  28 transportbedrijven, 1 afvalverwerkingsbedrijf,  3 
reinigingsstations en 1 leverancier. 
Hoeveel producenten, verwerkers en transporteurs in de havens  van Zeebrugge  en 
Antwerpen hebben plastic  nurdles en microbeads in hun bedrijfsprocessen? Graag had 
ik een volledige lijst van deze bedrijven per locatie en al dan niet aangesloten bij OCS. 
3.In haar antwoord op mijn vorige schriftelijke vraag  vermeldde de minister enkel 
PlasticsEurope en Essenscia, maar wat zijn de taken van de andere betrokken actoren 
inzake maatregel 21 en actie 12? Graag  een omstandig overzicht van alle betrokkenen 
met melding  van hun verplichtingen  en taken.  Onder meer de Vlaamse  Waterweg,  
OVAM (Openbare Vlaamse Afvalstoffenmaatschappij), VMM (Vlaamse 
Milieumaatschappij), de producerende  industrie, opslag- en transportindustrie, de 
Antwerpse haven  en haven van Zeebrugge,  de betrokken (lokale) 
handhavingsdiensten, enzovoort. 
4.Voor zwerfvuil bestaat een afgebakende doelstelling met deadline. Namelijk tegen 
2023 moet het zwerfvuilvolume  met 20% dalen ten opzichte van 2017 (vroeger 2013). 
Welke doelstellingen  zijn er geformuleerd  inzake het verlies van plastic  nurdles en 
microbeads in het milieu? 
5.Op welke wijze worden de doelstellingen  en acties gemonitord en gecontroleerd? Graag 
een (tussentijds) overzicht van de resultaten.
6.“PlasticsEurope en essenscia deelden  OVAM  onlangs  een stand van zaken mee.”  
Is er sprake  van een structurele en periodieke verslaggeving aan OVAM?  Wanneer was 
de laatste uitwisseling? Graag had ik kopie  ontvangen van al deze verslagen aan 
OVAM. 
7.Hoeveel ton nurdles werden  er sinds de lancering van Operation Clean Sweap 
opgeruimd? Graag een update van de cijfers voor het jaar 2021.
8.Hoeveel ton nurdles en microbeads werden opgeruimd in Vlaanderen, zowel langs de 
Schelde, de kust en andere waterlopen? Graag  een overzicht van alle opruimacties  per 
ton, per locatie (gemeente en waterloop), de opruimdienst/organisatie voor de jaren 
2017 tot vandaag. 
9.Tegen  eind juni 2021 is de studie  door UA (Universiteit Antwerpen)en de nulmeting 
door het VLIZ (Vlaams Instituut  voor de Zee) afgerond. Graag  had ik kopie ontvangen  
van de resultaten van de studie  en nulmeting. 
Wat zijn de volgende stappen? Welke doelstellingen worden  geformuleerd, graag  een 
overzicht. 
10.Welke doelstellingen in nurdleverlies en microbeads zijn er geformuleerd in de 
samenwerkingsovereenkomst OVAM - Port of Antwerp? Graag had ik kopie ontvangen 
van deze samenwerkingsovereenkomst.  
11.Welke doelstellingen in nurdleverlies en microbeads zijn er geformuleerd in de 
samenwerkingsovereenkomst OVAM - Haven van Zeebrugge?  Graag had ik kopie 
ontvangen van deze samenwerkingsovereenkomst. 
12.In haar antwoord op mijn vorige  schriftelijke vraag stelt de minister: “Indien de 
vrijwillige maatregelen  rond pelletverliezen onvoldoende  zouden zijn, zal een traject 
uitgewerkt worden om meer dwingende  maatregelen  (bijvoorbeeld via de 
vergunningsvoorwaarden) op te leggen”. 
Op welke wijze wordt er beoordeeld dat de maatregelen onvoldoende zijn? Wat is de 
deadline? In welke fase zit het traject over dwingende maatregelen? Wanneer komt er 
een herziening van de vergunningsvoorwaarden,  over welke vergunningsvoorwaarden 
gaat het en wanneer zijn de nieuwe voorwaarden van kracht? 
13.Over de actie A669: ‘Controles op plastiek pelletverlies’ door de dienst Handhaving. 
Worden er enkel  controles gedaan  in de haven van Antwerpen? Welke andere locaties  
worden gecontroleerd? 
14.in 2021 werden 16 controles uitgevoerd bij 13 verschillende bedrijven, naar aanleiding 
waarvan er 8 aanmaningen  en ook 2 processen-verbaal opgemaakt zijn. 
Graag had in een update  van het aantal controles,  aanmaningen en processen-verbaal 
ontvangen. Als een bedrijf de regelgeving niet respecteert, wat zijn dan de 
vervolgstappen na een aanmaning en/of process-verbaal? Werden er geldboetes 
uitgeschreven, indien ja, hoeveel boetes waren dat in 2019 tot vandaag? Werden er 
gerechtelijke stappen ondernomen,  indien ja welke stappen in 2019 tot vandaag? 
Graag een overzicht. 
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
ANTWOORD
op vraag nr. 1214 van 6 juli 2021
van MIEKE SCHAUVLIEGE
1.Zoals  reeds in mijn vorig antwoord aangegeven  is de aanpak  rond Operation Clean  
Sweep een initiatief van de sector  zelf (PlasticsEurope  en essenscia). Zij motiveren 
bedrijven, maar ook verenigingen en federaties, om het OCS initiatief te ondertekenen. 
Zij organiseren  onder andere  informatiesessies of delen “best practices” rond het 
vermijden van pelletverliezen. Tevens ontwikkelt PlasticsEurope momenteel een 
auditeerbaar certificatieschema. We ondersteunen  dit initiatief ook door een gerichte  
communicatie via de OVAM-kanalen. Zo heeft de OVAM op haar eigen website  volgende  
link geplaatst waarbij  het traject  algemeen  toegelicht wordt: 
https://www.ovam.be/samen-pelletverlies-in-de-kunststofketen-tegengaan
Inhoudelijk werd dat ook nog verder verduidelijkt  via de publicatie  “OVAM-link”  (editie  
maart 2021 ; p.8-9). 
2.Ik wil hier graag  eerst verduidelijken dat nurdles en microbeads in de context van het 
Uitvoeringsplan Kunststoffen twee verschillende  zaken zijn. Plastic  nurdles zijn de 
geproduceerde grondstoffen die in een verdere fase gebruikt worden  om 
kunststofvoorwerpen te maken. Microbeads daarentegen zijn kleine,  vaste  
kunststofdeeltjes die onder andere  gebruikt worden in cosmetica, zepen  en 
tandpasta,…Kunststofgrondstoffen zijn een materiaal dat bij veel Vlaamse  bedrijven  geproduceerd, 
opgeslagen en verder verwerkt  wordt. In welke mate bij die processen nurdles of 
microbeads ingezet  worden, laat staan pellet verliezen  optreden,  is niet geweten. 
Een lijst van bedrijven die aangesloten zijn bij OCS is niet beschikbaar bij mijn 
administratie, maar kan u best opvragen bij de initiatiefnemers  van OCS.  
3.De aanpak rond de actie 12 is opgevat in 2 fases.  Momenteel wordt  de focus  gelegd op 
de initiatieven in de regio van de Antwerpse haven. 
In de haven  van Antwerpen is het Zero Pellet loss – platform van toepassing.  Dit is een 
sectoroverschrijdende samenwerking  tussen partnerorganisaties  Havenbedrijf 
Antwerpen, essenscia, PlasticsEurope,  voka, Febetra en Transport en Logistiek 
Vlaanderen (TLV)  en de verschillende bedrijven van de volledige kunststofketen 
(transport, industrie en logistiek) die in de haven van Antwerpen  actief  zijn in de 
behandeling van kunststof pellets.  De verschillende partnerorganisaties streven ernaar 
om elk bedrijf dat actief is in de behandeling van kunststof  pellets in de haven van 
Antwerpen te laten toetreden tot dit platform en om het Operation Clean Sweep Chater  
te ondertekenen. 
De OVAM zal vnl. de (positieve en negatieve) ervaringen van actie 12 meenemen in het 
traject van actie 13 waarbij  mogelijke  dwingende  voorwaarden  in de 
vergunningsvoorwaarden opgenomen zouden  kunnen worden,  indien nodig zou blijken.  
Tevens zal er dan nagegaan worden  in welk mate de opgedane ervaring van actie 12 
kan geanalyseerd worden om een verdere aanpak voor Vlaanderen  uit te rollen. Zo 
wordt in de huidige aanpak naast Port of Antwerp ook Afdeling  Handhaving en de lokale  
toezichthouders van Antwerpen en Beveren betrokken. 
De OVAM zal dit traject ook verder binnen het LIFE IP-project C-MARTLIFE opvolgen. 
Naast enkele mogelijke aanpassingen  in VLAREM, kan dit ook uitgebreider onderzocht 
worden in het voorstel voor “BBT-onderzoek  voor pelletverliezen” dat momenteel 
voorligt bij de MINA-raad. Indien  dit goedgekeurd wordt, kan de studie  in 2022 
opstarten.  
U haalt ook de VMM aan in uw lijst van actoren. De VMM onderzoekt de verspreiding, 
effecten en risico’s van microplastics (actie 14 van het Uitvoeringsplan  Kunststoffen). 
De onderzoeksresultaten hiervan zijn recent gepubliceerd. Een toelichting alsook het 
rapport zelf vindt u via: https://www.vmm.be/nieuws/archief/microplastics-in-
oppervlaktewater-laag-tot-verwaarloosbaar-risico 
4.De werking Mooimakers focust  zich in hoofdzaak op zwerfvuil  van huishoudelijke 
oorsprong. Plastic nurdles en microbeads worden niet opgenomen als aparte  fractie 
binnen het huidige  doelstellingenkader en operationeel plan van Mooimakers. Plastic 
nurdles en microbeads worden onder andere opgenomen binnen het uitvoeringsplan 
kunststoffen en Vlaams actieplan  marien zwerfvuil – niet zozeer vanuit kwantitatieve 
doelstellingen, maar wel vanuit een benadering om de hinderaspecten en 
ongecontroleerde verspreiding aan te pakken.  Het is wel zo dat afdeling Handhaving in 
het kader van het zwerfvuilcharter (2021-2022)  bijkomend een aantal klasse  1 en 
klasse 2 bedrijven  zal controleren op pelletverliezen.  Ook in het in opmaak zijnde 
omgevingshandhavingsprogramma zal ik verscherpte aandacht voor deze problematiek  
voorzien. 
5.De doelstellingen  van deze acties zijn kwalitatief. OCS is vnl. gericht op motivatie van 
bedrijven om correcte procesvoering en beheersing van pelletverlies na te leven.  Dit 
initiatief is een vrijwillig  engagement  vanuit de sector. Zoals eerder aangegeven 
ontwikkelen zij momenteel ook een auditsysteem om de naleving te controleren. Voor 
meer gedetailleerde  resultaten verwijs  ik u naar de initiatiefnemers van OCS zelf. 
Binnen het LIFE IP project C-MARTLIFE wordt het traject rond pelletverliezen  ook 
opgenomen en bekijkt de OVAM  momenteel welke acties  hierrond  de komende jaren 
uitgevoerd zullen  worden. 
6.Er is periodiek overleg tussen PlasticsEurope  & essenscia en de OVAM in het kader van 
de acties  en de overlegplatformen van het uitvoeringsplan kunststoffen.  De voortgang 
werd mondeling  toegelicht. Bijgevolg zijn hiervan geen uitgebreide verslagen 
opgesteld. 
7.In de eerste  jaarhelft van 2021 werd 2,5 ton pellets ingezameld.
8.Mooimakers ondersteunt vanuit Vlaanderen het afvalrivieronderzoek aan de Maas.  
Nurdles worden hierbij  steekproefsgewijs  geteld, maar dit betreft slechts  een beperkt 
aantal vaststellingen. Bovendien worden de nurdles en microbeads niet op zich 
gespecifieerd, maar onder “plastic”.  Momenteel bestaat er nog geen uitgebreide of 
systematische trajecten op andere rivieren.
9.In de periode 2020 – 2021 wordt een eerste nulmeting (T0) van de plastic flux naar 
zee opgesteld door VLIZ, UGent,  UAntwerpen  en KULeuven in opdracht van de OVAM 
in de context van het Vlaams Integraal  Actieplan Marien Zwerfvuil. In de nulmeting 
meten we zowel macro- als microplastics in de waterkolom en ook het sediment.  Er 
wordt gemeten in de Schelde/kanaal Gent-Terneuzen en de haven van Nieuwpoort en 
Oostende. Op basis van deze metingen en de modellering van de KULeuven  zullen we 
zo komen tot een ruwe nulmeting. Hiervan is momenteel  nog geen finaal rapport 
beschikbaar.Wat het doctoraatsonderzoek rond de (macro-)  Plastic Flux in de Schelde naar de zeeën  
en oceanen betreft, moet ik u melden dat dit onderzoek nog doorloopt tot 2022. Als 
gevolg van corona zijn enkele stuurgroepen een aantal keren uitgesteld. Ook hiervan 
is nog geen eindrapport beschikbaar. 
10.De samenwerkingsovereenkomst tussen de OVAM en Port of Antwerp betreft een 
engagement om rond een aantal onderwerpen samen te werken. Specifiek rond pellet 
verliezen is het volgende opgenomen: “De partijen engageren zich om een 
samenwerking verder uit te bouwen zodat handhaving en sanctioneren rond het 
verliezen van kunststof pellets op Vlaams niveau gewaarborgd kan worden.  De acties  
en de betrokken actoren van het Vlaamse Uitvoeringsplan  Kunststoffen  kunnen  hiertoe  
een centrale  verbindende rol spelen. De partijen  nemen elk hun rol op in de 
totstandkoming van regelgeving om het verliezen van kunststof pellets  in het milieu  te 
voorkomen.”
11.De samenwerkingsovereenkomst  tussen de OVAM en de Haven  van Zeebrugge werd 
opgesteld in het kader  van het beleidsthema  bodem. Hierin is niets opgenomen rond 
de aanpak van pellet verliezen. 
12.Momenteel zitten we nog in het begin  van dit traject, namelijk de inventarisatiefase.  
Deze actie heeft volgens het Uitvoeringsplan Kunststoffen  een doorlooptijd tot 2025.  
Afdeling handhaving onderzoekt via een steekproef waar pellets kunnen ontstaan.  In 
een volgende  fase zal er bekeken  worden in welke mate de acties die in het kader van 
OCS voorgesteld worden afdoende zullen zijn. Indien meer dwingende maatregelen  
nodig zouden zijn, kunnen deze via de vergunningsregelgeving (VLAREM) opgesteld en 
opgelegd worden.  Tevens zal OVAM via het LIFE IP project C-MARTLIFE ook verder  
onderzoeken welke maatregelen genomen  kunnen worden. 
13.De Omgevingsinspectie voorziet naast  de controles in de haven van Antwerpen ook 
controles in de rest van Vlaanderen o.a. in Heist-op-den-Berg, Westerlo, Meerhout, 
Arendonk, Geel, Houthalen, Alken, Dendermonde, Wetteren, Vilvoorde, Kampenhout, 
Ieper en Diksmuide bij producenten of verwerkers  van kunststoffen, kunststofvezels 
en bij verwerkers van afval.
14.De Omgevingsinspectie voerde ondertussen 36 controles uit bij 22 bedrijven en maakte  
14 aanmaningen op en 2 PV. Het parket heeft 1 PV nog in behandeling en voor de 
tweede PV is een bestuurlijke transactie,  een administratieve boete, opgesteld van 
3475 euro.
De aanmaningen en PV’s worden opgevolgd door opnieuw ter plaatse controles uit te 
voeren en indien nodig  opnieuw een handhavingstraject te starten.  De ernst van het 
vastgestelde misdrijf is bepalend voor het in te zetten handhavingsinstrument.
BIJLAGEN
1.Samenwerkingsovereenkomst  OVAM  – Port of Antwerp
2.Samenwerkingsovereenkomst  OVAM  – Haven van Zeebrugge
