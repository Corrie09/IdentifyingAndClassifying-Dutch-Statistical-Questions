title: Drinkwatermaatschappijen - Gehanteerde tarieven
thema: Natuur en Milieu
pdf link: https://docs.vlaamsparlement.be/pfile?id=1743946
thema link: https://www.vlaamsparlement.be/parlementaire-documenten/schriftelijke-vragen/1542706
SCHRIFTELIJKE VRAAG
nr. 1215
van MAXIM VEYS
datum: 7 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Drinkwatermaatschappijen  -  Gehanteerde  tarieven
Water is een basisrecht maar de waterfactuur vormt voor veel gezinnen  een zware 
dobber. Drie onderdelen bepalen samen het eindbedrag op de waterfactuur: levering, 
afvoering en zuivering water. Elk onderdeel  bestaat telkens  uit een vast recht (vast 
bedrag) en een variabele prijs en dit variabele  bedrag verschilt bij de verschillende 
watermaatschappijen. Hierdoor verschilt de waterprijs naargelang van de regio waar men 
woont.
1.Heeft  de minister een volledig overzicht van de verschillende  tarieven  die de 
watermaatschappijen hanteren? Graag  een overzicht  sinds 2014, per onderdeel 
(levering, afvoering en zuivering water) per provincie en per watermaatschappij.
2.Heeft  de minister een overzicht van het aantal afsluitingen? Graag een overzicht  
sinds 2014, per provincie en per watermaatschappij.
3.Heeft  de minister een overzicht van het aantal  afbetalingsplannen? Graag een 
overzicht sinds 2014,  per provincie en per watermaatschappij.
4.Welke initiatieven  heeft de minister  de voorbije  jaren al genomen  en zal de minister 
nog nemen om deze problematiek aan te pakken  en te komen tot gelijke tarieven  in 
elke watermaatschappij?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1215 van 7 juli 2021 
van MAXIM VEYS 
1.De actuele tarieven  die de integrale  waterfactuur voor gezinnen  bepalen zijn terug te 
vinden op https://www.vmm.be/water/waterfactuur/prijzen-en-tarieven-gezinnen; 
deze voor bedrijven  op https://www.vmm.be/water/waterfactuur/bedrijven. 
In bijlage vindt u de overzichten van de tarieven vanaf 2016 tot nu. Bijlage  1 bevat de 
tarieven voor huishoudens; bijlage 2 deze voor niet-huishoudens. Vóór 2016 kende de 
integrale waterfactuur nog geen, over alle componenten uniforme,  tariefstructuur- 
daarom worden in de bijlage geen cijfers van vóór 2016 weergegeven.
Het laagste regioniveau  waarop de tarieven die de integrale waterfactuur van een gezin  
kunnen verschillen is de gemeente. Daarom zijn de overzichten opgemaakt tot 
gemeenteniveau. 
De VMM-website bevat  nog meer informatie  die duiding geven bij de opbouw van de 
waterfactuur, alsook  een berekeningstool  en vergelijkingen die u mogelijk interesseren:
-Onderzoek en trends — Vlaamse Milieumaatschappij (vmm.be)
-Bereken je waterfactuur — Vlaamse Milieumaatschappij  (vmm.be)
-Integrale waterprijs in Vlaanderen vergeleken  met andere Belgische  gewesten — 
Vlaamse Milieumaatschappij (vmm.be)
-Sociaal tarief — Vlaamse  Milieumaatschappij (vmm.be)
2.De VMM publiceert  de gevraagde cijfers jaarlijks in het rapport  ‘Statistieken Toepassing 
Algemeen Waterverkoopreglement’. Aanvullend aan dit rapport kan u de gevraagde 
cijfers ook per gemeente en per provincie raadplegen via de Excel-tabel  die u als bijlage 
van het rapport eveneens kan terugvinden  op de website van de VMM. 
De rapporten van 2014-2019 kan u terugvinden via:
https://www.vmm.be/publicaties/statistieken-toepassing-algemeen-
waterverkoopreglement-jaar-2014
https://www.vmm.be/publicaties/statistieken-toepassing-algemeen-
waterverkoopreglement-2015
https://www.vmm.be/publicaties/statistieken-toepassing-algemeen-
waterverkoopreglement-2016
https://www.vmm.be/publicaties/statistieken-toepassing-algemeen-
waterverkoopreglement-2017
https://www.vmm.be/publicaties/statistieken-toepassing-algemeen-
waterverkoopreglement-jaar-2018
https://www.vmm.be/publicaties/statistieken-toepassing-algemeen-
waterverkoopreglement-2019
De cijfers voor 2020 zijn nog niet beschikbaar.
3.Zie rapporten  (vraag 2).
4.De verscheidenheid  in tarieven tussen  de verschillende watermaatschappijen en 
rioolbeheerders zijn het gevolg van de verschillen in kosten die onder  meer het gevolg 
zijn van verschillende waterbronnen, verschillende noodzaak aan investeringen en de 
verschillende kenmerken van de distributiegebieden, wat verschillen  in 
exploitatiekosten voor drinkwater- of rioolnetwerken  veroorzaakt.  
De tarieven variëren inderdaad over Vlaanderen. De waterbedrijven kunnen hun 
tarieven evenwel niet vrij verhogen. Elke watermaatschappij beschikt voor de 
drinkwateractiviteit over een geconsulteerd, gereviseerd en door de vennoten en de 
WaterRegulator goedgekeurd tariefplan. De Economisch Toezichthouder houdt toezicht 
op de tarieven  voor de gemeentelijke  en bovengemeentelijke  sanering.  De 
tariefregulering zet aan tot transparante, onderbouwde en voorspelbare tarieven. Een 
uniforme waterprijs over Vlaanderen is geen garantie voor een efficiënte watersector. 
Ik wil vooral inzetten  op het verhogen van die efficiëntie, dit om de vele uitdagingen 
die er zijn in watervoorziening en sanering, effectief en degelijk aan te pakken.  
Ik zal als minister  bevoegd voor water, blijvend inzetten op de betaalbaarheid en 
billijkheid van de waterfactuur, met bijzondere aandacht voor de sociaal zwakkeren. 
BIJLAGEN 
1.Tarieven integrale  waterfactuur per component  voor huishoudens  2016-2021
2.Tarieven integrale  waterfactuur per component  voor niet-huishoudens 2016-2021
