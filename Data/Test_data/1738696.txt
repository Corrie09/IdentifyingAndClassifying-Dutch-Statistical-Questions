title: Woonzorgcentra (wzc's) - Compenserende maatregelen ingevolge coronacrisis (3)
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1738696
thema link: https://www.vlaamsparlement.be/parlementaire-documenten/schriftelijke-vragen/1538788
SCHRIFTELIJKE VRAAG
nr. 764
van LISE VANDECASTEELE
datum: 25 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Woonzorgcentra (wzc's)  -  Compenserende  maatregelen ingevolge coronacrisis (3)
Vlaanderen is sinds de zesde  staatshervorming bevoegd voor de financiering van de zorg 
in woonzorgcentra, centra voor kortverblijf en dagverzorgingscentra met een bijzondere 
erkenning. Sinds 1 januari 2019 verloopt de financiering  van de residentiële ouderenzorg  
binnen de context  van de Vlaamse sociale bescherming (VSB) en neemt Vlaanderen de 
dienstverlening over van de federale overheid.
Tijdens de coronacrisis  kwamen er door de uitval van personeel en de leegstand van 
bedden enkele  compenserende  maatregelen voor de woonzorgcentra.
In schriftelijke vraag nr. 641 van 7 mei 2021 over de compenserende maatregelen 
ingevolge de coronacrisis stelde ik onder meer de vraag naar een verdeling  van de 
compensaties per type ‘openbaar’, ‘vzw’ en ‘commercieel’. In opvolging daarvan had ik 
nu ook graag een antwoord gekregen op de volgende vraag.
Graag een maandelijkse evolutie van de compensaties voor de leegstand en personeel in 
de woonzorgcentra, vanaf de start ervan  tot op datum, met onderverdeling  per type: ‘for 
profit’ (inclusief vzw’s die behoren tot commerciële groepen),  ‘social profit’ en ‘publiek’.
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 764 van 25 juni 2021
van LISE VANDECASTEELE
U vindt als bijlage  een overzicht van: 
-de compensaties voor de verminderde bezetting waarop de woonzorgcentra (al dan niet 
met bijhorend centrum  voor kortverblijf) recht hadden in elke periode, opgedeeld  tussen 
openbaar, vzw (inclusief vzw’s die behoren tot commerciële  groepen) en for profit. Het 
betreft de gegevens tot en met maart 2021 die eerder  ook al in vraag 641 werden 
meegedeeld. De berekeningen worden,  conform de besluiten  van de Vlaamse  Regering, 
telkens per kwartaal uitgevoerd en uitbetaald om het meerwerk  dat deze COVID-19-
maatregelen meebrengen ook enigszins beheersbaar te houden voor Zorg en 
Gezondheid. De gegevens voor de maanden april, mei en juni worden verrekend en 
uitbetaald na afloop van de indieningsperiode  van de gegevens voor de maand juni op 
31 augustus 2021.  In de maand september  dus;
-de tegemoetkoming voor de extra inzet van personeel in elke periode, opgedeeld  tussen 
openbaar, vzw (inclusief vzw’s die behoren tot commerciële groepen) en for profit. Dit 
zijn dezelfde gegevens  zoals meegedeeld in antwoord op de schriftelijke vraag nr. 641 
van 7 mei 2021, aangevuld met de betalingen die recent plaatsvonden.
Het agentschap beschikt  standaard niet over de informatie of een vzw al dan niet behoort 
tot een for profit groep.  In het kader van de dagprijsmeting wordt jaarlijks eenmalig een 
actualisatie opgemaakt van de woonzorgcentra die onder de grootste groepen ressorteren. 
Deze gegevens zijn echter niet geactualiseerd  beschikbaar, noch beschikt het agentschap 
momenteel over de tijd om deze tijdrovende manuele oefening uit te voeren. Noch beschikt 
het agentschap voor alle VZW’s die onder een commerciële  groep ressorteren over deze 
informatie. Het is bijgevolg  ook niet mogelijk om voor de gevraagde cijfers  een 
onderverdeling te maken in ‘for profit’ (inclusief vzw’s die behoren tot commerciële 
groepen), ‘social profit’ en ‘publiek’. Er kan wel een onderscheid  gemaakt worden tussen 
openbaar, vzw (inclusief vzw’s  die behoren tot commerciële  groepen) en for profit.
Zoals ook eerder meegedeeld in antwoord op de schriftelijke vraag nr. 641 van 7 mei 2021, 
werden bepaalde compensaties  voor de verminderde bezetting geconsolideerd  meegedeeld 
voor een bepaalde periode  en is een uitsplitsing  per maand niet mogelijk. Waar dit wel 
mogelijk is, vanaf  oktober 2020, zijn de gegevens per maand meegedeeld.  
Dezelfde beperking  geldt voor de compensaties voor personeelsinzet waar de 
gegevensverwerking gebeurt per periode van meerdere maanden. Dat betekent dat de 
gegevens niet per maand kunnen  worden uitgesplitst. 
BIJLAGE
Overzicht
