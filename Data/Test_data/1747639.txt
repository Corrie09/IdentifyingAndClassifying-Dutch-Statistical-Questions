title: Erkende dierenasielen - Opgevangen dieren
thema: Dierenwelzijn
pdf link: https://docs.vlaamsparlement.be/pfile?id=1747639
thema link: https://www.vlaamsparlement.be/parlementaire-documenten/schriftelijke-vragen/1545042
SCHRIFTELIJKE VRAAG
nr. 897
van ELS STERCKX
datum: 9 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Erkende dierenasielen   -  Opgevangen dieren
In erkende dierenasielen  belanden  jaarlijks meer dan 50.000 dieren. Het gaat niet enkel 
om honden en katten, maar ook om knaagdieren, konijnen en vogels. Het zijn dieren die 
afgestaan worden door de eigenaar of die in beslag genomen  worden. Geadopteerde 
honden zijn gechipt, geregistreerd en in het bezit van een geldig paspoort. Geadopteerde 
katten zijn gechipt, geregistreerd  en gecastreerd of gesteriliseerd.
1.Hoeveel dieren zijn er in de periode 2017-2020 in het asiel terechtgekomen? Graag  
overzicht per dierenasiel en per jaar. Graag overzicht  met vermelding van de 
diersoort.
2.Hoe evalueert de minister  deze cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 897 van 9 juli 2021
van ELS STERCKX
1.In bijlage vindt u een globaal overzicht van het aantal opgevangen dieren in de 
Vlaamse dierenasielen in 2019 en 2020. Voor het jaar 2019 waren dat 142 asielen, 
voor 2020 zijn de cijfers van 163 asielen opgenomen. De statistieken van de jaren 
2017 en 2018 vindt u op de website van de dienst Dierenwelzijn 
(https://www.vlaanderen.be/dierenwelzijn/werking-en-beleid/cijfers-
dierenwelzijn#asielcijfers).  Deze cijfers hebben betrekking op 75 dierenasielen die 
zowel in 2017 als in 2018 de cijfers bezorgden. 
De cijfers per dierenasiel  kan ik u niet bezorgen, aangezien een aantal dierenasielen 
ervoor kiest om deze gegevens niet openbaar te maken maar als vertrouwelijk te 
laten behandelen door de dienst Dierenwelzijn.
2.Nuancering  is aangewezen, gelet op het feit dat het aantal asielen sinds 2017 
gestegen is, alsook het feit dat niet alle dierenasielen vertegenwoordigd  zijn in alle 
jaarlijkse statistieken. Ondanks herhaaldelijk  aandringen van de dienst Dierenwelzijn 
waren er immers asielen die de bevraging niet of onvolledig invulden. 
Aan de hand van de cijfers  van de voorbije twee jaren kan ik alleszins  samen met u 
vaststellen dat er in 2020 minder dieren in een asiel zijn beland of uit een asiel zijn 
gehaald dan in 2019. Er werden  iets meer dieren gevonden  en naar een asiel 
gebracht, maar er werden minder dieren afgestaan en er zijn minder in beslag  
genomen dieren opgevangen in een asiel. In vergelijking met 2019 werden er in 2020 
minder dieren herenigd met hun baasje en minder dieren kregen een nieuwe thuis.  
Uiteraard hebben de coronamaatregelen hun effect  gehad op de normale werking van 
de dierenasielen.
BIJLAGE
Overzicht 
