title: Randfonds - Projecten en middelen
thema: Brussel en de Vlaamse Rand
pdf link: https://docs.vlaamsparlement.be/pfile?id=1750821
thema link: https://www.vlaamsparlement.be/parlementaire-documenten/schriftelijke-vragen/1548045
SCHRIFTELIJKE VRAAG
nr. 928
van KLAAS SLOOTMANS
datum: 9 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Randfonds  -  Projecten  en middelen
Ik verwijs  naar mijn schriftelijke vraag nr. 785 van 7 september  2020.
In de beleidsnota  Vlaamse Rand en dito beleids- en begrotingstoelichting 2020 zag het 
Randfonds het levenslicht. Voor de huidige regeerperiode werd 26 miljoen euro 
gebudgetteerd om een antwoord te kunnen  bieden op de grootstedelijke effecten  alsook 
voor mobiliteitsproblemen,  druk op de onderwijscapaciteit, taalachterstand, het 
verdwijnen van de groene  en open ruimte en het dorpse karakter, het behoud van taal 
en culturele identiteit en een gebrek aan welzijns- en gezondheidsvoorzieningen en de 
hoge druk op de grond- en woningprijzen. De minister stelde hierbij dat de middelen niet 
voorbehouden zijn voor een exhaustieve lijst van bevoegdheden.  In zijn mondelinge  
toelichting stelde hij dat “we het eigenlijk kunnen  uitgeven aan wat we willen”.  
1.Hoeveel middelen werden tot nu toe toegekend in het kader van het Randfonds?
2.Welke concrete projecten  werden ermee  gefinancierd  en welke  beleidsdoelstelling 
dienden ze? Graag met vermelding van de bestede middelen van het Randfonds.
3.Welke gemeenten dienden  al een aanvraag in om aanspraak  te maken op het 
Randfonds en welke  hebben ook een positief  gevolg gekregen?
BEN WEYTS  
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 928 van 9 augustus  2021
van KLAAS SLOOTMANS
1.Sinds de oprichting  van het Vlaamse Randfonds in 2020 tot en met nu hebben we  5,30 
miljoen euro toegekend. 
2.We hebben de meeste middelen toegekend voor de vergroening van de Vlaamse Rand 
met de jaarlijkse vergroeningssubsidie die we verlenen in samenwerking  met het 
Agentschap Natuur  en Bos, en voor onderwijs- en taalstimulerende activiteiten 
Nederlands in de schoolvakanties  en buitenschoolse  opvang voor kinderen  en jongeren 
in de Vlaamse  Rand, in samenwerking  met Vlaamse onderwijsentiteiten.  Als bijlage 
vindt u een overzicht van alle gefinancierde projecten  die we met het Vlaamse 
Randfonds tot nu gefinancierd hebben.
3.Met de jaarlijkse vergroeningssubsidie in de Vlaamse  Rand in 2020 hebben  de volgende 
gemeenten een subsidie gekregen:  Linkebeek, Ternat, Opwijk, Merchtem, Wemmel, 
Overijse, Hoeilaart, Lennik, Beersel, Tervuren, Halle, Drogenbos,  Sint-Pieters-Leeuw 
en Vilvoorde.
De jury rangschikte een aantal projecten  van de gemeenten  Asse,  Sint-Pieters-Leeuw, 
Steenokkerzeel, Tervuren en de stad Vilvoorde in 2020 lager.
Voor de jaarlijkse vergroeningssubsidie in 2021 hebben de volgende gemeenten een 
aanvraag ingediend: Halle, Zaventem, Beersel, Hoeilaart, Dilbeek, Vilvoorde, Affligem, 
Steekokkerzeel en Halle. Zodra het dit najaar duidelijk is welke projecten in 2021 een 
subsidie krijgen,  zal ik hierover samen met minister  Demir, bevoegd  voor Omgeving 
communiceren. Deze informatie zal ook verschijnen op de website van het Agentschap 
Binnenlands Bestuur en de website van het Agentschap Natuur en Bos. 
De subsidies voor taalstimulerende activiteiten Nederlands in de schoolvakanties en 
buitenschoolse opvang  voor kinderen en jongeren zijn naar de Groep  INTRO  en 
daarnaast naar de volgende gemeenten  gegaan: Asse, Overijse, Vilvoorde,  Grimbergen  
Sint-Pieters-Leeuw, Dilbeek en Beersel.
BIJLAGE
Overzicht van alle gefinancierde projecten  in 2020 en 2021
