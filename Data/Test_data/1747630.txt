title: Project rechteroever Nieuwpoort - Uitvoering
thema: Mobiliteit en Verkeer
Openbare werken
Ruimtelijke ordening
pdf link: https://docs.vlaamsparlement.be/pfile?id=1747630
thema link: https://www.vlaamsparlement.be/parlementaire-documenten/schriftelijke-vragen/1547985
SCHRIFTELIJKE VRAAG
nr. 1272
van STEFAAN  SINTOBIN
datum: 3 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Project rechteroever Nieuwpoort  -  Uitvoering
Het Agentschap  Maritieme Dienstverlening  en Kust (MDK), de stad Nieuwpoort en de 
provincie West-Vlaanderen ondertekenden op 17 oktober 2011 een initiële 
samenwerkingsovereenkomst voor de realisatie van het project ‘Nieuwpoort 
rechteroever’. Dat project voorzag in de realisatie  van een nieuw  insteekdok voor actieve 
en recreatieve  zeilsport met een 600-tal bijkomende ligplaatsen, een project met 
permanente woningen, ondersteunende toeristische verblijfsaccommodaties, handel en 
bedrijvigheid, toeristische voorzieningen,  kantoren en parkeermogelijkheden. Er zou ook 
een brugverbinding voor voetgangers en fietsers komen van de stad Nieuwpoort langs 
het projectgebied. Het provinciaal  ruimtelijk uitvoeringsplan  ‘RUP rechteroever 
jachthaven Nieuwpoort’ werd ondertussen  definitief vastgesteld door de provincieraad op 
24 oktober 2019. De Vlaamse Regering is niet overgegaan  tot schorsing van dat PRUP, 
waardoor het uitvoeringsplan  in werking trad 14 dagen na publicatie ervan in het 
Belgisch Staatsblad.
In het PRUP wordt in een nieuw jachthavendok  voorzien ten zuiden van het bestaande  
dok Novus Portus. Het zal plaats bieden  aan een 500-tal  jachten. Rond het nieuwe  dok 
komt een stedelijke ontwikkeling met ruimte voor 1000 wooneenheden,  horeca,  
handelszaken en jachthavengebonden bedrijvigheid. Vanuit  dat nieuwe stadsdeel zal een 
verbinding voor voetgangers en fietsers gemaakt worden tussen Nieuwpoort stad en de 
bestaande jachthaven Novus Portus. Het private consortium dat het project rechteroever 
Nieuwpoort zou uitvoeren, sloot een samenwerkingsovereenkomst met het MDK, dat 
samen met het stadsbestuur en de provincie het gebied zou ontsluiten. 
Participatiemaatschappij Vlaanderen (PMV) treedt op als partner van deze 
gebiedsontwikkeling. 
PMV was in eerste instantie  adviseur voor het MDK in dit project.  PMV bewaakt de 
financiële impact  van het project  en geeft advies aan de projectorganisatie. Daarnaast zal 
PMV ook de overheid vertegenwoordigen als aandeelhouder in het consortium  op basis 
van de in te brengen overheidsgronden.  Met de verschillende bedrijven,  zowel de 
eigenaars als huurders, zijn de voorbije jaren reeds  gesprekken gevoerd rond de 
modaliteiten en verwachtingen van herlokalisatie van deze bedrijven.
1.Wat is de stand van zaken rond de realisatie van het dossier?  Welke stappen werden 
ondernomen sinds de definitieve  vaststelling  van de juridisch-ruimtelijke basis via 
het PRUP rechteroever jachthaven  Nieuwpoort?
2.Wat was de voorbije  jaren de betrokkenheid van het MDK in het dossier?
3.Wat is vandaag het tijdpad voor de realisatie van de verschillende onderdelen van 
het dossier?
Deze vraag werd gesteld  aan de ministers  Zuhal Demir (1272), Lydia Peeters (1519).
Vragen over hetzelfde  onderwerp werden gesteld  aan minister Crevits (970).
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1272 van 3 augustus 2021
van STEFAAN  SINTOBIN
Een gecoördineerd  antwoord zal worden  verstrekt door Lydia Peeters, Vlaams minister 
van Mobiliteit en Openbare Werken.
