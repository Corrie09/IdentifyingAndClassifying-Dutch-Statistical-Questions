title: Ongevallen langs schoolroutes - Limburg (2)
thema: Mobiliteit en Verkeer
Onderwijs en Vorming
pdf link: https://docs.vlaamsparlement.be/pfile?id=1746272
thema link: https://www.vlaamsparlement.be/parlementaire-documenten/schriftelijke-vragen/1547955
SCHRIFTELIJKE VRAAG
nr. 1514
van ROOSMARIJN BECKERS
datum: 30 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Ongevallen langs schoolroutes  -  Limburg (2)
Recent vroeg ik bij de minister de cijfers op inzake de ongevallen  van schoolkinderen  
tijdens het woon-schoolverkeer in de periode  van 2015 tot en met 2019 voor mijn 
thuisprovincie Limburg (schriftelijke vraag  nr. 1402 van 18 juni 2021). In het kader 
hiervan rapporteert de administratie  de ongevallen  met 6- tot 18-jarigen tijdens de uren 
van de verplaatsingen  van en naar de school  (7-8.59u maandag t.e.m. vrijdag; 15-
17.59u maandag, dinsdag, donderdag, vrijdag;  12-12.59u woensdag).
De door de minister in haar antwoord geleverde cijfers  geven voor deze pre-corona-
periode enkele interessante bevindingen weer.  In totaal  waren  er in die vijf jaar 987 
ongevallen met kinderen tussen 6 en 18 jaar tijdens de genoemde uren, wat een jaarlijks 
gemiddelde betekent van 194,4. Van alle ongevallen in deze categorie  in het Vlaamse  
Gewest gebeurde er 11,5% in Limburg; dat aandeel ligt merkelijk lager dan het 
gemiddelde aandeel inzake het aantal leerlingen in het lager en secundair onderwijs  dat 
in die periode schoolliep in Limburg,  wat 13,64%  bedraagt. In deze periode waren er in 
Limburg 926 slachtoffers met letsel (waaronder slechts 1 met dodelijke afloop), wat een 
gemiddeld aandeel van 11,67%  van het Vlaamse Gewest betekent en wat ook lager ligt 
dan het genoemde aandeel schoollopende leerlingen. Men zou dus kunnen  stellen  dat 
Limburg een verkeersveiligere  provincie  is voor schoolgaande kinderen dan de andere 
provincies, zowel in absolute  als in relatieve cijfers, maar er is natuurlijk nog altijd ruimte 
voor verbetering.
Verschillen met het algemene beeld in Vlaanderen  zien we wel als het aankomt op de 
vervoersmodi van de slachtoffers.  Slechts  46% van de Limburgse  letselbetrokkenen was 
per fiets (t.o.v. het Vlaamse gemiddelde van 51%). Hiermee is Limburg de provincie met 
het laagste relatieve  aandeel aan fietsongevallen bij de schoolgaande jeugd.  
Daartegenover staat dan weer dat 20,5% van deze groep een auto-inzittende  was (wat 
merkelijk hoger is dan het Vlaamse gemiddelde van 14%). Het relatieve aandeel  aan 
autoslachtoffers in het woon-schoolverkeer  is in Limburg dus het hoogste  van alle 
Vlaamse provincies.  Met 190 auto-slachtoffers bij de schoolgaande kinderen staan we 
bijna even hoog als het Antwerpse aantal (= 197), ondanks het feit dat er in Antwerpen  
veel meer leerlingen zijn. Deze cijfers zouden kunnen betekenen dat het autoverkeer in 
onze provincie  relatief gezien onveiliger  is, ofwel dat er hier gewoonweg meer leerlingen 
met de auto naar school  worden gebracht, ofwel kan dit ook op toeval berusten, dat valt 
uit de naakte cijfers niet op te maken, al is dit toch een duidelijke tendens.
Regionaal zien we ook verschillen binnen Limburg: zo zijn er in de stad Genk en de 
omliggende gemeenten relatief meer ongevallen en slachtoffers, afgemeten  aan het 
aandeel leerlingen dat er schoolloopt. De Hasseltse agglomeratie en Haspengouw  lijken 
op dat vlak dan weer verkeersveiliger  te zijn, al is de laatstgenoemde  regio natuurlijk 
dunbevolkter.
Recent merkte ik echter op de website van Statistiek Vlaanderen dat de cijfers inzake het 
aantal verkeersongevallen [1] en het aantal verkeersslachtoffers [2] waren  geüpdatet voor 
het jaar 2020. Deze algemene  Vlaanderenbrede cijfers  geven allemaal een sterke daling 
weer. In 2020 werden 18.653 verkeersongevallen  met doden of gewonden geregistreerd  
in het Vlaamse Gewest. Dat zijn er 19% minder dan in 2019 en het laagste aantal sinds 
2005. Er vielen daarbij  254 doden, wat eveneens een daling  met 19% in vergelijking  met 
een jaar eerder betekent. Daarnaast  waren er in 2020 2048 zwaargewonde 
verkeersslachtoffers op de Vlaamse wegen.  Een jaar eerder waren dit er nog 2478, wat 
een daling  betekent met 17,5%.  Dat viel natuurlijk te verwachten door de geringere 
trafiek vanwege de coronacrisis, de hierbij gepaarde lockdown in de eerste golf, alsook 
nog periodes van thuiswerk  en thuisonderwijs gedurende de tweede  golf.
Ter opvolging van de kwestie van de verkeersveiligheid  in het woon-schoolverkeer en de 
verkeersongevallen met schoolgaande  kinderen, stel ik graag de volgende vragen.
1.Hoe evalueert  de minister  de bovenvermelde  bevindingen betreffende  de pre-
coronaperiode van 2015 tot en met 2019? Trekt zij hier eventueel  beleidsconclusies  
uit?
2.Graag had ik ter opvolging eenzelfde overzicht gekregen van de ongevallen met 6- 
tot 18-jarigen in de provincie Limburg  voor het jaar 2020 tijdens de uren 
voorafgaand en navolgend op school,  opgedeeld naar gemeente.
3.Daarnaast had ik graag eenzelfde overzicht gekregen van de 6- tot 18-jarige 
slachtoffers in de provincie  Limburg  in het jaar 2020 tijdens de uren voorafgaand en 
navolgend op school, opgedeeld naar letselernst  en gemeente, en met vermelding 
van het voertuigtype.
[1] https://www.statistiekvlaanderen.be/nl/verkeersongevallen-1
[2] https://www.statistiekvlaanderen.be/nl/verkeersslachtoffers-0
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1514 van 30 juli 2021
van ROOSMARIJN BECKERS   
1.Ik onthoud vooral  dat er in Vlaanderen van 2015 tot en met 2020 bijna 9000 kinderen  
een letsel opliepen  in een ongeval tijdens de uren voorafgaand en navolgend op 
school. Dat zijn er 9000 te veel, en net daarom  zetten  we in het nieuwe 
verkeersveiligheidsplan de actieve weggebruiker meer dan ooit centraal. Een 
maatregel uit dit plan is dan ook om in te zetten op het beveiligen  van de dagelijkse 
fiets- en wandeltrajecten van schoolkinderen - de schoolroutes.  Zowel het 
verderzetten van de subsidie voor veilige schoolomgevingen (in werking sinds 2019)  
als van de subsidie voor veilige schoolroutes op gemeentewegen  (in werking sinds 
2021) draagt hieraan bij. Zo ondersteun ik de lokale  besturen bij het verhogen van 
de verkeersveiligheid in het woon-schoolverkeer op hun grondgebied.  Het 
Agentschap Wegen & Verkeer pakt eveneens knelpunten op schoolroutes op 
gewestwegen aan. Op die manier  hopen we alle 6- tot 18-jarigen  de mogelijkheid te 
bieden zich op een veilige én duurzame  manier naar school te verplaatsen. 
2.Hieronder een overzicht van de ongevallen met 6- tot 18-jarigen  in Limburg in 2020 
tijdens de uren voorafgaand en navolgend  op school (7-8.59u  maandag  t.e.m.  
vrijdag; 15-17.59u maandag, dinsdag, donderdag, vrijdag; 12-12.59u woensdag),  
opgedeeld naar gemeente (Bron:  FOD Economie, AD Statistiek). In gemeenten  die 
niet vermeld staan in deze tabel,  vonden  geen ongevallen met 6- tot 18-jarigen 
tijdens de uren voorafgaand en navolgend op school plaats.
2020
Beringen 7
Bilzen 4
Borgloon 1
Bree 2
Dilsen-Stokkem 4
Genk 21
Ham 1
Hamont-Achel 1
Hasselt 14
Hechtel-Eksel 1
Herk-De-Stad 1
Heusden-Zolder 4
Hoeselt 1
Houthalen-Helchteren 5
Kinrooi 3
Kortessem 2
Lanaken 2
Leopoldsburg 2
Lommel 5
Lummen 3
Maaseik 7
Maasmechelen 3
Oudsbergen 4
Peer 3
Pelt 4
Riemst 1
Sint-Truiden 5
Tessenderlo 2
Tongeren 6
Wellen 1
Zonhoven 1
Zutendaal 2
TOTAAL Limburg 123
3.Hieronder een overzicht van de 6- tot 18-jarige verkeersslachtoffers in Limburg in 
2020 tijdens de uren voorafgaand en navolgend op school, opgedeeld naar letselernst 
en gemeente, en met vermelding van het voertuigtype (Bron: FOD Economie, AD 
Statistiek). In gemeenten die niet vermeld staan  in deze tabel, waren er bovendien 
geen 6- tot 18-jarige slachtoffers tijdens de uren voorafgaand en navolgend  op 
school.
Zwaar gewond Licht gewond Alle slachtoffers
Beringen 1 6 7
bromfiets 2 2
fiets 4 4
voetganger 1 1
Bilzen 1 2 3
bromfiets 1 2 3
Borgloon 1 1
fiets 1 1
Bree 2 2
fiets 2 2
Dilsen-Stokkem 5 5
andere 1 1
auto-inzittende 2 2
fiets 2 2
Genk 1 15 16
andere 1 1
auto-inzittende 2 2
bromfiets 5 5
fiets 1 7 8
Ham 1 1
auto-inzittende 1 1
Hamont-Achel 3 3
auto-inzittende 3 3
Hasselt 1 9 10
auto-inzittende 1 1
bromfiets 1 4 5
fiets 3 3
voetganger 1 1
Hechtel-Eksel 1 1
fiets 1 1
Herk-De-Stad 1 1
fiets 1 1
Heusden-Zolder 2 2
fiets 1 1
voetganger 1 1
Hoeselt 1 1
fiets 1 1
Houthalen-Helchteren 1 6 7
auto-inzittende 4 4
fiets 1 1 2
voetganger 1 1
Kinrooi 1 2 3
fiets 1 2 3
Kortessem 2 2
bromfiets 1 1
voetganger 1 1
Lanaken 3 3
bromfiets 3 3
Leopoldsburg 4 4
auto-inzittende 4 4
Lommel 5 5
bromfiets 3 3
fiets 2 2
Lummen 1 3 4
auto-inzittende 1 1
fiets 2 2
voetganger 1 1
Maaseik 6 6
bromfiets 1 1
fiets 5 5
Maasmechelen 1 2 3
fiets 1 2 3
Oudsbergen 1 1 2
fiets 1 1
voetganger 1 1
Peer 1 1
andere 1 1
Pelt 4 4
fiets 4 4
Riemst 1 1
fiets 1 1
Sint-Truiden 3 3
auto-inzittende 1 1
fiets 2 2
Tessenderlo 2 2
bromfiets 2 2
Tongeren 5 5
auto-inzittende 2 2
bromfiets 1 1
voetganger 2 2
Wellen 1 1
bromfiets 1 1
Zonhoven 1 1
bromfiets 1 1
Zutendaal 2 2
auto-inzittende 1 1
fiets 1 1
TOTAAL 10 102 112
