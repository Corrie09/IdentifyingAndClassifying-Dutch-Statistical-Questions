title: Niet-Belgische starters - Evolutie
thema: Economie
pdf link: https://docs.vlaamsparlement.be/pfile?id=1747530
thema link: https://www.vlaamsparlement.be/parlementaire-documenten/schriftelijke-vragen/1548277
SCHRIFTELIJKE VRAAG
nr. 977
van KLAAS SLOOTMANS
datum: 20 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Niet-Belgische starters  -  Evolutie
Verschillende incidenten  met malafide  bouwfirma’s wijzen op een toenemend aantal niet-
Belgen die starten  met een eigen zaak. Niettegenstaande er bij het gros van hen zeer 
verdedigbare commerciële  doeleinden  achter schuilgaan,  is dat bij een grote groep  niet het 
geval. De vraag rijst ook wat hun aandeel is in de verschillende sectoren.
1.Hoeveel niet-Belgen startten in Vlaanderen een eigen zaak in de afgelopen 10 jaar? 
Graag een overzicht per jaar, gecatalogeerd op EU en niet-EU. Graag een globaal 
overzicht alsook  een overzicht per sector.
2.Hoeveel Belgen startten in Vlaanderen  een eigen zaak in de afgelopen 10 jaar? Graag 
een overzicht per jaar. Graag  een globaal  overzicht alsook een overzicht  per sector.
3.Wat zijn de tien sectoren  waarin niet-Belgische ondernemers het vaakst actief zijn?
4.In welke tien steden/gemeenten is het aandeel niet-Belgische starters het grootst ten 
opzichte van het totale aantal?  Graag  een overzicht met de betrokken cijfers.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 977 van 20 augustus 2021
van KLAAS SLOOTMANS
1.Een overzicht  van het aantal startende zelfstandigen (excl.  helpers) opgesplitst 
volgens nationaliteit voor de laatste 10 jaar, is raadpleegbaar  bij het Rijksinstituut voor 
de Sociale Verzekeringen der Zelfstandigen (RSVZ) op https://websta.rsvz-
inasti.fgov.be/nl. Het gaat hierbij zowel om personen actief  in hoofdbezigheid, 
nevenbezigheid, als actief  na pensioen.  Op basis van deze publiek beschikbare  
gegevens bij RSVZ kan er voor Vlaanderen echter geen opsplitsing gemaakt worden  
van de niet-Belgische startende zelfstandigen per sector of beroep. 
2.De cijfers voor de startende zelfstandigen  met de Belgische nationaliteit kunt u 
eveneens opvragen op de website  van het RSVZ (https://websta.rsvz-
inasti.fgov.be/nl). 
3.De publiek beschikbare gegevens bij het RSVZ (https://websta.rsvz-inasti.fgov.be/nl) 
laten toe om een opsplitsing te maken naar bedrijfstak (niet naar sector) van de niet-
Belgische verzekeringsplichtigen (zelfstandigen + helpers).  Daaruit  blijkt dat de 
meeste niet Belgische verzekeringsplichtigen in 2020 actief waren in de bedrijfstakken 
“Nijverheid”, “Handel” en “Vrije beroepen”.
4.Op basis van data afkomstig uit de Lokale Inburgerings- en Integratiemonitor 2020 
van Statistiek  Vlaanderen  
(https://www.statistiekvlaanderen.be/sites/default/files/atoms/files/overzichtsbestan
d-cijferreeksen-LIIM-2020.xlsx) kunnen we vaststellen  dat het aandeel zelfstandigen 
met niet-Belgische herkomst in het totaal  van de zelfstandigen in 2018 het hoogste 
lag in de volgende 10 steden/gemeenten: Antwerpen,  Baarle-Hertog, Machelen, Sint-
Pieters-Leeuw, Vilvoorde, Zaventem, Drogenbos,  Wemmel, Genk en Maasmechelen.  
Deze monitor bevat enkel  gegevens  over loontrekkenden  en zelfstandigen - niet over 
starters - maar geeft dus wel een beeld  van de spreiding  van zelfstandigen van niet-
Belgische herkomst  over de diverse steden/gemeenten in Vlaanderen. 
Opgelet: de gegevens uit de Lokale Inburgerings- en Integratiemonitor zijn afkomstig 
van het Datawarehouse Arbeidsmarkt en Sociale  Bescherming van de Kruispuntbank  
van de Sociale Zekerheid  (KSZ) waarbij  opsplitsingen naar herkomstgroep worden 
gehanteerd. Bij data van RSVZ  (cf. supra ) wordt  opgesplitst  naar nationaliteit. Beide 
cijferreeksen zijn dus niet vergelijkbaar.
