title: Geïntegreerd investeringsprogramma (GIP) 2022-2023 - Herinrichting Sint-Idesbald en Koksijde in kader van de trambedding/studie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747929
thema link: https://www.vlaamsparlement.be/parlementaire-documenten/schriftelijke-vragen/1548762
SCHRIFTELIJKE VRAAG
nr. 1572
van BERT  MAERTENS
datum: 31 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2022-2023  -  Herinrichting Sint-Idesbald en 
Koksijde in het kader van de trambedding/studie
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten situeert zich in Koksijde (GIP003689/01  - herinrichting Sint-Idesbald & 
Koksijde i.k.v. de trambedding/studie). Het Agentschap Wegen en Verkeer reserveert  
voor het project  een bedrag van 150.000 euro.
1.Wat is de exacte scope van de studie? Welke concrete ingrepen worden onderzocht 
in deze studie?  Wat is de exacte  locatie waar de verkeersingrepen in het kader van 
deze studie zouden  plaatsvinden?
2.Wat is de huidige stand van zaken van deze studie?
3.Welke fasering en timing zal worden  gehanteerd bij de opmaak van deze studie?  Wat 
is de realisatietermijn?
4.Het Agentschap Wegen en Verkeer (AWV) reserveert voor deze studie een bedrag 
van 150.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste  overleg met het gemeentebestuur van Koksijde plaats 
over deze studie? Welke  afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1572 van 31 augustus  2021
van BERT  MAERTENS
1.Deze studie  gaat over het vernieuwen van de doortocht (incl. openbare verlichting) 
Koksijde-Bad en Sint-Idesbald in samenwerking met de gemeente en de Lijn.
2.De studie moet nog opgestart worden.
3.Voorafgaand  aan de uitvoering moet een start-  en projectnota opgemaakt worden.  Het 
studiebudget is voorzien op 2023.
4.Na de studie zal een raming  van de werken  worden opgemaakt.
5.Het laatste overleg met de gemeente dateert van mei 2021.  Het is de bedoeling om 
concrete afspraken te maken met de 3 betrokken partijen  (De Lijn, gemeente, AWV)  
en hiervoor een samenwerkingsovereenkomst op te maken. De werken  zelf zijn dan 
ook onder voorbehoud.
