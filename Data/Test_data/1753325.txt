title: Sociale huisvestingsmaatschappijen (SHM's) - Huurachterstallen (3)
thema: Wonen
pdf link: https://docs.vlaamsparlement.be/pfile?id=1753325
thema link: https://www.vlaamsparlement.be/parlementaire-documenten/schriftelijke-vragen/1548697
SCHRIFTELIJKE VRAAG
nr. 683
van STEVEN  COENEGRACHTS
datum: 31 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale huisvestingsmaatschappijen (SHM's)   -  Huurachterstallen (3)
In schriftelijke vraag nr. 283 van 2 februari 2021 en nr. 587 van 10 juni 2021 vroeg ik 
naar de cijfers van huurachterstallen bij SHM’s. Aangezien de cijfers  omtrent  het 
boekjaar 2020 op dat moment  nog niet beschikbaar waren en in de loop van augustus 
2021 gerapporteerd zouden  worden, stel ik graag  enkele opvolgingsvragen.
1.Hoeveel huurachterstallen  bij SHM’s  waren  er in Vlaanderen? Graag een opdeling per 
provincie voor het boekjaar 2020.
2.Wat was het totale bedrag van deze huurachterstallen? Graag een opdeling per 
provincie voor het boekjaar 2020.
3.Hoeveel procent  ten opzichte van het totaal  aan huurinkomsten bedroegen deze 
huurachterstallen? Graag een opdeling per provincie voor het boekjaar 2020.
4.Hoe evalueert de minister  de cijfers uit het boekjaar 2020?
5.Hoe evalueert de minister  de evolutie  van de huurachterstallen sinds 2015?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 683 van 31 augustus 2021
van STEVEN  COENEGRACHTS
1.In de bijlage 1 vindt u de bedragen van de huurdersachterstallen per SHM voor de 
boekjaren 2015 tot en met 2020. De cijfers zijn opgedeeld  per provincie.
2.In de bijlage 1 vindt het totale bedrag van de huurachterstallen per provincie, alsook 
voor de totale  sector in Vlaanderen  betreffende de boekjaren  2015 tot en 2020.
3.In de bijlage 1 vindt u de huurachterstallen als percentage  van de huur- en 
huurgerelateerde inkomsten  (deze laatste betreffen  huurlasten en recuperaties  van 
onderhoud en herstel ten laste van de huurder).  De bedragen zijn opgedeeld  per 
provincie.
4.In boekjaar 2020 zijn de achterstallen  in absolute cijfers  licht gestegen t.o.v. 2019, 
maar daar staat een stijging van de huur- en huurgerelateerde  opbrengsten tegenover. 
De huurachterstallen als percentage zijn gemiddeld  lichtjes  gedaald van 2,32% naar 
2,23%. Op basis van dit laatste  resultaat kan geconcludeerd worden dat er in 2020 een 
lichte verbetering  was van de huurachterstallen op het einde van boekjaar 2020.
5.Bij enkele SHM’s is een negatief bedrag vermeld inzake de huurachterstallen.  Het betreft 
hier wellicht  een fout in de boekhoudkundige verwerking  door de betrokken SHM’s  (o.m. 
inzake ontvangen vooruitbetalingen vanwege de huurders).
6.De huurachterstallen  daalden in absolute bedragen van 20.486.740  euro in 2015 naar 
17.217.769 euro in 2020, terwijl de huur- en huurgerelateerde  opbrengsten stegen van 
617.980.671 euro naar 684.584.257  euro. Uitgedrukt  als percentage  daalden de 
huurachterstallen van gemiddeld 2,54% in 2015 naar 2,23%  in 2020.  Ten opzichte van 
boekjaar 2015 stellen we een significante verbetering vast van de huurachterstallen.
BIJLAGE
Overzicht
