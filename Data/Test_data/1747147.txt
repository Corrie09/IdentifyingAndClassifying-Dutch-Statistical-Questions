title: Evenementen - Terugbetaalbaar voorschot
thema: Economie
pdf link: https://docs.vlaamsparlement.be/pfile?id=1747147
thema link: https://www.vlaamsparlement.be/parlementaire-documenten/schriftelijke-vragen/1548115
SCHRIFTELIJKE VRAAG
nr. 975
van MAURITS VANDE REYDE
datum: 18 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Evenementen  -  Terugbetaalbaar voorschot  
In februari 2021 werd een economische steunmaatregel  voor festivals goedgekeurd. 
Organisatoren konden een terugbetaalbaar  voorschot  aanvragen bij het Agentschap 
Innoveren en Ondernemen (VLAIO).  Zo kregen  ze werkkapitaal ter voorbereiding van 
hun zomerevenementen. Festivals die levensvatbaar zijn, konden op die manier 
makkelijker doorgaan.
We hebben het afgelopen half jaar hierover meermaals van gedachten  gewisseld in de 
commissie Economie  en via schriftelijke vragen. Het is belangrijk om misbruik van deze 
steunmaatregel te voorkomen en te zorgen  dat de kleine spelers  in de sector (kleine 
artiesten, podiumbouwers, geluidstechnici enzovoort) bereikt  worden.
Gelet op de onduidelijkheid omtrent  de annulering van festivals en de besteding  van het 
terugvorderbaar voorschot, graag  een antwoord op volgende  vragen.
1.Uit eerdere antwoorden op mijn schriftelijke vragen blijkt dat vzw The Factory 
(organisator van Pukkelpop) een voorschot van 1,8 miljoen euro heeft ontvangen.  
Het gaat hier om de niet-recupereerbare en daadwerkelijk gemaakte kosten. 
a)In hoeverre is dat werkkapitaal al uitbetaald aan vzw The Factory?
b)Hoe is dat kapitaal tot op heden  aangewend door vzw The Factory?
Over de aanwending van het werkkapitaal  zijn er in het licht van de annulering 
enkele grote  vraagtekens. Uit berichtgeving komt bijvoorbeeld  het vermoeden 
naar voren  dat vzw The Factory al geruime tijd voor het stopzetten van het 
festival artiesten heeft geannuleerd. Zo stond het festival niet op de tourlijst van 
verschillende hoofdacts. Ook waren er in de pers getuigenissen van bedrijven die 
leveren aan het festival (o.a. podiumbouwers), die beweren  dat er geen 
betalingen gedaan zijn. Dit noopt tot een grondig onderzoek over de aanwending 
en eventuele terugvorderbaarheid van de niet-recupereerbare kosten.
Ik verwijs in dit kader naar mijn eerdere  opmerkingen in de commissie 
Economie, o.a.:
“Maurits Vande Reyde:  (…) Welke  mechanismen zijn ingebouwd zodat de 
middelen doorstromen naar de hele evenementensector, de hele keten, zeker als 
er internationale experts  bij zitten?  Met internationale  experts is niets mis; daar 
kunnen ook Vlamingen  bij zijn. U gaf aan dat de controle op de doorstroming  
van de waarborgen naar de gehele  evenementensector, inclusief  vele kleine  
spelers, geluidstechnici  en dergelijke,  verzekerd is. Kunt u toelichten welke 
mechanismen daar zijn ingebouwd?”
Vandaar de vraag tot een gedetailleerd overzicht  van de besteding van het 
voorschot aan vzw The Factory voor de organisatie van Pukkelpop.
c)De minister heeft in de pers aangekondigd te onderzoeken of het werkkapitaal 
kan worden teruggevorderd.  
Hoe zal de minister dat onderzoek voeren bij vzw The Factory? Is een 
forensische audit hierbij  aan de orde? Wat is de stand van zaken?
d)Daarenboven  zijn de gronden  voor de annulering zeer warrig. Vzw The Factory  
beweert dat een plotse koerswijziging van de veiligheidsmaatregelen  aan de 
basis ligt van de annulering. Verschillende  beleidsvoerders weerleggen  dit echter 
en tonen  aan dat vzw The Factory al zeer lange tijd op de hoogte was van het 
geldende veiligheidskader,  waaronder bijvoorbeeld de testingvoorwaarden.
In de commissie Economie  heb ik verschillende keren vragen gesteld  in hoeverre  
festivalorganisatoren vrij zijn om redenen  van overmacht in te roepen, onder  
meer:
“Maurits Vande Reyde: (…) Als individuen willekeurig beslissen  of het wel of niet 
kan, valt dat dan automatisch onder  die veiligheidsmaatregelen? Op den duur 
kan iedereen immers zeggen dat iets vanwege  covid niet mag doorgaan,  ook al 
mag het volgens  de nationale veiligheidsmaatregelen. Dan komen we natuurlijk 
in een situatie waarbij dingen  heel willekeurig kunnen worden geannuleerd,  en 
het is de Vlaamse  belastingbetaler die dan uiteindelijk het gelag betaalt.  Dat is 
toch een situatie die we moeten vermijden.”
De steunmaategel spreekt over “annulering op basis van COVID-maatregelen”. 
Het is zeer de vraag  of dit in het geval van de annulering van festival Pukkelpop  
wel degelijk in te roepen  valt.
Kan de minister hierover uitsluitsel  geven of dit al dan niet een geldige basis 
voor annulering  is?
e)De toegekende tickets kunnen omgezet worden in een ticket voor de editie van 
volgend jaar. 
Zal het steunbedrag in dat kader mogelijk terugbetaald worden  op basis van de 
volgende editie van Pukkelpop en/of de ingekorte versie die eind augustus 
plaatsvindt?
f)Vzw The Factory  beschikt  bovendien over aanzienlijke reserves.  
In het licht van het onderzoek naar bovenstaande elementen, in hoeverre 
kunnen reserves aangewend worden  om de steun  aan de Vlaamse  
belastingbetaler terug te betalen?
2.Graag een update van de volledige lijst met voorschotten (alle ronden van deze 
maatregel). Hierbij telkens:
a)het toegekende voorschotbedrag voor elke aanvraag;
b)het effectief  uitgekeerde voorschotbedrag;
c)de staat van het evenement (doorgegaan, geannuleerd, verplaatst);
d)het bedrag  dat werd teruggevorderd en/of teruggevorderd zal worden;
e)het bedrag  dat eventueel nog in onderzoek  is om al dan niet terug te vorderen.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 975 van 18 augustus 2021
van MAURITS VANDE REYDE
1.Er werden op dit moment in het kader van de regeling ‘terugvorderbaar voorschot’ 
geen betalingen  verricht aan The Factory bv voor de annulatie  van Pukkelpop. Het 
dossier is nog in onderzoek  bij de VLAIO-inspectie. 
2.De volledige lijst met beoordeelde dossiers  van de drie rondes met de gevraagde 
gegevens kan geraadpleegd  worden  via https://www.vlaio.be/nl/media/1825
