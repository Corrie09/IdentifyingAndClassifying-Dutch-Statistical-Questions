title: Wegenbouw - Niet-teerhoudend gerecycleerd asfalt (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747675
thema link: https://www.vlaamsparlement.be/parlementaire-documenten/schriftelijke-vragen/1548402
SCHRIFTELIJKE VRAAG
nr. 1544
van CARMEN RYHEUL
datum: 25 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Wegenbouw  -  Niet-teerhoudend  gerecycleerd  asfalt (2)
Uit het antwoord  op mijn schriftelijke  vraag nr. 294 van 30 november  2020 bleek dat er 
een aantal onderzoeksprojecten loopt waarin bekeken wordt  of hergebruik van 
asfaltgranulaat (AG) in de Vlaamse wegenbouw uitgebreid kan worden.  Het Agentschap  
Wegen en Verkeer (AWV) is betrokken in deze onderzoeksprojecten en zou te gepasten 
tijde evalueren of de voorschriften  van het Standaardbestek 250 voor de wegenbouw 
(SB250) al dan niet aangepast zouden kunnen worden. Het SB250 legt momenteel 
namelijk strenge  eisen op voor het gebruik  van AG. Tegelijkertijd kan er echter heel wat 
CO2-winst geboekt worden door het gebruik  van gerecycleerd asfalt.
1.Kan de minister een stand van zaken geven  met betrekking tot de onderzoeksprojecten 
Re-RACE (Rejuvenation of Reclaimed Asphalt  in a Circular  Economy) en REjuveBIT?
2.Wanneer verwacht de minister dat beide onderzoeksprojecten afgerond  kunnen 
worden?
3.Kan men reeds conclusies  trekken uit de onderzoeksprojecten wat betreft  een 
mogelijke aanpassing van het SB250?
4.Zijn er in de tussentijd nog andere onderzoeksprojecten met betrekking  tot het gebruik 
van niet-teerhoudend  gerecycleerd asfalt bijgekomen waarbij  het AWV betrokken is?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1544 van 25 augustus  2021
van CARMEN RYHEUL
1.Het Agentschap Wegen en Verkeer (AWV) had geen vertegenwoordiger in Re-RACE, 
wel in Re-RACE II dat momenteel  lopende is. 
Re-RACE II zit in de studiefase. De focus ligt nu op hergebruik in de toplaag.  Uit 
simulaties blijkt alleszins dat men niet ongebreideld veel AG in toplagen kan recycleren, 
aangezien men dan problemen krijgt met het verstijvend vermogen, of m.a.w.  met de 
verwerkbaarheid op de werf.
Van Rejuvebit werd het wetenschappelijk onderzoek afgerond begin  2021. De studie 
leerde dat verjongingsmiddelen een nefaste invloed kunnen hebben op de 
spoorvorming bij verkeerd gebruik,  maar de zogenaamde  positieve eigenschappen 
kwamen niet expliciet  naar voor bij deze studie. Een meerwaarde als zodanig werd dus 
niet aangetoond. De verschillende proefprojecten die werden aangelegd in 2019 en 
2020 zullen  nu opgevolgd  worden  in de tijd op parameters als spoorvorming, 
stroefheid,... Mogelijks komt uit deze metingen toch nog een verschil naar voor.
2.Bij Rejuvebit  is het de bedoeling om jaarlijks een meetcampagne op de proefvakken  
uit te voeren  tot er zich een mogelijks  verschil aftekent  dat zich blijft doorzetten. Het 
valt moeilijk te voorspellen wanneer dit zal zijn. Naar verwachting zal er pas ten 
vroegste 5 - 6 jaar na aanleg een schade aan de toplagen ontstaan.
Re-RACE II heeft een afgelijnde onderzoeksperiode  van 4 jaar: 2019 tot 2022. 
3.Momenteel  is er nog geen afdoende wetenschappelijk bewijs dat opname van 
verjongingsmiddelen in SB 250 rechtvaardigt (zie antwoord op de eerste vraag).  
Hiervoor dienen verdere evaluatieresultaten  afgewacht te worden.
4.Neen.
