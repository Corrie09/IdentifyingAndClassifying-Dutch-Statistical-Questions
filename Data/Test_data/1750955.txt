title: De Lijn - Inzet extra bussen
thema: Mobiliteit en Verkeer
pdf link: https://docs.vlaamsparlement.be/pfile?id=1750955
thema link: https://www.vlaamsparlement.be/parlementaire-documenten/schriftelijke-vragen/1548679
SCHRIFTELIJKE VRAAG
nr. 1568
van BERT  MAERTENS
datum: 30 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Inzet extra bussen
Op 30 augustus 2021 vernamen we dat ook bij de aanvang van het nieuwe schooljaar 
extra autocars  worden  ingezet op lijnen  die druk bezet  zijn tijdens de spits.  In totaal 
zouden de bussen van De Lijn zo versterking  krijgen van 413 privébussen. De Vlaamse  
Regering investeert hiervoor een bedrag 4,6 miljoen euro.
1.Hoeveel extra ritten zullen in september  per dag gebeuren  via die privébussen?
2.Kan de minister een overzicht per provincie  geven van de verschillende lijnen  en 
ritten waarop deze bussen zullen worden  ingezet?
3.Kan de minister een overzicht  geven van de verschillende bus- en autocarbedrijven 
die hierbij worden  ingeschakeld?
4.Vond een evaluatie plaats van de inzet van dergelijke versterkte  ritten het afgelopen 
schooljaar? Zo ja, welke conclusies werden hieruit getrokken en hoe werden  ze 
geïmplementeerd?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1568 van 30 augustus 2021
van BERT  MAERTENS  
1.Het gaat dagelijks  over 826 extra ritten.
2.Zie bijlage 1. De Lijn rapporteert een overzicht per vervoerregio i.p.v. per provincie.
3.Zie bijlage 1.
4.De ritten worden opgevolgd door de dienst Netwerkplanning van De Lijn. Dat gebeurt 
op basis van de ingevulde rittenbladen die de uitvoerders  aan De Lijn hebben bezorgd. 
Daarnaast heeft de dienst Controle  van De Lijn ook een aantal controles gedaan.
Op basis van deze en andere input (vanuit de reguliere ritten, klantenreacties …) doet 
De Lijn bijsturingen. Deze bijsturingen werden steeds zo snel mogelijk gedaan, in 
samenspraak met de uitvoerder.
Deze manier van werken werd ook toegepast op de bijkomende ritten.
BIJLAGE
Overzicht uitgevoerde ritten per vervoerregio
