title: Opleidingen Dierenwelzijn - Evolutie
thema: Dierenwelzijn
Onderwijs en Vorming
pdf link: https://docs.vlaamsparlement.be/pfile?id=1735643
thema link: https://www.vlaamsparlement.be/parlementaire-documenten/schriftelijke-vragen/1535383
SCHRIFTELIJKE VRAAG
nr. 841
van ALLESSIA CLAES
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Opleidingen Dierenwelzijn   -  Evolutie
Voor een erkenningsaanvraag  voor een asiel, dierenpension, dierenhandelszaak  of 
kwekerij van katten  of honden moet de verantwoordelijke  of minstens één vast 
personeelslid in het bezit zijn van het juiste diploma of getuigschrift. Dat kan een diploma 
of getuigschrift zijn van een opleiding dierenzorg op het niveau van secundair  onderwijs, 
bachelor agro- en biotechnologie: dierenzorg of bachelor  diergeneeskunde  of een erkende 
opleiding tot asielmedewerker  die wordt  georganiseerd door de dienst Dierenwelzijn. 
Recentelijk werden er ook nog nieuwe opleidingen erkend. De toegankelijkheid en 
haalbaarheid van opleidingen is een belangrijk  aandachtspunt, waarbij enige objectieve 
cijfers en de inschattingen van de minister bruikbaar  kunnen  zijn om het debat te voeren. 
Graag kreeg ik dan ook zicht op enkele gegevens en de werkpunten inzake 
erkenningsaanvragen. 
1.Hoeveel personen hebben  sinds 2018 een opleiding gevolgd in het kader van een 
erkenningsaanvraag voor een asiel, dierenpension, dierenhandelszaak of kwekerij van 
katten of honden?  Graag een jaarlijks overzicht sinds 2018:  
a)per geslacht;
b)per leeftijdscategorie (-25, 25-55, 55+);
c)per opleiding en opleidingsverstrekker;
d)hoeveel bedraagt het inschrijvingsgeld?
2.Hoeveel deelnemers slaagden voor de cursus: 
a)per geslacht;
b)per leeftijdscategorie (-25, 25-55, 55+);
c)per opleiding en opleidingsverstrekker.
3.Hoeveel deelnemers hebben  de cursus vroegtijdig stopgezet? Graag een jaarlijks 
overzicht sinds 2018:  
a)per geslacht;
b)per leeftijdscategorie (-25, 25-55, 55+);
c)per opleiding en opleidingsverstrekker;
d)wat zijn de belangrijkste redenen  dat de opleiding  vroegtijdig werd stopgezet?
4.Hoeveel erkenningsaanvragen voor een opleiding werden  sinds 2018 ingediend?  
a)graag  een jaarlijks overzicht van de aanvragen en een overzicht van de 
aangevraagde opleidingen + opleidingsverstrekker;
b)hoeveel van deze erkenningsaanvragen werden ‘aanvaard’ en ‘niet aanvaard’;
c)wanneer een erkenningsaanvraag  voor een opleiding niet werd aanvaard, wat zijn 
de belangrijkste redenen daarvoor?
5.Hoe evalueert de minister deze cijfers?
6.Zullen er dit jaar nog nieuwe erkende opleidingen bijkomen? Zo ja, welke?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 842 van 18 juni 2021
van ALLESSIA CLAES
1.2.3. Het kennelbesluit voorziet  inderdaad dat deze personen een opleiding moeten 
volgen, maar niet dat hun resultaten moeten meegedeeld worden  aan mijn diensten.  Ik 
kan uw gedetailleerde  vragen bijgevolg  niet beantwoorden.
4.Een overzicht van de erkende opleidingen vindt u op de website van de dienst 
Dierenwelzijn: https://www.vlaanderen.be/dierenwelzijn/werking-en-beleid/opleidingen-
dierenwelzijn 
Asielmedewerker Hond & Kat georganiseerd door Martin Gaus Academie België  
 (erkend in 2021)
Management van Herpetofauna  in Gevangenschap  georganiseerd  door H.E.R.P. 
(erkend in 2021)
Kwalitatieve huiselijke hondenopvang georganiseerd  door Kwispeltherapie (erkend in 
2021)
Permanente  vorming  voor de honden- en kattenkweker / kweker-handelaar - Vives 
Roeselare (erkend in 2019)
Hondenkweker, georganiseerd door Syntra Vlaanderen (erkend  in 2019)
Hondenkweker georganiseerd - Kynodog  (erkend in 2019)
Hondenfokker – Toscanzahoeve (erkend  in 2019)
Kattenfokker  – Toscanzahoeve (erkend in 2019)
Kattenkweker  – Educats (erkend  in 2020)
Pensionhouder  – Toscanzahoeve (erkend in 2019)
Uitbater  honden-  en kattenpension, georganiseerd door Syntra Vlaanderen (erkend 
in 2019)
Asielmedewerker, georganiseerd  door de Toscanzahoeve (erkend  in 2019)
Dierenartsassistent  – NHA (erkend in 2019)
Dierenverzorging – NHA (erkend in 2019)
Houden van siervissen - De Koidokter (erkend in 2020)
Hondenpensionhouder - hondenschool  De Snuffel.  (erkend in 2020)
Vakbekwaam  houder van honden en katten/herpeten/vogels/vissen/overige dieren - 
Aeres Training Center (erkend in 2020)
Uitbater  Pension Hond & Kat - Martin Gaus Academie (erkend in 2020)
Opleidingsprogramma voor professionelen in de dierenbranche  - Andibel  vzw (erkend  
in 2020)
Opleidingen die niet werden aanvaard: 
Algemene  kynologische  Kennis georganiseerd  door KMSH (aangevraagd  in 2019)
Hondenfokker georganiseerd door Martin Gaus Academie (aangevraagd  in 2021)
Deze opleidingen  werden niet erkend omdat  een of meerdere van de vereiste 
onderwerpen onvoldoende aan bod kwamen in de opleiding.
5.Zie mijn antwoord op vorige vragen.
6.Er zijn momenteel geen aanvragen in behandeling.
