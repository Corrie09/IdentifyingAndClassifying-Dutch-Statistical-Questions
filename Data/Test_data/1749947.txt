title: Geïntegreerd investeringsprogramma (GIP) 2022-2023 - Project 'N369 Houthulst - structureel onderhoud tussen Merkem en Woumen'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749947
thema link: https://www.vlaamsparlement.be/parlementaire-documenten/schriftelijke-vragen/1548560
SCHRIFTELIJKE VRAAG
nr. 1553
van BERT  MAERTENS
datum: 27 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Project ‘N369 Houthulst - 
structureel onderhoud tussen Merkem  en Woumen’
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten (GIP001190/02)  betreft  ‘N369 Houthulst - Structureel onderhoud tussen 
Merkem en Woumen/Uitvoering’. AWV (Agentschap Wegen  en Verkeer)  reserveert voor dit 
project een budget van 1 miljoen  euro.
1.Welke concrete ingrepen  zijn er gepland  via dit project? Wat is de exacte  locatie van 
dit project?
2.Wat is de huidige  stand van zaken? Welke stappen (administratief, procedureel, 
juridisch etc.) zijn reeds  ondernomen in dit dossier?
3.Welke fasering en timing zal worden gehanteerd bij de realisatie  van dit project? Welke 
stappen (administratief, procedureel, juridisch etc.) moeten  nog ondernomen  worden 
vooraleer de feitelijke werken  kunnen beginnen? Wat is de realisatietermijn waarin 
voorzien wordt?
4.Wat is het totale budget dat wordt uitgetrokken  voor dit project?  Zijn er naast de 
Vlaamse overheid nog andere  partners die mee zullen instaan voor de financiering? Zo 
ja, graag vermelding  van de verschillende  partners  en hun respectieve inbreng.
5.Vond er recent overleg plaats met het gemeentebestuur van Houthulst  over dit 
project? Wanneer  vond het laatste overleg plaats? Welke afspraken werden daarbij 
gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1553 van 27 augustus  2021
van BERT  MAERTENS
1.Dit project beoogt de aanleg van conforme fietspaden en structureel onderhoud van 
de N369 tussen de referentiepunten 12.4 en 16.3. Tevens tussen de referentiepunten 
14.8 en 16.3 is een gescheiden rioleringsstelsel voorzien. In een eerste fase wordt 
noodzakelijk structureel onderhoud voorzien.
2.De raming en meetstaat  van het voorontwerp  van de wegenis is opgemaakt  op basis 
van de bestaande wegopbouw meetgegevens. Het voorontwerp van de rioleringen - 
door Aquafin  NV - tussen de referentiepunten 14.8 en 16.3 is afgerond. Een 
studieopdracht voor de aanleg van conforme fietspaden is in opmaak. 
3.De nog te nemen stappen zijn:
●offerteaanvraag studie via bestek ‘ mini -competitie’
●start-en projectnota
●omgevingsvergunningsprocedure
●eventuele  onteigeningsprocedure
●de vooronderzoeken zoals archeologienota,  het sloopopvolgingsplan  en 
van het milieuhygiënisch bodemonderzoek 
●samenwerkingsovereenkomst werken met Aquafin NV
●de aanbestedingsdocumenten opmaken
Een concrete timing  en fasering is niet gekend. De aanbestedings- en 
gunningsprocedure, van de eerste fase zijn de eerst te doorlopen procedures.  Dit is 
voorzien in de loop van het najaar 2021.
4.Voor een eerste fase van 900.000 euro structureel onderhoud is de 
gunningsprocedure lopende.  Het totale benodigde budget zal de verdere studie, die 
zich vooral concentreert op de fietspaden, moeten uitwijzen.
5.Er is geen recent overleg geweest met de gemeente Houthulst  over dit project. Op 2 
oktober 2020 was er een laatste overleg tussen het Agentschap Wegen en Verkeer 
(AWV) en de gemeente Houthulst. Het concrete  voorstel werd nog niet besproken 
tussen het AWV en de gemeenten Houthulst (Merkem)/Stad  Diksmuide (Woumen).
