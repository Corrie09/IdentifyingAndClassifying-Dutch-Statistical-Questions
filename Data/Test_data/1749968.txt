title: Fietspad N2 Hasselt - Verkeersveiligheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749968
thema link: https://www.vlaamsparlement.be/parlementaire-documenten/schriftelijke-vragen/1548964
SCHRIFTELIJKE VRAAG
nr. 1590
van STEVEN  VANDEPUT
datum: 3 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietspad N2 Hasselt  -  Verkeersveiligheid
Het fietspad langs de N2 (Kuringersteenweg)  in Hasselt zorgt vanaf de kruising met de R71 
(Grote Ring) tot aan de kruising met de Grote  Baan richting Kuringen-Dorp geregeld voor 
conflictsituaties. Bijgevolg gebeurden hier al meerdere aanrijdingen van fietsers. Op dit 
deel van de N2 ligt aan beide zijden van de weg een fietspad  waardoor er dus enkele 
richting voor fietsers is. Toch is deze situatie niet duidelijk  voor de fietser. Dat brengt 
gevaarlijke verkeerssituaties met zich mee waarbij afslaand verkeer (voor  bv. Sporthal 
Olympia of de aanpalende woningen)  meermaals  in botsing komt met fietsers.
1.Kan de minister  een overzicht geven  van het aantal ongevallen dat op deze locatie 
gebeurde in 2018, 2019 en 2020? Telkens met vermelding van blikschade, aard van 
de slachtoffers (automobilist, fietser, voetganger) en aantal gewonden,  aantal 
zwaargewonden, aantal doden?
2.Kan de minister een overzicht  geven van het aantal klachten/opmerkingen dat werd 
ontvangen over dit stuk van de N2 in 2018, 2019 en 2020?
3.Ziet de minister  mogelijkheden om deze situatie veiliger  te maken voor de fietsers?  
Zo ja, welke? Heeft de minister hier al concrete plannen voor?
Zo niet, zal zij deze situatie laten onderzoeken?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1590 van 3 september  2021
van STEVEN  VANDEPUT
1.Het Agentschap Wegen en Verkeer (AWV) beschikt over volgende ongevalgegevens: 
jaar ongevallen doden zwaargewond lichtgewond zwakke weggebruiker
2018 6 0 1 6 5
2.Er werden over het segment van de Kuringersteenweg  van de kruising R71 tot Grote 
Baan volgend aantal meldingen ontvangen bij het Agentschap Wegen  en Verkeer 
(AWV): 
2018 15
2019 38
2020 38
3.Dit wegvak vanaf  de aansluiting met de Grote Baan in Kuringen en de Crutzenstraat 
vormt inderdaad een missing  link voor veilige fietsinfrastructuur.  Ook de doorstroming 
van openbaar vervoer is hier een knelpunt. Daarom is op het doorkijk 
investeringsprogramma een studieopdracht voorzien om deze zone onder de loep te 
nemen. Hierbij is het voorzien van veilige fietsinfrastructuur het grootste  
aandachtspunt. 
