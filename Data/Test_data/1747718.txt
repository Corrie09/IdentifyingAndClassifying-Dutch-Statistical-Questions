title: Gecoördineerde acties Kanaalplan - Inzet diensten Vlaamse overheid
thema: Brussel en de Vlaamse Rand
Justitie en Handhaving
pdf link: https://docs.vlaamsparlement.be/pfile?id=1747718
thema link: https://www.vlaamsparlement.be/parlementaire-documenten/schriftelijke-vragen/1547747
SCHRIFTELIJKE VRAAG
nr. 1258
van MAAIKE  DE VREESE
datum: 23 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Gecoördineerde acties Kanaalplan  -  Inzet diensten Vlaamse overheid
Na de aanslagen van 13 november 2015 in Parijs lanceerde toenmalig minister van 
Binnenlandse Zaken Jan Jambon  het Kanaalplan, dat de politiekorpsen in de Brusselse 
kanaalzone toeliet  woonstcontroles uit te voeren. De stad Vilvoorde maakt ook deel uit van 
het actiegebied van het Kanaalplan. Volgens cijfers van Kamerlid Kristien Van Vaerenbergh 
vonden er de afgelopen drie jaar in totaal 275.000 woonstcontroles  plaats. In totaal 
volgden naar aanleiding van de woonstcontroles ruim 27.000  voorstellen tot ambtshalve 
schrapping omdat  personen niet bleken  te wonen op het aangeduide adres. Er werden ook 
86 gevallen van huisjesmelkerij vastgesteld. Aan de gecoördineerde acties  nam onder 
andere de Vlaamse  Wooninspectie op structurele wijze deel.
1.Kan de minister een overzicht geven  van de Vlaamse diensten die hebben meegewerkt 
aan de gecoördineerde acties in het kader van het Kanaalplan? Kan de minister 
meedelen aan hoeveel acties de Vlaamse diensten hebben meegewerkt? Kan zij een 
overzicht geven  per dienst? Kan de minister meedelen  op welk grondgebied/gemeente 
de Vlaamse diensten  hebben geopereerd?
2.a)Kan de minister meedelen  hoeveel vaststellingen  de Vlaamse  diensten  hebben 
gedaan? Kan zij een overzicht geven van de vaststellingen, in totaal en per dienst? 
b)Kan de minister meedelen  welke actie de Vlaamse diensten hebben genomen bij 
de geregistreerde vaststellingen? Kan zij een onderverdeling maken tussen de 
verschillende types actie (administratieve procedure, strafrechtelijk)? Kan de 
minister een overzicht geven van de gevolgen per actie (financiële boete, 
vervolging, enz)?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1258 van 23 juli 2021
van MAAIKE  DE VREESE
Uw vraag werd voorgelegd aan alle Vlaamse inspectiediensten. Het Kanaalplan  is echter  
een federaal  actieplan, en meerdere inspectiediensten signaleerden dat vaststellingen, 
verricht naar aanleiding van dit plan, niet als dusdanig in hun systemen worden 
geïdentificeerd. Onderstaande cijfers zijn dan ook samengesteld via interne bevragingen  
van de leden van de diverse inspectiediensten, en, mede gelet op 
personeelsverschuivingen, mogelijk onvolledig.   
Volgende inspectiediensten gaven aan te hebben meegewerkt aan gecoördineerde  acties 
van het kanaalplan:
a.Vlaamse sociale inspectie: 1 actie op 16/05/2018 te Sint-Pieters-Leeuw;  er werden 
geen vaststellingen verricht.
b.Vlaamse Wooninspectie: 4 acties:
2017, actie te Vilvoorde:
Drie onderzochte woningen (kamers) bleken  ongeschikt en onbewoonbaar.
Er werd een strafrechtelijke vervolging ingesteld op 24/11/2020,  met een vonnis 
d.d. 27/05/2021 tot gevolg. De beklaagden gingen  hiertegen in beroep.
De door de wooninspecteur ingestelde herstelvordering is uitgevoerd sinds 
25/02/2021.
2017, actie te Machelen:
Er werd 1 woning onderzocht, die ongeschikt bleek. Het dossier  werd 
strafrechtelijk geseponeerd op 18/05/2018.
De door de wooninspecteur ingestelde herstelvordering is uitgevoerd sinds 
19/03/2019.
2017, actie te Machelen:
Er werden 2 woningen onderzocht, die ongeschikt en onbewoonbaar bleken.
Er werd een strafrechtelijke vervolging ingesteld op 21/03/2019 met een vonnis 
d.d. 08/10/2020 tot gevolg. Tegen dit vonnis  werd beroep aangetekend door de 
wooninspecteur. 
De door de wooninspecteur ingestelde herstelvordering (herbestemming / sloop)  
is nog niet zonder  voorwerp.
2018, actie te Machelen:
Er werd 1 woning onderzocht, die ongeschikt en onbewoonbaar bleek.
Het dossier is in onderzoek bij parket sinds 07/06/2018, op 11/12/2020 heeft 
het parket laten weten dat het dossier gedagvaard zal worden.
De door de wooninspecteur  ingestelde herstelvordering (herstel alle gebreken) 
is nog niet zonder  voorwerp.
c.OVAM:  9 acties:
2016, 1 actie te Vilvoorde en 2 te Dilbeek
2017, 3 acties te Vilvoorde en 1 te Sint-Pieters-Leeuw
2018, 1 actie te Vilvoorde
2020, 1 actie te Dilbeek
Naar aanleiding van deze acties stelde OVAM  een inventaris van de aanwezige 
voertuigen en/of een technisch verslag  op, dat werd overgemaakt aan de 
verantwoordelijke dienst(en) van de actie. Zij volgen het dossier verder  op.
In Sint-Pieters Leeuw is er een erkenning  ingetrokken van een erkend centrum.
d.Vlaamse Milieu-inspectie: 3 acties:
2017, 2 acties te Vilvoorde
2018, 1 acties te Machelen
Tijdens deze acties werden telkens  meerdere  bedrijven bezocht (9 bedrijven te 
Vilvoorde, en 2 te Machelen). De Vlaamse Milieu-inspectie  verleende enkel 
bijstand als technisch expert, en deed geen eigen  vaststellingen. De 
administratieve en strafrechtelijke afhandeling gebeurde  door de 
politiediensten. Het verdere gevolg van deze acties is onbekend. 
