title: Varkenshouderij - Controle
thema: Dierenwelzijn
pdf link: https://docs.vlaamsparlement.be/pfile?id=1750327
thema link: https://www.vlaamsparlement.be/parlementaire-documenten/schriftelijke-vragen/1548032
SCHRIFTELIJKE VRAAG
nr. 924
van ELS STERCKX
datum: 5 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Varkenshouderij  -  Controle
De Europese Richtlijn 2008/120/EG legt de minimale normen vast voor het houden van 
varkens. De voornaamste bepalingen zijn:
- een verbod op het aanbinden van zeugen;
-de verplichting om drachtige zeugen  in groep te houden;
- een verbod op het gebruik van volledige  roostervloeren,  dat wil zeggen over de hele 
oppervlakte;
- de verplichting om dieren permanent te laten beschikken  over los materiaal om zich 
mee bezig te houden: hout, stro, turf, hooi, zaagsel of ander vergelijkbaar  materiaal.
1.Hoeveel controles zijn er specifiek geweest  op bovenstaande voorwaarden in de 
periode van 2017 tot op heden?
2.Bij hoeveel  controles  werd een pv opgemaakt?  Wat was de reden van het opstellen 
van het pv? Graag een overzicht van de periode 2017 tot op heden.
3.In hoeveel  gevallen is na het opstellen van een pv, nog een controle geweest  om te 
zien of alles daadwerkelijk in orde was gebracht?
4.Zal de minister nog initiatieven nemen om dit beter op te volgen? Zo niet, waarom 
niet?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 924 van 5 augustus 2021
van ELS STERCKX
1.Hieronder vindt u het aantal dierenwelzijnscontroles  dat per jaar uitgevoerd  werd op 
varkensbedrijven. Het grootste aandeel  van deze controles werd uitgevoerd  door het 
Federaal Agentschap voor de Veiligheid  van de Voedselketen (FAVV).  De Dienst 
Dierenwelzijn heeft met het FAVV een protocol afgesloten zodat de inspecteurs van 
het FAVV ook het dierenwelzijn  controleren als ze controles uitvoeren  in 
veehouderijen. De resultaten van de controles  die uitgevoerd worden  door het FAVV 
worden overgemaakt  aan de Dienst  Dierenwelzijn voor verdere opvolging.
2017: 489
2018: 504
2019: 538
2020: 657
2.Hieronder vindt u de aantallen PVâ€™s die werden opgesteld ten laste van 
varkensbedrijven naar aanleiding van een controle.  De begane  overtredingen worden 
niet afzonderlijk  geregistreerd.  Daardoor kan ik u hierover geen preciezer informatie  
bezorgen.
2017: 10
2018: 17
2019: 12
2020: 16
3.In de periode 2017- 2020 werden  er 22 hercontroles uitgevoerd  op varkensbedrijven.
4.Ik heb geen aanwijzingen dat de opvolging van de controles niet goed zou gebeuren.  
Ik zie dan ook geen nood aan nieuwe initiatieven  hieromtrent.
