title: Extern verzelfstandigde agentschappen (EVA's) - Samenstelling en vergoedingen raad van bestuur (2)
thema: Vlaamse administratie
pdf link: https://docs.vlaamsparlement.be/pfile?id=1748550
thema link: https://www.vlaamsparlement.be/parlementaire-documenten/schriftelijke-vragen/1547327
SCHRIFTELIJKE VRAAG
nr. 416
van TOM ONGENA
datum: 19 juli 2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Extern verzelfstandigde agentschappen (EVA's)  -  Samenstelling en vergoedingen  raad 
van bestuur (2)
De Vlaamse Regering heeft voor een groot  aantal raden van bestuur bestuurders benoemd.  
In die raden van bestuur zetelen ook onafhankelijke bestuurders, die eveneens via een 
specifieke procedure  door de Vlaamse Regering worden benoemd. 
Ik ontving een gecoördineerd antwoord op mijn schriftelijke  vraag  nr. 367 van 16 juni 2021 
op een aantal vragen over het aantal bestuurders, onafhankelijke bestuurders  en 
regeringscommissarissen en hun vergoedingen.  Ik merk dat het antwoord opgebouwd is 
rond de feitelijke gegevens van 2020. Evenwel was dat het eerste volledige jaar van de 
nieuwe legislatuur, waardoor  er bij een aantal EVA’s nog geen volledige  raden van bestuur 
werden samengesteld,  terwijl mijn vraag  betrekking had op de situatie  wanneer  de raden 
van bestuur zouden zijn samengesteld zoals decretaal wordt bepaald. 
Vandaar mijn vraag  naar bijkomende  informatie.
1.Graag kreeg ik een overzicht van de minister van het aantal decretaal vereiste
a)bestuurders;
b)onafhankelijke bestuurders;
c)regeringscommissarissen
die zetelen in de raad van bestuur  of die de raad van bestuur bijwonen  van
-de publiekrechtelijk vormgegeven  extern verzelfstandigde agentschappen;
-de privaatrechtelijk vormgegeven extern verzelfstandigde agentschappen
die ressorteren onder  de bevoegdheid van de minister.
2.Graag kreeg ik een overzicht van het aantal
a)bestuurders;
b)onafhankelijke bestuurders;
c)regeringscommissarissen
die nog niet werden aangesteld voor de raad van bestuur van
-de publiekrechtelijk vormgegeven  extern verzelfstandigde agentschappen;
-de privaatrechtelijk vormgegeven extern verzelfstandigde agentschappen
die ressorteren onder  de bevoegdheid van de minister.
3.Graag kreeg ik een overzicht van de totale omvang van de raad van bestuur afgezet 
tegenover het aantal personeelsleden van
-de publiekrechtelijk vormgegeven  extern verzelfstandigde agentschappen;
-de privaatrechtelijk vormgegeven extern verzelfstandigde agentschappen
die ressorteren onder  de bevoegdheid van de minister.
Ter duiding:
-wat het aantal personeelsleden betreft, graag het cijfer van 31 december  2018;
-met de ‘totale omvang van de raad van bestuur’ bedoel  ik de decretaal bepaalde 
omvang.
4.a)Hoeveel bedraagt de totale  kostprijs van de bezoldigingen,  zitpenningen en 
vergoedingen voor de raad van bestuur  van elke betrokken instantie per raad van 
bestuur in zijn volledige bezetting zoals decretaal bepaald?
b)Hoeveel bedroeg de totale  kostprijs van de bezoldigingen, zitpenningen en 
vergoedingen voor de raad van bestuur van elke betrokken instantie op jaarbasis 
in 2018 en 2019? Graag de nominale bedragen in absolute  cijfers  en het relatief  
bedrag ten opzichte van het totale werkingsbudget  in 2018 en 2019.
5.Waren er vorige legislatuur plaatsen van
a)voorziene  onafhankelijke  bestuurders die niet werden ingevuld bij verzelfstandigde 
agentschappen die geen uitzondering hadden verkregen  op het benoemen  van 
onafhankelijke bestuurders;
b)plaatsen van leden  van de raad van bestuur die in de loop van de legislatuur 
ontslag hebben genomen en niet opnieuw werden ingevuld?
Graag een overzicht voor elk van
-de publiekrechtelijk vormgegeven extern  verzelfstandigde agentschappen;
-de privaatrechtelijk vormgegeven extern verzelfstandigde agentschappen
die ressorteren onder  de bevoegdheid van de minister.
Deze vraag  werd gesteld aan de ministers Jan Jambon (416),  Hilde Crevits  (964), Bart 
Somers (374), Ben Weyts (907), Zuhal Demir  (1247), Wouter Beke (810), Matthias 
Diependaele (657), Lydia  Peeters (1507), Benjamin Dalle (214)
JAN JAMBON 
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 416 van 19 juli 2021
van TOM ONGENA
1.De gevraagde informatie is zowel voor mijn eigen bevoegdheden als voor de 
bevoegdheden van de andere Vlaamse ministers (op basis van de informatie  die de 
Vlaamse ministers en hun diensten,  elk voor hun bevoegdheden, hebben verstrekt)  per 
extern verzelfstandigd agentschap opgenomen in de bijlage.
2.Zoals  blijkt uit de gegevens in de bijlage  voldoet bij de meeste agentschappen de 
samenstelling van de raad van bestuur aan de decretale  vereisten. Waar dat niet (of 
nog niet) het geval  is, is dat in de bijlage nader toegelicht.
3.Zie de gegevens  in de bijlage.
4.a)De totale kostprijs  op jaarbasis is afhankelijk van het aantal vergaderingen in dat 
jaar en van de graad van aanwezigheid van de leden  van de raad van bestuur. 
Bovendien zijn er in de praktijk soms minder  leden dan het maximale  aantal dat 
decretaal is toegelaten.
De bedragen  in de bijlage zijn het resultaat van een theoretische berekening op basis 
van de decretaal  bepaalde maximale  samenstelling van de raad van bestuur en de 
vergoedingsregels die actueel gelden, het aantal  vergaderingen per jaar bij een 
normaal vergaderritme,  en een aanwezigheidsgraad van 100%  voor alle leden.
De reëele bedragen in een bepaald  jaar kunnen  dus afwijken, bijvoorbeeld  indien er 
in dat jaar meer vergaderingen  waren dan gemiddeld. Bovendien zijn voor een aantal 
organisaties de vergoedingsregels in het najaar van 2018 (met uitwerking in 2019) 
gewijzigd.
b)De gevraagde gegevens zijn opgenomen  in de bijlage.
5.In tegenstelling tot het uitgangspunt (in de inleiding van de vraagstelling) heeft de 
huidige Vlaamse Regering  wel degelijk reeds de nodige initiatieven genomen  om de 
raden van bestuur van de agentschappen te vernieuwen en/of  aan te vullen  waar nodig. 
De situatie tijdens  de vorige regeerperiode is dus voorbijgestreefd.
In het algemeen kan gesteld worden  dat de Vlaamse Regering ernaar streeft om 
plaatsen in de raden van bestuur die vacant worden (als gevolg van ontslag  van een lid 
of om eender welke andere reden) zo snel als mogelijk opnieuw in te vullen.
BIJLAGE
Gegevens per extern  verzelfstandigd agentschap
