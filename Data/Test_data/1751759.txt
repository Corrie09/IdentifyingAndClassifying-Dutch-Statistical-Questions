title: Individueel begeleidingstraject 'Online verkopen' - Inschrijvingen en budget
thema: Economie
pdf link: https://docs.vlaamsparlement.be/pfile?id=1751759
thema link: https://www.vlaamsparlement.be/parlementaire-documenten/schriftelijke-vragen/1549667
SCHRIFTELIJKE VRAAG
nr. 1033
van MAAIKE  DE VREESE
datum: 10 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Individueel begeleidingstraject  'Online verkopen'  -  Inschrijvingen  en budget
In het kader  van het ‘Contract Ondernemerschap’ - een overheidsopdracht die is 
toegekend aan een aantal dienstverleners  die als VLAIO-netwerkpartners  de 
dienstverlening voor ondernemers invullen  - had UNIZO een reeks begeleidingen gepland 
voor ondernemers  rond e-commerce.  Door de COVID-19-crisis  en de bijbehorende 
lockdowns waren die trajecten voor het eerste werkjaar (lopend  tot juli 2021) al snel 
opgebruikt. Op deze manier kon UNIZO Retail,  met steun van het Agentschap Innoveren 
en Ondernemen  (VLAIO), een volledig begeleidingstraject ‘Online verkopen’ gratis 
aanbieden. Het doel van deze begeleiding  is om handelszaken te ondersteunen in hun e-
commercestrategie. Een coach ondersteunt  de ondernemer met een screening, online 
informatiesessies, persoonlijk advies om een concreet actieplan op te stellen  en 
opvolging.
Naar aanleiding  van de tweede lockdown voor de detailhandel en horeca, werd duidelijk  
dat er snel een hoger aantal begeleidingen nodig was en voor een ruimere  doelgroep.  
Wegens de dringende  nood werd er geopteerd om de lopende opdracht  uit te breiden, 
conform de regelgeving  overheidsopdrachten  en werd voor UNIZO, na advies van de 
Inspectie van Financiën,  een bedrag van 500.000  euro gereserveerd (als vergoeding voor 
de extra trajecten e-commerce). De begeleidingen zijn mogelijk tot uitputting van het 
budget. De opvolging en evaluatie verloopt zoals voor de andere onderdelen van het 
‘Contract Ondernemerschap’  via een monitoring door VLAIO.
1.Hoeveel ondernemers  hebben  zich ingeschreven voor het traject? Kan de minister 
een overzicht  geven  van het aantal ingeschrevenen? Kan ze een overzicht  geven van 
het totaalaantal  ingeschrevenen  (origineel  budget  + uitbreiding)? Kan ze een 
overzicht geven van het aantal  ingeschrevenen per provincie? Kan ze een overzicht 
geven van het aantal ingeschrevenen per stad/gemeente,  alfabetisch opgelijst per 
provincie?
2.Dit begeleidingstraject wordt  gratis  aangeboden  dankzij de steun  van VLAIO. 
Kan de minister  een overzicht geven  van de aanvankelijke toegekende  steun aan het 
project? 
3.De extra 500 000 euro wordt  gebruikt voor extra begeleidingen tot de uitputting van 
dit budget. 
Kan de minister een overzicht geven  van hoeveel van dit budget reeds werd 
opgebruikt? Tot wanneer zullen er begeleidingen kunnen  worden georganiseerd? 
Hoeveel extra begeleidingen  werden er reeds georganiseerd  dankzij dit extra 
budget?
 
4.Hoeveel ondernemers hebben zich ingeschreven voor de extra trajecten? Kan de 
minister een overzicht geven van het aantal  ingeschrevenen? Kan ze een overzicht  
geven van het aantal ingeschrevenen per provincie? Kan ze een overzicht geven van 
het aantal ingeschrevenen per stad/gemeente, alfabetisch  opgelijst per provincie?
Graag ook de gegevens in Excel-bestand.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1033 van 10 september 2021
van MAAIKE  DE VREESE
1.Het programma  Corona  Recovery had een budget van 915.407 euro inclusief BTW en 
zit vervat in het Contract Ondernemerschap.  Het gaat hier over gratis trajecten  maar 
gericht op een bredere  doelgroep, waarbij de begeleiding niet enkel betrekking heeft 
op e-commerce. Er namen  1.339 ondernemers deel. De verdeling over de provincies  
gaat in bijlage.  De verdeling tot op niveau van de individuele gemeente is op dit 
moment nog niet beschikbaar.
2.Zie vraag 1.
3.Met de extra 500.000 euro (inclusief  BTW) in het kader van EHBOnline Verkoop die ik 
eind 2020 heb vrijgemaakt werden  295 ondernemers  bereikt. De middelen zijn 
besteed. In bijlage vindt u het aantal  deelnemers per provincie. De verdeling  tot op 
niveau van de individuele  gemeente is op dit moment  nog niet beschikbaar. 
4.Zie vraag 3.
BIJLAGE
Aantal deelnemers per provincie  voor Corona recovery en voor EHBOnline Verkoop
