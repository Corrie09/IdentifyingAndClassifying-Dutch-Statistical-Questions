title: Natuurprojecten Vlaamse Rand - Project Groene Rand (3)
thema: Brussel en de Vlaamse Rand
Natuur en Milieu
pdf link: https://docs.vlaamsparlement.be/pfile?id=1747515
thema link: https://www.vlaamsparlement.be/parlementaire-documenten/schriftelijke-vragen/1542881
SCHRIFTELIJKE VRAAG
nr. 886
van PETER VAN ROMPUY
datum: 7 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Natuurprojecten Vlaamse  Rand  -  Project  Groene  Rand (3)
In het project ‘Groene  Rand’ kunnen subsidies worden  aangevraagd voor natuurprojecten 
in de Vlaamse  Rand die nieuw toegankelijk  groen en groene verbindingen tussen de 
woongebieden en de groenpolen realiseren en de leefbaarheid via groene ingrepen 
versterken. Naast openbare besturen  en publieke rechtspersonen kunnen nu ook 
verenigingen en organisaties in aanmerking  komen voor financiële ondersteuning tot 
50% van de aankoopprijs van het terrein  (en tot 60% voor bebossing),  en tot 80% van 
de werken  voor een groene en toegankelijke inrichting.
In opvolging van mijn schriftelijke vragen nr. 537 van 5 maart  2021 en nr. 605 van 2 
april 2021 heb ik enkele bijkomende vragen over dit project.
1.Hoeveel middelen worden er vrijgemaakt  voor de subsidiëring van deze projecten in 
2021? 
a)Wordt dit bedrag volledig uitgekeerd?
b)Zo niet, waarom  niet? Welk budget  zal er na uitbetaling over zijn? Wat gebeurt 
er met dit restbedrag?
2.Hoeveel dossiers werden er ingediend naar aanleiding van de tweede oproep 
(deadline 15 mei 2021)?  Graag  hierbij ook volgende  info: 
a)Wie diende het dossier in?
b)Onder welk van de 5 mogelijke projecten  [1] valt de aanvraag?
c)Onder welke financiële ondersteuning valt de aanvraag (50% van de 
aankoopprijs van het terrein, tot 60% voor bebossing, en tot 80% van de 
werken voor een groene en toegankelijke inrichting)?
d)Waar wil de aanvrager het project uitvoeren  (gemeente/exacte locatie)?
e)Hoeveel projecten hiervan zijn nieuw?  Hoeveel dienden vorige ronde  al in, maar 
werden toen niet geselecteerd?
f)Welke projecten werden aanvaard/welke niet?
g)Hoeveel middelen werden er per project  gevraagd? Hoeveel zal er bij de 
aanvaarde projecten effectief worden uitgekeerd?
3.Krijgen  projecten die niet geselecteerd worden hierover feedback? Krijgen ze de kans 
hun project mits aanpassingen  opnieuw in te dienen?  Zo ja, wanneer?
4.In hoeveel  subsidies voorziet de minister voor dergelijke projecten over heel de 
legislatuur? Graag  cijfers per jaar.
[1] 1.Projecten  die nieuw openbaar groen of een nieuwe  openstelling van groen realiseren waar als gevolg  
van een sterke verstedelijking en gebrek aan open ruimte de nood aan toegankelijk groen kan worden 
aangetoond.
2.Projecten  die deel uitmaken van de realisatie van stadsrandbossen,  speelbossen, het versterken  van 
lokale bosuitbreidingsinitiatieven  of het realiseren  van Europese natuurdoelen en soortenbescherming 
(www.natura2000.vlaanderen.be).
3.Projecten  die ecologisch-recreatieve verbindingen realiseren tussen groenpolen.
4.Projecten  die door de realisatie van belevingsvol  groen en groen in de bebouwde  omgeving bijdragen 
aan de leef- en omgevingskwaliteit  van de inwoners van de Vlaamse  Rand.
5.Projecten  die kaderen binnen een geïntegreerd gebiedsprogramma en/of het resultaat zijn van 
samenwerking binnen een gebiedscoalitie.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 886 van 7 juli 2021
van PETER VAN ROMPUY
1.Op dit moment  evalueren wij de projectvoorstellen voor de vergroening van de Vlaamse  
Rand voor 2021.  Daarom kunnen we nog geen informatie verstrekken over de middelen 
die we zullen vrijmaken voor de vergroening van de Vlaamse Rand in 2021 Zoals in 
2020 zal het Agentschap  Natuur en Bos de ene helft van de middelen betalen, het 
Vlaamse Randfonds van het Agentschap Binnenlands  Bestuur de andere. Zodra dit 
najaar duidelijk is welke projecten voor 2021 financiering  krijgen, zal ik hierover 
communiceren samen met minister  Demir, bevoegd voor Justitie en Handhaving, 
Omgeving, Energie en Toerisme.  Deze informatie zal ook verschijnen  op de website 
van het Agentschap Binnenlands Bestuur  en de website van het Agentschap Natuur en 
Bos. 
2.Wij hebben 10 projectaanvragen  ontvangen. Het gaat om nieuwe  projectvoorstellen. 
Zoals ik reeds vermeld heb is de evaluatie-  en beslissingsprocedure  nog niet afgerond.  
De subsidievraag, samen met de overige  informatie  die u vraagt,  werd opgenomen in 
de tabel in bijlage.  
3.Elke aanvrager  ontvangt na de beslissing tot toekenning van de projectsubsidies een 
bericht met feedback  over het projectvoorstel, ongeacht of ze al dan niet geselecteerd  
werden. Aanvragers van niet-weerhouden projectvoorstellen kunnen hun aanvraag 
hernemen in de volgende projectperiode,  als zij met deze feedback  rekening houden.
4.Ik heb me als minister voor de Vlaamse  Rand geëngageerd om prioritair te werken  
voor vergroening van de Vlaamse Rand tijdens deze regeerperiode. Het is echter  
moeilijk om nu al aan te geven hoe hoog de bijdragen  voor de vergroening van de 
Vlaamse Rand in 2022 en verder  zullen  zijn. Dit hangt ook af van het aantal 
projectvoorstellen die we ontvangen en de beschikbare  middelen in het Vlaamse  
Randfonds en van het Agentschap Natuur en Bos. In 2020 heb ik een subsidie  van 
1,75 miljoen euro verleend en binnenkort  kan ik dus aangeven hoeveel middelen ik 
hiervoor  in 2021 vrij geef. Daarnaast lopen er ook nog andere initiatieven  waarmee 
we het groen karakter van de Vlaamse Rand versterken,  zoals de gordelbomen en de 
aankoop en uitbreiding van het Kravaalbos.
BIJLAGE
Overzicht projectaanvragen
