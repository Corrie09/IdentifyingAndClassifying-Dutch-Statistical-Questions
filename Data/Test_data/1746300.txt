title: Spierziekte spinale musculaire atrofie (SMA) - Screeningvoorstel technische werkgroep
thema: Gezondheid
Staatshervorming en Verhoudingen binnen de Belgische federale staat
pdf link: https://docs.vlaamsparlement.be/pfile?id=1746300
thema link: https://www.vlaamsparlement.be/parlementaire-documenten/schriftelijke-vragen/1536852
SCHRIFTELIJKE VRAAG
nr. 758
van ELKE  SLEURS
datum: 23 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Spierziekte spinale musculaire atrofie (SMA)  -  Screeningvoorstel technische  werkgroep 
Anderhalf jaar geleden leerde Vlaanderen  baby Pia kennen. Dat meisje leidt aan de 
zeldzame spierziekte SMA. Sindsdien hebben verschillende fracties via parlementaire 
initiatieven die thematiek onder de aandacht  gebracht. In een van zijn laatste 
antwoorden stelde de minister  dat een technische werkgroep rond SMA voorbereidend 
werk moest doen om tot een kwaliteitsvol screeninginstrument te komen.  Op basis 
hiervan heeft men meer dan 80 zeldzame ziekten, waaronder SMA, beoordeeld. Zo is 
men gekomen tot een lijst van 28 ziekten die ‘gewikt en gewogen’ zijn voor de 
prioriteitenlijst.
Daarnaast is er ook overlegd  met de adviseur-generaal  geneesmiddelen van het RIZIV  
over de terugbetaling van Zolgensma. Want de prijs van de behandeling is een 
belangrijke voorwaarde  in het systematisch  opsporen van SMA.
Volgens de minister zou de technische werkgroep  voor deze zomer met haar uitgewerkt 
voorstel en advies  komen. En na een gunstige beoordeling  van de werkgroep 
Bevolkingsonderzoek kan een beslissing voor de uitrol worden genomen. Er zal echter 
een overleg met het federale niveau en de andere deelstaten  moeten plaatsvinden om af 
te spreken wie wat zal betalen. De hoop is uitgesproken  om vanaf  2022 met een 
screeningprogramma voor SMA te starten voor alle pasgeborenen in Vlaanderen.
1.Is het verslag van de technische werkgroep rond SMA klaar? Zo ja, wat wordt 
aanbevolen? Welke suggesties  worden gedaan? Graag een uitgebreide toelichting.
2.Heeft  de minister overleg gepland  met zijn collega-ministers van Volksgezondheid  
inzake het afsprakenkader voor het financiële luik? Wat is de stand van zaken?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 758 van 23 juni 2021
van ELKE  SLEURS
1.Het antwoord wordt gekaderd in de ruimere oefening om prioriteiten te stellen voor 
uitbreiding van de neonatale screening.
Situering
Theoretisch kunnen  er meer dan 6.100 zeldzame aandoeningen opgespoord worden  
bij pasgeborenen.  Deze aandoeningen allemaal systematisch opsporen is budgettair 
en logistiek niet mogelijk en wellicht ook niet zinvol. De overheid moet dus keuzes 
maken.
Achter elk van die vele zeldzame ziekten schuilen tragische verhalen. Niet elk verhaal  
bereikt even goed de publieke  aandacht. Van een overheid,  bevoegd  voor public 
health, wordt wel verwacht rekening te houden met alle burgers. De overheid  moet 
dus rationele  en gemotiveerde keuzes maken.
De criteria in het besluit van de Vlaamse Regering van 12/12/2008  betreffende  
bevolkingsonderzoek in het kader van ziektepreventie, gebaseerd  op de criteria  van 
Wilson en Jungner1, worden  internationaal  gehanteerd  om de wenselijkheid en 
haalbaarheid van systematisch opsporen van een ziekte te evalueren. Deze criteria 
zijn bedoeld  voor grondige evaluatie van één welbepaalde ziekte. Ze laten niet toe om 
meerdere ziekten tegenover elkaar af te wegen om tot prioriteiten te komen.  Om die 
reden heeft de Vlaamse werkgroep Aangeboren aandoeningen2, een afzonderlijke 
procedure uitgewerkt om prioriteiten te stellen. 
In deze procedure  1) worden uitgangspunten, (ethische)  principes en een concrete 
doelstelling voor het Bevolkingsonderzoek  Aangeboren aandoeningen geëxpliciteerd 
en 2) wordt  een instrument omschreven om zeldzame  ziekten tegenover elkaar  af te 
wegen. Die afweging gebeurt door evaluatie van een aantal vaste criteria volgens een 
vastgelegde volgorde aan de hand van beschikbare wetenschappelijke  evidentie en 
uitgaande van eenzelfde doelstelling.  De criteria verwijzen enerzijds naar 
wenselijkheid, en anderzijds  naar screenings-technische  haalbaarheid. 
Deze procedure is complementair met de criteria in het besluit over 
bevolkingsonderzoek. Het blijft m.a.w. noodzakelijk om voor de ziekten, die op basis 
van deze procedure als prioriteit  naar voor worden geschoven, een gedetailleerd 
organisatiemodel voor te leggen  aan de werkgroep Bevolkingsonderzoek3. 
Prioriteiten
Op basis van de procedure om prioriteiten te stellen  is door de werkgroep  Aangeboren 
aandoeningen een groep van 7 ziekten naar voor geschoven  waarvoor opstarten van 
neonatale screening  wenselijk en technisch  haalbaar is. De werkgroep 
1 Wilson J et al, 1968. Voor zeldzame ziekten  zijn trouwens ook aangepaste  criteria van W&J 
geformuleerd, omwille  van heel lage incidentie,  complexiteit, soms gebrek aan evidentie  en 
noodzaak aan specifieke ethische/organisatorische omkadering.
2 Deze werkgroep  ondersteunt de Vlaamse overheid bij de opvolging van het bevolkingsonderzoek 
Aangeboren aandoeningen.
3 Deze werkgroep  adviseert  de minister over initiatieven  van bevolkingsonderzoek, ook over 
initiatieven van de overheid zelf (Beleid, regelgeving  en Vlaamse werkgroep Bevolkingsonderzoek - 
Bevolkingsonderzoek)
Bevolkingsonderzoek heeft op 29/06/2021  gunstig advies gefinaliseerd over die 
procedure, met een aantal voorwaarden omtrent
-omzichtige communicatie over het resultaat;
-verdere uitwerking in de volgende fase;
-meer duidelijkheid over de rangschikking van SMA (uitblijven duurzame 
terugbetaling van zowel Spinraza® als Zolgensma®)  en SCID (bijkomende info nodig 
van experten immuunziekten over ernst van de aandoening voor en na screening).
Over de prioriteitenlijst  zelf heeft de werkgroep Bevolkingsonderzoek zich niet 
uitgesproken, omdat er nog onduidelijkheden zijn voor SMA en SCID, en omdat, 
conform de regelgeving over Bevolkingsonderzoek voor elke ziekte die wordt 
weerhouden nog een concreet advies moet volgen. 
Een 3-tal van de ziekten in de groep die als prioriteit zijn weerhouden, kunnen vrij snel 
geïmplementeerd worden in het Bevolkingsonderzoek Aangeboren  aandoeningen.  
Voor andere ziekten zoals bijv. SMA, moet een nieuwe organisatorische  omkadering 
worden voorzien en moet een technische werkgroep worden opgestart met alle 
betrokken partijen om een kwaliteitsvol en gedragen  organisatiemodel uit te tekenen.  
De screeningskost  voor deze ziekten ligt ook hoger. Het is dus noodzakelijk om op 
duurzame wijze het nodige budget en capaciteit  te voorzien om continuïteit  in het 
bevolkingsonderzoek Aangeboren  aandoeningen,  uitgebreid met een aantal ziekten, te 
garanderen. Hierbij moet rekening  gehouden worden met de opportuniteitskost:  
opsporen van SMA mag screening naar andere eenvoudiger te implementeren  ernstige  
zeldzame ziekten niet in de weg staan.  
De betrokken werkgroepen en Zorg en Gezondheid wijzen op de grote gevoeligheid  
van het onderwerp en de mogelijke controverse die eender  welke prioriteitenlijst zou 
oproepen bij gespecialiseerde artsen, ouders en patiënten met een zeldzame ziekte 
die niet tot de prioriteiten behoort. Daarom is hierover tot nu toe nog niet 
gecommuniceerd.
SMA 
Voor SMA heeft een technische werkgroep dit voorjaar een consensus uitgewerkt 
waarin de krijtlijnen van een organisatiemodel voor opsporen van SMA zijn 
beschreven. Voorafgaand aan de integratie van SMA in het bevolkingsonderzoek  zullen 
een aantal ethische en organisatorische aspecten moeten uitgewerkt worden 
waaronder de terugbetaling van het geneesmiddel  Zolgensma.  Verder overleg met de 
betrokken actoren  is daarover nodig en wordt gepland.
2.Op administratief  niveau  is al  midden  2020 aangekaart dat het moeilijk  werkbaar is 
dat de CTG beslissingen neemt  over terugbetaling van behandelingen  die vooral 
(uitsluitend) effectief zijn in geval van vroegdiagnose,  zonder rekening te houden met 
haalbaarheid of wenselijkheid van opstarten van een neonataal  
(screenings)programma voor de daarvoor bevoegde  overheden (i.e. de 
gemeenschappen). 
Zorg en Gezondheid  wijst sinds midden 2020 herhaaldelijk op de noodzaak om in 
overleg te gaan met de bevoegde minister over enerzijds terugbetalingsmodaliteiten 
en anderzijds garanties  over kwaliteitsvoorwaarden in geval van systematisch 
opsporen van SMA. 
De IKW over niet-covid-gerelateerde zaken zijn begin juli 2021 opgestart. Bespreken 
van randvoorwaarden m.b.t. SMA is door Z&G uitdrukkelijk als prioriteit naar voor 
geschoven.
