title: NEET-jongeren - Limburg
thema: Onderwijs en Vorming
Werk
pdf link: https://docs.vlaamsparlement.be/pfile?id=1747523
thema link: https://www.vlaamsparlement.be/parlementaire-documenten/schriftelijke-vragen/1547804
SCHRIFTELIJKE VRAAG
nr. 967
van ROOSMARIJN BECKERS
datum: 23 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
NEET-jongeren  -  Limburg
Eind juni werden  op de website  van het Steunpunt Werk de cijfers geüpdatet inzake de 
evolutie van het aandeel NEET-jongeren voor de periode  2000-2020.[1] NEET-jongeren 
(Not in Education,  Employment or Training) zijn jongeren tussen 15 en 24 jaar die:
-geen opleiding  volgden in een referentieperiode  van vier weken;
-geen regulier onderwijs  volgen;
-geen opleiding  volgen buiten het regulier onderwijs;
-niet aan het werk zijn (ook niet als jobstudent).
De tabel toont dat het aandeel NEET-jongeren  in het Vlaamse  Gewest  tussen 2000 en 2020 
sterk gedaald is van 13,9 naar 7,3 procent. Doch de laatste vijf jaar zien we hierin  wel een 
zekere stagnatie waarbij het aandeel  rond de 7,5 procent blijft hangen. Internationaal  
gezien is het aandeel  NEET-jongeren in het Vlaamse Gewest  beduidend lager dan het EU27-
gemiddelde van 11,1%, maar ten opzichte van buurlanden  als Nederland (4,5) en 
Luxemburg (6,6) doet Vlaanderen het wel nog altijd slechter.
Het European Centre for the Development of Vocational Training (Cedefop) onderscheidt 
vijf NEET-profielen[2]:
-conventionele werklozen;
-niet beschikbare  NEET;
-niet-geëngageerde NEET;
-kansenzoekende NEET;
-vrijwillige NEET.
Zoals de minister weet, kampt  mijn thuisprovincie Limburg met een sociaaleconomische  
achterstand. Zeker  in bepaalde streken  hinken we achterop zowel wat betreft de 
onderwijskansen, als wat betreft beschikbare  jobs op de arbeidsmarkt voor niet- en/of 
lager geschoolden. Zo is bijvoorbeeld het aantal ongekwalificeerde schoolverlaters  in 
bepaalde regio’s er vrij hoog.  Het globale aantal schoolverlaters in onze provincie is tussen 
het schooljaar 2014-2015  en 2019-2020  dan ook gestegen van 798 naar 966 jongeren, 
een stijging met 21%.  In dat opzicht valt dan ook te verwachten dat deze evolutie in 
combinatie met de genoemde problematieken  ook zijn weerslag zal hebben op het aantal 
en aandeel NEET-jongeren  in Limburg.
1.Wat is de recente evolutie (2014 tot heden) van het aantal NEET-jongeren in de 
provincie Limburg, zowel  in absolute cijfers als in percentages  uitgedrukt?
2.Hoe verhoudt het aandeel Limburgse NEET-jongeren zich ten opzichte van de aandelen  
aan NEET-jongeren  uit de andere provincies? Zijn er ter zake grote verschillen waar te 
nemen? Indien ja, hoe evalueert de minister deze?
3.Kan de minister  inschatten welke van de NEET-profielen van Cedefop het duidelijkst  
aanwezig zijn in de provincie Limburg? Is deze situatie gelijkaardig aan de algemene 
situatie in het Vlaamse Gewest of zien we ter zake opvallende  provinciale verschillen?
4.Inzake de aard en aanpak van NEET-jongeren is er natuurlijk een groot verschil tussen
-de minderjarige en dus nog leerplichtige  NEET-jongeren,
-de meerderjarige niet-leerplichtige maar ongekwalificeerde NEET-jongeren,
-de meerderjarige niet-leerplichtige jongeren  met een kwalificatie, maar die (nog) 
niet aan het werk zijn.
Kan de minister een inschatting geven inzake de verhouding tussen deze drie 
categorieën, zowel voor de provincie Limburg als voor het gehele  Vlaamse Gewest? 
Zien we hier grote  verschillen? Indien ja, hoe evalueert de minister deze verschillen?
5.Inzake het terugdringen van de twee eerstgenoemde categorieën  zijn er (naast de 
algemene initiatieven ter zake vanuit het departement  Onderwijs)  door verschillende  
stakeholders al verscheidene  projecten  opgezet die zich specifiek richten op de 
provincie Limburg. Ik denk daarbij aan het SALKturbo-plan  van de provincie Limburg  
of kleinschalige initiatieven die jongeren die schoolmoe  zijn of zonder kwalificatie 
uitgevallen zijn, opnieuw aan het leren willen  krijgen, zoals de Talenten Academie 
Limburg (TALim)  of specifieke meldpunten  van lokale besturen zoals in de stad Genk.
Wat betreft  de derde genoemde categorie (de meerderjarige  niet-leerplichtige 
jongeren met een kwalificatie, maar die (nog)  niet aan het werk zijn) ziet het 
economische plaatje  er ook niet bepaald rooskleurig uit. Limburg kampt met een 
historische achterstandserfenis, denk maar aan de debacles  met de mijnsluitingen en 
de sluiting van Ford Genk waarvan de naweeën nog altijd voelbaar zijn.
Maar ook de toekomst kleurt, mede door corona, weinig rooskleurig. Voka Limburg 
stelde eind juni erg pessimistisch  te zijn over het grote aantal nakende faillissementen 
in de provincie. Ook over de arbeidsmarkt zijn ze allerminst enthousiast. Er zaten in 
juni nog altijd 30.000  Limburgers  in het stelsel van de tijdelijke  werkloosheid.  Komt 
daar nog eens bovenop dat er zo’n 22.000 'echte' Limburgse  werklozen zijn. Door de 
verwachte faillissementengolf vreest men dat er vooral er tegen het einde van dit jaar 
opnieuw een groot aantal werklozen zal bijkomen.[3]
Voorziet de minister dus in het licht van deze waarschuwingen in specifieke initiatieven 
in de provincie Limburg om deze genoemde  categorie aan NEET-jongeren naar werk 
te begeleiden en/of  deze te herscholen naar een arbeidssegment waar wel een 
constante, duurzame vraag is naar werknemers?
[1] https://www.steunpuntwerk.be/node/2932
[2] https://onderwijs.vlaanderen.be/nl/neet-jongeren
[3] https://www.hbvl.be/cnt/dmf20210623_98056458
Deze vraag werd gesteld  aan de ministers  Hilde Crevits  (967), Ben Weyts (912).
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
GECOÖRDINEERD ANTWOORD
op vraag nr. 967 van 23 juli 2021
van ROOSMARIJN BECKERS
1.NEET-jongeren  in Limburg (absolute aantallen & %), 2014-2020
 2014 2015 2016 2017 2018 2019 2020
Aantal NEET 
jongeren 10100 10800 6900 6700 7000 7500 6400
% NEET-
jongeren 10% 11,2% 7,2% 7,2% 7,6% 8,2% 7,1%
Bron: Statbel  (Algemene Directie  Statistiek – Statistics Belgium),  Enquête naar de 
arbeidskrachten (Bewerking: Departement WSE)
2.% NEET-jongeren  in de Vlaamse provincies en Vlaams  Gewest, 2020
 AntwerpenWest-Vlaanderen
Oost-Vlaanderen
LimburgVlaams-Brabant
Vlaams Gewest
% NEET
8,0% 7,0% 7,2% 7,1% 6,8% 7,3%
Bron: Statbel  (Algemene Directie  Statistiek – Statistics Belgium),  Enquête naar de 
arbeidskrachten (Bewerking: Departement WSE)
We zien dat de cijfers in de meeste provincies zeer dicht bij elkaar  in de buurt 
liggen, waarbij Limburg geen opvallende afwijkingen vertoont. De cijfers  in de 
provincie Antwerpen liggen wel iets hoger,  daar speelt de grootstedelijke  
problematiek in de stad Antwerpen mee, waar heel wat kwetsbare  jongeren  zijn. 
3.Deze cijfers  zijn niet beschikbaar.
4.Deze cijfers  zijn niet beschikbaar.
5.NEET-  jongeren  zijn jongeren tussen 15 en 24 jaar oud die geen regulier onderwijs  of 
opleiding buiten  regulier onderwijs  volgen  of niet aan het werk zijn. Vandaar  de term 
not in education,  employment or training.
Deze jongeren blijven onder de radar  van instellingen die ondersteuning  en hulp 
bieden, ook op vlak van werk, zoals VDAB.  Omdat zij onder  de radar blijven,  is hun 
aantal niet exact vast te stellen. Sinds 2018 is er wel een koppeling tussen de 
databank van ingeschreven en uitgeschreven leerlingen (DISCIMUS) en de databank 
van VDAB. Dit kadert als actie binnen het actieplan ‘Samen tegen schooluitval’, 
opgesteld door de departementen onderwijs,  welzijn en werk. Hierdoor kan in kaart 
gebracht worden welke  vroegtijdige schoolverlaters geen opleiding,  vorming  of 
onderwijs volgen en niet aan het werk zijn. 
VDAB heeft daarnaast  een aangepaste werking om NEET-jongeren te activeren. Met 
name is het de opdracht van VDAB om laaggeschoolde (geen diploma  secundair 
onderwijs en max. 6de jaar beroeps) jongeren die nog geen VDAB dossier hebben, 
via een aangepast communicatie, aan te sporen  om gebruik te maken  van de 
dienstverlening van VDAB.
Sedert september  2019 zijn er in iedere provincie jongerenconsulenten aangesteld 
die zich onder andere hiermee bezig houden. Voor Limburg  zijn 10 jongeren-
consulenten actief. VDAB zet zich ook in om onderwijsprofessionals gratis via 
trainingsmodules te laten kennismaken  met het (school)loopbaandenken en hoe zij 
laatstejaars kunnen  helpen de stap naar de arbeidsmarkt (en VDAB door middel van 
een inschrijving als werkzoekende)  te zetten. Deze modules zijn bedoeld  voor 
onderwijsprofessionals uit het ASO, BSO, TSO, BUSO, deeltijds  onderwijs, 
volwassenenonderwijs maar ook voor de CLB medewerkers. Eén van de modules 
richt zich op ‘mijn loopbaan’, het online platform waarlangs de (school)loopbaan 
beheerd kan worden  door de jongere. De dienstverlening van VDAB  vertrekt  immers  
altijd vanuit een inschrijving als werkzoekende.
Ook via ESF oproepen zoals lokale partnerschappen  die lokaal verankerd zijn, neemt 
VDAB deel als kernpartner om samen  met de andere actoren  te kijken  naar hoe het 
partnerschap outreachend jongeren kan bereiken en activeren.
In geval de jongere  (gekwalificeerd of niet)  zich inschrijft, biedt VDAB de jongere in 
kader van het jeugdwerkplan  onder de 25 jaar een aangepast dienstverlening aan. 
VDAB garandeert binnen de 4 maanden na inschrijving,  de nood aan dienstverlening 
ingeschat te hebben en een dienstverlening  op maat te voorzien. Laaggeschoolde  
jongeren starten binnen  de 6 maanden na inschrijving met een 
competentieversterkende actie (opleiding of werkplekleren) op.
