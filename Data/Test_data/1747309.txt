title: Dierenverwaarlozing en -mishandeling - Meldingen
thema: Dierenwelzijn
pdf link: https://docs.vlaamsparlement.be/pfile?id=1747309
thema link: https://www.vlaamsparlement.be/parlementaire-documenten/schriftelijke-vragen/1541914
SCHRIFTELIJKE VRAAG
nr. 878
van BRECHT WARNEZ
datum: 5 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dierenverwaarlozing en -mishandeling   -  Meldingen
Via het Departement Omgeving kunnen burgers op een snelle en vertrouwelijke manier  
gevallen van dierenverwaarlozing of -mishandeling melden.
1.Hoeveel meldingen van dierenverwaarlozing en -mishandeling  werden  de afgelopen 
vijf jaar geregistreerd? Graag  een overzicht per jaar en per provincie.
2.Welke dieren werden aangetroffen bij de meldingen  van dierenverwaarlozing en -
mishandeling in 2020? Graag met overzicht  per dier van aantal meldingen.
3.Welke vorm van verwaarlozing of mishandeling werd aangetroffen? Graag met 
overzicht per vastgestelde vorm van verwaarlozing of mishandeling van aantal 
meldingen.
4.Merkt de minister een impact  van de coronacrisis op het aantal en type meldingen 
van dierenverwaarlozing of -mishandeling?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 878 van 5 juli 2021
van BRECHT WARNEZ
1.Ik verwijs naar mijn antwoord op schriftelijke vraag nr. 555 van 12 maart  2021.
2.Deze informatie wordt niet geregistreerd in de databank  van de Inspectiedienst  
Dierenwelzijn.
3.De dierenwelzijnsregelgeving maakt geen onderscheid tussen verschillende ‘vormen’ 
van dierenverwaarlozing of -mishandeling. Ook bij controles wordt hierin dan ook 
geen onderscheid  gemaakt.  De meeste vastgestelde  overtredingen betreffen een 
gebrekkige huisvesting en verzorging van de dieren.
4.Uit de cijfers in antwoord 1 blijkt dat in 2020 geen uitzonderlijke  stijging van het 
aantal klachten werd vastgesteld. Voor zover op basis van deze cijfers  conclusies 
getrokken kunnen worden,  lijkt de coronacrisis hier dan ook geen impact gehad  te 
hebben.
