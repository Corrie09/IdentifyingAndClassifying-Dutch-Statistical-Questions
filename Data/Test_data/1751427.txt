title: Afwegingskader prioritair watergebruik - Evaluatie testperiode
thema: Natuur en Milieu
pdf link: https://docs.vlaamsparlement.be/pfile?id=1751427
thema link: https://www.vlaamsparlement.be/parlementaire-documenten/schriftelijke-vragen/1549287
SCHRIFTELIJKE VRAAG
nr. 1343
van FREYA PERDAENS
datum: 8 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Afwegingskader prioritair watergebruik  -  Evaluatie testperiode
Begin mei stelde de Vlaamse overheid een afwegingskader voor dat voorzorgsmaatregelen  
en prioritair  watergebruik kan bepalen  in de aanloop naar of tijdens een periode van 
droogte en waterschaarste. Het moest een hulpmiddel worden voor de verschillende 
overheden van dit land en afgelopen zomer zou het uitgetest worden. In het najaar zou 
men dan evalueren, verder uitwerken  en bijsturen.
Het afwegingskader  werd uitgewerkt door de Vlaamse overheid in samenwerking  met een 
consortium van wetenschappers onder leiding  van de KU Leuven. Verschillende droogte-
indicatoren (grondwaterstanden, waterpeilen, neerslaggegevens, â€¦) bepalen welk 
drempelniveau van toepassing is. Dat drempelniveau bepaalt  op zijn beurt dan weer welke 
maatregelen het beste worden toegepast.
Voor alle mogelijke  maatregelen in de studie werd ook een impact- en een kosten-
batenanalyse gemaakt. Op basis daarvan kan men nagaan hoe effectief  een bepaalde 
maatregel is en of die een nettovoordeel  oplevert. Al die analyses gebeuren per bekken,  
zodat maatregelen in de ene regio kunnen verschillen van maatregelen in een andere regio.
Uiteraard zijn er nog enkele uitgangspunten  binnen welk kader deze maatregelen kunnen 
worden genomen: de gezondheid mag niet in het gedrang komen (drinkwatervoorziening 
moet gegarandeerd  blijven), veiligheid is essentieel en onomkeerbare schade aan 
kwetsbare natuur moet worden vermeden.
1.Op welke manier werd dit afwegingskader  deze zomer uitgetest?
2.Is er al zicht op mogelijke  resultaten?
3.Op welke manier zal de evaluatie in het najaar  gebeuren?  Welke instanties  worden  
daarbij betrokken?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1343 van 8 september 2021
van FREYA PERDAENS
1.Gezien de natte weersomstandigheden  van de voorbije zomer kon het afwegingskader 
niet grondig worden  uitgetest.  Een opvolging van de in het reactief afwegingskader 
voorgestelde indicatoren  is wel gebeurd. Gezien het niet nodig was om maatregelen 
te nemen,  kon de afweging van verschillende maatregelen  niet getest worden.  
2.Het ontwikkelde indicatorendashboard  maakt een goede beoordeling van de 
verschillende indicatoren mogelijk,  maar kon zoals gezegd niet ten gronde  getest  
worden omwille  van de natte zomer.
3.Bij de uitwerking van de eerste versie van het kader werden  al heel wat aanbevelingen 
geformuleerd naar verdere uitwerking en inhoudelijke  verdieping en verfijning  van het 
instrument. De bedoeling van de testfase  bestond  er voornamelijk in om aanvullende 
aandachtspunten te detecteren. We maken  nu werk van de verzamelde aanbevelingen  
en aandachtspunten.
