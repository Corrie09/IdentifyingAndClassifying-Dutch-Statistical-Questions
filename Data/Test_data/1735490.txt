title: Onderwijspersoneel - Loopbaanonderbreking voor mantelzorg
thema: Onderwijs en Vorming
pdf link: https://docs.vlaamsparlement.be/pfile?id=1735490
thema link: https://www.vlaamsparlement.be/parlementaire-documenten/schriftelijke-vragen/1532296
SCHRIFTELIJKE VRAAG
nr. 790
van LOES  VANDROMME
datum: 16 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Onderwijspersoneel  -  Loopbaanonderbreking  voor mantelzorg 
Onderwijspersoneelsleden die regelmatig hulp verlenen  aan een zorgbehoevende persoon 
(een familielid, een buur of een vriend(in)), kunnen vanaf 1 september 2020 specifieke 
loopbaanonderbreking voor mantelzorg aanvragen. Ze zetten  dan hun loopbaan even 
gedeeltelijk of volledig stop om als erkend mantelzorger voor een zorgbehoevende persoon 
te zorgen.
Er zijn drie manieren om als onderwijspersoneelslid loopbaanonderbreking voor 
mantelzorg te nemen.
-volledige loopbaanonderbreking voor mantelzorg;
-halftijdse loopbaanonderbreking  voor mantelzorg;
-loopbaanonderbreking voor 1/5de  voor mantelzorg.
1.Hoeveel onderwijspersoneelsleden vroegen  in het voorbije schooljaar volledige 
loopbaanonderbreking voor mantelzorg  aan? Graag een overzicht per onderwijsambt, 
per provincie, per onderwijsniveau en een onderscheid tussen gewoon  en 
buitengewoon onderwijs waar men tewerkgesteld is.
2.Hoeveel onderwijspersoneelsleden vroegen in het voorbije schooljaar halftijdse  
loopbaanonderbreking voor mantelzorg  aan? Graag een overzicht per onderwijsambt, 
provincie, per onderwijsniveau en een onderscheid tussen gewoon  en buitengewoon 
onderwijs waar men tewerkgesteld is.
3.Hoeveel onderwijspersoneelsleden vroegen in het voorbije schooljaar voor 1/5de 
loopbaanonderbreking voor mantelzorg  aan? Graag een overzicht per onderwijsambt, 
per provincie, per onderwijsniveau en een onderscheid tussen gewoon  en 
buitengewoon onderwijs waar men tewerkgesteld is.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 790 van 16 juni 2021
van LOES  VANDROMME
Het schooljaar 2020-2021 is nog niet afgerond. Mijn onderwijsadministratie ontvangt nog 
dagelijks zendingen  over personeelsmaterie. Daarom acht ik het nu nog niet opportuun  om 
een stand van zaken op te maken.
