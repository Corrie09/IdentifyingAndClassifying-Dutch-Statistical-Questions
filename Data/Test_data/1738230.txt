title: Renteloze Energielening Cultuur en Jeugd - Evaluatie
thema: Cultuur
Jeugdbeleid
pdf link: https://docs.vlaamsparlement.be/pfile?id=1738230
thema link: https://www.vlaamsparlement.be/parlementaire-documenten/schriftelijke-vragen/1538592
SCHRIFTELIJKE VRAAG
nr. 202
van FILIP BRUSSELMANS
datum: 24 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Renteloze Energielening  Cultuur  en Jeugd  -  Evaluatie
In zijn gecoördineerd antwoord op een eerdere schriftelijke vraag  (nr. 38 van 17 
december 2019) over de sinds april 2018 operationele Energielening  Cultuur en Jeugd 
liet de minister weten dat hij in 2020 een evaluatie van het instrument van die renteloze  
plande met daaraan verbonden een onderzoek  of het aangewezen is om het huidige 
toepassingsgebied eventueel  uit te breiden naar andere vormen van duurzame 
investeringen.
Wij zijn intussen anderhalf jaar later en bijgevolg had ik graag antwoord gekregen op 
volgende vragen.
1.Heeft  deze in december 2019 aangekondigde evaluatie plaatsgevonden?  Zo ja, wie 
voerde ze uit en wat zijn de resultaten ervan? Zo niet, waarom  niet?
2.Werd  het aangekondigde onderzoek om het huidige toepassingsgebied eventueel uit 
te breiden naar andere vormen  van investeren in duurzaamheid uitgevoerd? Zo ja, 
wie voerde ze uit en wat zijn de resultaten ervan? Zo niet, waarom  niet?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 202 van 24 juni 2021
van FILIP BRUSSELMANS
Vragen 1 en 2 worden hieronder  samen behandeld.
Uit efficiëntie-overwegingen  werd begin 2020 beslist om de evaluatie van de Energiescans 
Cultuur & Jeugd onder te brengen in een breder geplande Onderzoeksopdracht voor 
cultuur- en jeugdinfrastructuur  met bovenlokaal belang. Het onderzoeksproces  en de 
resultaten van dit onderzoek moeten het Departement Cultuur,  Jeugd en Media in staat 
stellen mogelijkheden in te schatten om enerzijds  hiaten in het bestaande  instrumentarium 
te remediëren en om anderzijds financieringsinstrumenten te ontwikkelen  die inspelen  op 
de specifieke behoeften van de sectoren. 
Concreet zal men via desk research, focusgesprekken, interviews met de stakeholders en 
vergelijkend (internationaal) onderzoek komen tot een set van beleidsaanbevelingen  die 
onder andere aanleiding zullen geven  tot het herwerken, uitbreiden of afbouwen van de 
huidige Energielening Cultuur en Jeugd.  De oplevering van het onderzoek staat gepland in 
november 2021.
