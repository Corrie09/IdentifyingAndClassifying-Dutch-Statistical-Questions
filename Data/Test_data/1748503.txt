title: Waterverbruik - Evolutie (2)
thema: Natuur en Milieu
pdf link: https://docs.vlaamsparlement.be/pfile?id=1748503
thema link: https://www.vlaamsparlement.be/parlementaire-documenten/schriftelijke-vragen/1548237
SCHRIFTELIJKE VRAAG
nr. 1297
van FREYA PERDAENS
datum: 20 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Waterverbruik  -  Evolutie (2)
Ik verwijs naar mijn schriftelijke vraag nr. 1065 van 2 juni 2021 over de evolutie  in het 
waterverbruik voor huishoudens, industrie, handel/diensten,  energie en landbouw.  Voor 
die vijf categorieën  werd een opsplitsing  gemaakt wat betreft  leidingwater, 
oppervlaktewater (exclusief  koelwater), grondwater,  regenwater, koelwater en ‘ander  
water’.
Ik kreeg op deze vraag een omvattend antwoord dat duidelijk enkele  trends  en tendensen 
aangaf voor de periode van 2000 tot en met 2019.
Teneinde de evolutie ervan te kunnen opvolgen, had ik graag een antwoord gekregen  op 
volgende vragen.
1.Zijn de cijfers voor 2020 van het waterverbruik reeds beschikbaar?  Kan de minister 
het verbruik doorgeven voor de categorieën huishoudens,  industrie, handel/diensten, 
energie en landbouw?
2.Zijn er effecten merkbaar van de coronacrisis bij de verschillende  categorieën? Zo ja, 
welke?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1297 van 20 augustus 2021
van FREYE PERDAENS
1.De cijfers voor 2020 van het waterverbruik  per type (leidingwater, hemelwater, 
grondwater …) en per sector  (huishoudens, industrie, landbouw …) zijn nog niet 
beschikbaar. Ze zullen in juni 2022 op de VMM-website (www.vmm.be) gepubliceerd  
worden.
2.In het rapport Drinkwaterbalans – 2020 worden de cijfers, zoals door de 
waterbedrijven gerapporteerd  aan VMM, ontsloten voor drinkwater/kraanwater 
(publicatiedatum oktober  2021).
De levering  van drinkwater aan huishoudelijke  abonnees is in 2020 licht gestegen ten 
opzichte van 2019,  terwijl de leveringen  aan niet-huishoudelijk abonnees licht gedaald 
zijn. Een mogelijke verklaring is de covid-pandemie (bv. meer thuiswerk, lagere 
bedrijfsactiviteiten,… ). Maar ook de temperatuur en de lange  periodes  van droogte  
kunnen een impact hebben.
