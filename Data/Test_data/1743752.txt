title: Blue Deal - Investeringen in landbouwgebied
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1743752
thema link: https://www.vlaamsparlement.be/parlementaire-documenten/schriftelijke-vragen/1541929
SCHRIFTELIJKE VRAAG
nr. 944
van EMMILY  TALPE
datum: 5 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Blue Deal  -  Investeringen  in landbouwgebied
Via de Blue Deal wil de Vlaamse  Regering de droogte en waterschaarste in Vlaanderen  
structureel aanpakken.  Na een eerste investering van 75 miljoen euro in projecten tegen 
droogte, heeft de Vlaamse taskforce Droogte vastgelegd waar nog eens 343 miljoen euro 
in zal worden  geïnvesteerd.  Dat geld wordt  verspreid over verschillende bevoegdheden. 
Het leeuwendeel  van 258 miljoen  komt terecht bij Omgeving,  35 miljoen gaat naar 
Openbare Werken en 50 miljoen gaat naar Economie en Landbouw.  Het is over het laatste 
thema dat ik wil polsen naar de concrete  plannen  van de minister.
Minister Demir zet met 168 miljoen euro zeer sterk in op ‘natte natuur’. Van de 244.000 
hectare natte natuur die er rond de jaren 1950 nog was, blijft nu maar 68.000  hectare  
meer over, bovendien van wisselende kwaliteit.
Naar ik verneem, gaat in totaal 74 miljoen  euro naar investeringen in landbouwgebied. 
Landbouwers vormen een deel van de oplossing in de strijd tegen waterschaarste,  maar 
zijn ook bij de eersten om de gevolgen van droogte aan den lijve te ondervinden.
1.Welke inhoudelijke prioriteiten stelt de minister bij de besteding van de bijkomende 
middelen voor de landbouw  in het bestrijden van droogte  en waterschaarste?
2.Welke concrete projecten wil de minister ontwikkelen?
3.Zullen deze middelen geheel of gedeeltelijk  ter beschikking worden gesteld  van de 
individuele boeren  via het VLIF (Vlaams Landbouwinvesteringsfonds) of zal de focus 
vooral liggen op projectoproepen voor organisaties en samenwerkingsverbanden van 
verschillende instanties?
4.In welke mate zullen deze projecten  ingepast worden in het komende 
gemeenschappelijk landbouwbeleid, dat eveneens wil inzetten  op een verregaande 
vergroening en verduurzaming  van de landbouw?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 944 van 5 juli 2021
van EMMILY  TALPE
1.Met de bijkomende  middelen uit de cluster Blue deal van het Relance  Plan Vlaamse 
Veerkracht (VV) wil ik de transitie naar een nog duurzamere,  klimaatrobuuste  
landbouw stimuleren/versnellen.  Dit wil ik doen door in te zetten op onderzoek, groene 
investeringen, sensibiliseren, opleiden,  adviseren,  samenwerkingsverbanden tussen 
landbouwers en doorheen de hele keten en via circulair  watergebruik. Deze 
inhoudelijke prioriteiten komen  ook terug in de uitwerking van de vier Vlaamse 
Veerkracht (VV) projecten.   
2.Voor wat mijn landbouwbevoegdheid  betreft, wordt 34 miljoen euro uitgetrokken voor 
het Beleidsdomein  Landbouw en Visserij binnen de cluster  Blue Deal van het 
Relanceplan Vlaamse Veerkracht. In concreto gaat het over vier projecten:
-VV28: droogteresistente teelten  – 8 miljoen euro;
-VV29: groene investeringen op land- en tuinbouwbedrijven – 10 miljoen  euro;
VV30: hergebruik  van restwater – 10 miljoen euro; 
-VV33: sensibilisering, opleiding en advisering  – 6 miljoen euro.
Rapportering over het Relanceplan Vlaamse Veerkracht en de onderliggende projecten  
gebeurt periodiek voor alle projecten samen door de Vlaamse  Regering. Cfr recentste 
monitoringrapport Vlaamse Veerkracht  van april 2021.
Relanceplan Vlaamse Veerkracht. Monitoringsrapport meetmoment april 2021 | 
Vlaanderen.be
3.De focus ligt op projectsubsidies en oproepen maar de middelen kunnen ook deels via 
het VLIF ingezet  voor investeringen met een positieve bijdrage aan de waterkwantiteit 
via de maatregel VLIF productieve  en niet-productieve  investeringen.
4.De projecten zelf maken geen deel uit van het strategisch GLB-plan 2023-2027 dat in 
voorbereiding is. Dit gaat immers pas van start in 2023, terwijl de projecten in het 
kader van de relance Vlaamse Veerkracht in 2021 en 2022 worden vastgelegd.
Naar inhoud en doelstellingen toe zijn er uiteraard wel linken tussen de VV-projecten 
en het komende GLB, zoals bv de pre-ecoregelingen (onderdeel van VV29) die ook 
zullen ingepast worden in het Vlaams Strategisch GLB-plan.
