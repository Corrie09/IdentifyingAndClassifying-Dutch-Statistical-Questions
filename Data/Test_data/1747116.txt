title: Aanvragen vergunning voor winning grondwater - Wateraudit op land- en tuinbouwbedrijven
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1747116
thema link: https://www.vlaamsparlement.be/parlementaire-documenten/schriftelijke-vragen/1547235
SCHRIFTELIJKE VRAAG
nr. 1242
van ARNOUT  COEL
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Aanvragen vergunning  voor winning  grondwater  -  Wateraudit op land- en 
tuinbouwbedrijven
Op heel wat land- en tuinbouwbedrijven gebeurt de watervoorziening via de winning van 
grondwater en in mindere  mate via de winning  van oppervlaktewater  uit de waterlopen.
Met een wateraudit kunnen land- en tuinbouwers de huidige waterstromen en de nodige 
waterbehoefte op het bedrijf in kaart laten brengen. Er wordt  gekeken  naar 
waterbesparingsmaatregelen, maar ook in hoeverre  grondwaterwinning kan worden 
afgebouwd en vervangen worden door andere, alternatieve  en duurzame waterbronnen  
op het bedrijf.  Bij deze wateraudit is de financiële haalbaarheid een belangrijk criterium. 
Er wordt in deze wateraudit ook een inschatting  gemaakt van de extra waterbehoefte  die 
nodig is in periodes van droogte.
Door beperkt watergebruik kunnen  landbouwers  kosten besparen op hun gebruiksfactuur 
en de saneringsbijdragen voor water. Er wordt ook bespaard op diep grondwater,  dat 
enkel ingezet wordt voor hoogwaardige toepassingen.
1.Hoeveel aanvragen voor het vernieuwen van de vergunning voor het winnen  van 
diep grondwater  werden er respectievelijk  aangevraagd/goedgekeurd/geweigerd 
sinds 2015 voor tuin- en landbouwers? Graag opgesplitst per jaar, per volume  (max. 
5000m³/j, meer dan .000m³/j en max. 30.000m³/j, meer dan 30.000m³/j).
2.Hoeveel aanvragen voor nieuwe vergunningen voor het winnen van diep grondwater  
werden er aangevraagd/goedgekeurd/geweigerd sinds 2015 voor tuin- en 
landbouwers? Graag opgesplitst per jaar, per volume (max. 5000m³/j,  meer dan 
5000m³/j en max. 30.000m³/j, meer dan 30.000m³/j).
3.Wat zijn de belangrijkste redenen voor de weigering van deze aanvraag tot 
vernieuwen van de vergunning of het weigeren van een nieuwe vergunning?
4.Door het Departement Landbouw en Visserij wordt aangegeven dat een wateraudit  
ook een meerwaarde  kan bieden bij de aanvraag van een milieuvergunning.  Veel 
landbouwers werden  namelijk al geconfronteerd met problemen bij de vernieuwing 
van de vergunning voor het winnen van diep grondwater.  
Beschouwt de minister een wateraudit als een goed instrument bij het beoordelen 
van het aanvragen van een vergunning voor het winnen  van diep grondwater? In 
hoeveel aanvragen  werd een wateraudit toegevoegd aan het dossier  sinds 2018? 
Graag opgesplitst per jaar.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1242 van 16 juli 2021
van ARNOUT  COEL  
1.De gevraagde cijfers kunnen slechts deels worden  aangeleverd. De belangrijkste reden 
is dat binnen  VMM vooral gegevens over de effectief afgeleverde grondwater-
vergunningen worden bijgehouden.  Specifieke informatie voor de land-en tuinbouw kan 
niet worden  aangeleverd omdat  deze informatie omtrent aanvragen niet systematisch 
wordt bijgehouden/geregistreerd. Een onderscheid tussen  aanvragen voor 
vernieuwingen en nieuwe vergunningen is niet beschikbaar.  
In antwoord op gestelde vragen kan volgende informatie worden aangeleverd  voor het 
totaal aantal aanvragen voor de winning van grondwater.
Tot 2017 vormde een vergunning  voor het oppompen een onderdeel van de 
milieuvergunning. Op 23/2/2017 is de omgevingsvergunning gestart. In de 
overgangsperiode 2017 en 2018 zijn er zowel omgevings- als milieuvergunningen 
afgeleverd. 
Voor wat betreft de milieuvergunning  worden  de cijfers  opgesplitst  op basis van de 
klasse van de inrichting (niet van de aangevraagde rubriek). Een klasse  1 inrichting (> 
30.000 m³/jaar)  wordt  in eerste  aanleg behandeld op niveau van de Provincie, een 
klasse 2 inrichting (> 5000 m³/jaar en < 30.000 m³/jaar)  in eerste aanleg op niveau 
van de gemeente. 
Het aantal aanvragen  voor een vergunningsplichtige grondwaterwinning (rubriek 53.8 
en 53.7) onder  het stelsel van de milieuvergunning :
 Jaar van 
indienen aanvraag alle vergunningsplichtige
R53.8 en R53.7Klasse 1 
inrichtingKlasse 2 
inrichting
2015 1333 741 592
2016 1214 680 534
2017 1067 471 596
2018 202 41 161
2019 21 16 5
  
Voor de milieuvergunningen zijn er geen cijfers op dossierniveau van het aantal 
vergunde en geweigerde  aanvragen in eerste aanleg, noch in graad van beroep. 
Voor wat betreft de omgevingsvergunningen wordt de beschikbare informatie  
gebundeld in bijlage 1. 
2.Zie antwoord op vraag 1.
3.De belangrijkste redenen voor een negatieve advisering  zijn:
a.Het niet in lijn zijn van de aanvraag met het herstelbeleid voor de 
watervoerende lagen in een ontoereikende kwantitatieve toestand  zoals 
verankerd in het Stroomgebiedsbeheerplan.
b.Het aanwenden van hoogwaardig grondwater voor laagwaardige  toepassingen.
c.Het afwijken van aangevraagde debieten van algemeen aanvaardde  kencijfers 
betreffende waterbehoefte.
4.Een wateraudit is zeker een nuttig  instrument om de de vraag naar grondwater te 
rationaliseren en te beperken. In de Blue deal is dan ook voorzien om verder  in te 
zetten op dit instrument. 
Gegevens over het aantal  aanvragen  waar een wateraudit werd toegevoegd, zijn niet 
beschikbaar.
BIJLAGE
Overzicht omgevingsvergunningen
