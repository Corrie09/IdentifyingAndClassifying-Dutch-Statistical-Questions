title: Actieplan ter bestrijding van seksueel geweld - Dialoog tussen experts en partnerorganisaties omtrent veilig internetten en online mediagebruik (actiepunt 3)
thema: Jeugdbeleid
Welzijn en Gezin
pdf link: https://docs.vlaamsparlement.be/pfile?id=1738226
thema link: https://www.vlaamsparlement.be/parlementaire-documenten/schriftelijke-vragen/1537616
SCHRIFTELIJKE VRAAG
nr. 197
van MAAIKE  DE VREESE
datum: 24 juni 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Actieplan ter bestrijding van seksueel  geweld  -  Dialoog tussen experts en 
partnerorganisaties omtrent veilig internetten en online mediagebruik (actiepunt 3)
Eind oktober lanceerde  minister  van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding van seksueel geweld. Dat plan heeft 
een prioritaire focus op de meest kwetsbaren, nl. jongeren en kinderen, en zet volop in 
op een ketenaanpak: van sensibilisering tot strafuitvoering en opvolging. Hiervoor 
werden drie strategische  doelstellingen geformuleerd met bijbehorende operationele 
doelstellingen en concrete acties.
Minister Demir sloeg met de ministers  van Onderwijs, Cultuur,  Sport, Media,  Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar  om dat plan te realiseren. De minister van Justitie  en 
Handhaving neemt een actieve, coördinerende rol op in de uitvoering  van het plan om te 
allen tijde die afstemming te garanderen,  het overzicht te bewaren  en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde ministers  in 
hun domein met die actiepunten zo snel mogelijk aan de slag gaan.
Met actiepunt  3 wordt ingezet op veilig internetten en online mediagebruik, door de 
dialoog op te starten  tussen de experts en partnerorganisaties zoals Child Focus, Ketnet 
en Mediagewijs. Deze dialoog  moet leiden tot op elkaar  afgestemde informatie, 
richtlijnen, en tools voor een veilig,  verantwoord, kritisch en bewust mediagebruik. 
Daarnaast wordt er verder werk gemaakt  van de toegankelijkheid en bekendheid van de 
websites van deze organisaties, aangepast aan verschillende doelgroepen  (waaronder  
kinderen en jongeren, volwassenen, professionals...).
1.Wanneer werd deze dialoog  opgestart tussen de experts en de partnerorganisaties  in 
het kader van het actieplan?
2.Hoeveel keer hebben de experts en de partnerorganisaties overleg gepleegd?
3.Wat waren  de resultaten van deze vergaderingen?
4.Hoe worden de conclusies verder  geïmplementeerd?
5.Welke stappen zijn er al gezet om de toegankelijkheid en bekendheid van de 
websites te verbeteren?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 197 van 24 juni 2021
van MAAIKE  DE VREESE
Het tegengaan van elke vorm van geweld  vormt een belangrijk speerpunt in mijn beleid. 
Dit geldt in het bijzonder ook voor seksueel  geweld, met specifieke aandacht  voor kinderen  
en jongeren. Via onderscheiden initiatieven en acties wil ik dit thema bespreekbaar maken, 
komen tot een erkenning en de aanpak  ervan  bevorderen. Ik ben trots op de verscheidene  
engagementen die zijn aangegaan om deze ambitie te realiseren. Samen  met mijn 
departement en verschillende betrokken partners  ben ik aan de slag met de uitrol en 
concretisering van de acties 
De eerste bijeenkomsten over de voortgang van de uitrol van het actieplan staan gepland  
in het najaar van 2021.
Momenteel kan ik daarom  als Vlaamse minister van Brussel, Jeugd  en Media niet vooruit  
lopen op de rapportage over de uitvoering van de concrete  acties uit het Vlaams  actieplan  
ter bestrijding van seksueel geweld 2020 – 2024, zoals goedgekeurd door de Vlaamse  
Regering op 23 oktober 2020.
