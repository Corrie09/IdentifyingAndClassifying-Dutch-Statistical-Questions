title: Krapte op de arbeidsmarkt - Samenwerkingsverbanden voor het organiseren van opleidingen
thema: Werk
pdf link: https://docs.vlaamsparlement.be/pfile?id=1747102
thema link: https://www.vlaamsparlement.be/parlementaire-documenten/schriftelijke-vragen/1546564
SCHRIFTELIJKE VRAAG
nr. 960
van ALLESSIA CLAES
datum: 14 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Krapte op de arbeidsmarkt   -  Samenwerkingsverbanden voor het organiseren  van 
opleidingen
Voor de coronacrisis was er sprake  van een nooit eerder geziene krapte op de 
arbeidsmarkt. Nu de Vlaamse economie opnieuw begint aan te trekken  na de coronacrisis 
met een voorspelde groei van 5,5% voor 2021, zien we deze krapte op de arbeidsmarkt 
opnieuw terugkeren. Vlaamse bedrijven krijgen  hun vacatures opnieuw moeilijker 
ingevuld. Zeker voor knelpuntberoepen wordt dit al opnieuw  erg problematisch.
Opleidingen kunnen deze krapte helpen oplossen. Vlaanderen investeert hierin al enkele 
jaren en neemt ook geregeld beleidsinitiatieven.  Ook andere bestuursniveaus  beginnen er 
stilaan het belang van in te zien. Zo investeert de provincie Limburg 200.000 euro in gratis 
opleidingen voor kandidaat-truckchauffeurs  met het project ‘Fast Track  C/CE 2.0’. Dat 
project moet vooral de financiële barrière voor de kandidaat-bestuurders uit de weg 
ruimen. De opleiding is een samenwerking tussen verschillende  instanties: de federatie  
van logistieke bedrijven Febetra, vzw Scholing,  het Sociaal Fonds voor Transport en 
Logistiek, VDAB en de Limburgse Pool van Vrachtwagenchauffeurs.
1.Hoeveel samenwerkingen met gemeentebesturen voor het organiseren  van 
opleidingen werden de laatste vijf jaar georganiseerd?  
a)Graag een jaarlijks overzicht van deze projecten, opgesplitst per provincie  en met 
vermelding van de geïnvesteerde budgetten.
b)Hoe evalueert de minister  deze cijfers?
2.Hoeveel samenwerkingen  met provinciebesturen voor het organiseren  van opleidingen  
werden de laatste vijf jaar georganiseerd? 
a)Graag een jaarlijks overzicht van deze projecten, opgesplitst per provincie  en met 
vermelding van de geïnvesteerde budgetten.
b)Hoe evalueert de minister  deze cijfers?
3.Hoeveel samenwerkingen met bedrijven voor het organiseren  van opleidingen  werden 
de laatste vijf jaar georganiseerd?  
a)Graag een jaarlijks overzicht van deze projecten, opgesplitst per provincie  en met 
vermelding van de geïnvesteerde budgetten.
b)Hoe evalueert de minister  deze cijfers?
4.Zijn in de laatste vijf jaar ook nog andere actoren waarmee samenwerkingen voor het 
organiseren van opleidingen zijn opgezet? 
a)Zo ja, graag een jaarlijks overzicht  van deze projecten en de geïnvesteerde 
budgetten.
Zo niet, waarom  niet?
b)Hoe evalueert de minister  deze cijfers?
5.Worden nog nieuwe  initiatieven genomen om samenwerkingen m.b.t. (gratis) 
opleidingen te versterken?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 960 van 14 juli 2021
van ALLESSIA CLAES
1-2.VDAB investeert met het eigen opleidingsaanbod al sinds een aantal jaar en naar de 
toekomst versterkt  in vacaturegerichte, mobiele en maatgerichte opleidingen. Hier 
wordt vanuit de vacaturevraag van één of meerdere werkgevers een opleidingsaanbod 
uitgewerkt, werkzoekenden toegeleid en opgeleid op de werkvloer van de werkgever,  
waar nodig in een combinatie  met een gedeelte  leren op een VDAB-opleidingsvloer.
In het opzetten  van deze vacaturegerichte, mobiele opleidingen  worden veelal lokale 
besturen betrokken in de contacten met de werkgevers alsook in functie van de 
toeleiding van kandidaten naar de opleidingen. Er worden vaak afspraken  en acties 
opgezet met de lokale  OCMW’s om ook hun klanten  in begeleiding  mee toe te leiden 
naar de opleidingen en op die manier een snelle  doorvertaling naar tewerkstelling  met 
de lokale werkgevers te creëren.
Voor VDAB is deze vorm van vacaturegericht en mobiel opleiden  een methodiek en 
geen apart  product of apart opleidingsaanbod. Het is een methodiek waarvoor  een 
bestaand opleidingsaanbod en -programma op maat wordt bijgestuurd naar de noden 
en de vacatures van de lokale werkgever.
VDAB beschikt  dan ook niet over een aparte monitoring van de opleidingen die 
opstarten vanuit  deze vacatures. In de meeste projecten worden lokale  besturen 
betrokken, maar de al dan niet betrokkenheid van de lokale besturen  maakt ook geen 
deel uit van de specifieke monitoring van deze opleidingen.
Hieronder wordt een overzicht gegeven van de projecten waarvoor  VDAB mobiele  
opleidingen heeft georganiseerd:
- Basiscursus pc- vaardigheden
- Particuliere Schoonmaak
- Professionele Schoonmaak 
- Specifieke Vluchtelingen projecten schoonmaak
- OSP
- Onderhoudsmonteur
- Dakdekker
- Daktimmer
- Metselaar
- Onderhoudsarbeider (renoveerder)
- Hovenier
- Boomkweker
- Hulpkok
- Zaalmedewerker
- Verkoop-Mode
- Algemeen winkelbediende
- Opleiding strijk
- Heftruck/magazijnier
- Confectie
- Lassen
- CV-Sanitair
- Autobuschauffeur
In bijlage 1 wordt een meer gedetailleerde  oplijsting van deze opleidingen  
meegestuurd over de provincies  heen.
De vacaturegerichte en mobiele  opleidingen  die VDAB opstart worden in principe met 
gesloten beurzen uitgewerkt via een samenwerking tussen VDAB, de werkgever(s) en 
de lokale besturen, waardoor er geen financiële geldstromen van toepassing zijn.
3. Gericht op het invullen  van knelpuntvacatures en om de opleidingscapaciteit te 
verhogen kan VDAB  een opleiding  in samenwerking met een bedrijf (OSB) uitwerken. 
Deze OSB vindt plaats in het bedrijf en de lesgever is een werknemer  van het bedrijf.  
De opleiding bestaat  uit een opleidingsluik  in een niet productieve omgeving  en een 
stageluik in een eventueel  productieve omgeving.
VDAB sluit een overeenkomst af met het bedrijf waarin de OSB wordt  opgestart. Het 
aantal gestarte OSB acties bedraagt:
●2017: 731 gestarte acties
●2018: 577 gestarte acties
●2019: 566 gestarte acties
●2020: 140 gestarte acties
●2021: 78 gestarte acties
De periode april 2020 tot en met januari 2021 werden omwille van de corona-
maatregelen geen OSB meer opgestart. Sinds februari 2021 is er een nieuwe  
heropstart die evenwel nog beperkt is.
De samenwerkingsovereenkomst  OSB ism de werkgever wordt net als de mobiele  
opleiding afgesloten  met gesloten  beurzen,  waardoor er geen financiële geldstromen 
van toepassing zijn. 
4. VDAB  start heel wat opleidingen in diverse samenwerkingsvormen met partners. Dit 
kan gaan over opleidingen in een samenwerkingsvorm met gesloten beurzen zonder  
financieringsstroom, erkenningen van opleidingen  zonder  financiering, opleidingen via 
erkenningen bij onderwijs en opleidingen  via uitbestedingen. Hieronder een overzicht 
per financieringsvorm van de opleidingen waar VDAB beroep  doet op het 
partnerlandschap. In bijlage 2 wordt een overzicht  meegegeven van het aantal 
gestarte opleidingen per financieringsvorm per opleidingssector.
 2017 2018 2019 2020 2021 (tem 
juni)
financieringsvorm_detail Aantal gestarte opleidingen
Aantal gestarte opleidingen
Aantal gestarte opleidingen
Aantal gestarte opleidingen
Aantal gestarte opleidingen
12. Derden 100 % financiering 4.340 4.437 4.870 4.221 2.428
13. Derden 100 % subsidiëring 3.744 5.047 5.452 1.364 663
20. Samenwerking  met partner 2.315 2.865 2.591 1.735 848
21. Kelchtermansproject 746
24. Samenwerking  met bedrijven 304 618 557 123 79
31. Erkende opleidingen Onderwijs 4.873 4.895 5.496 6.480 1.706
32. Erkende opleidingen Cevora 165 195 145 169 29
33. Erkende opleidingen andere actoren 6.141 6.607 6.819 5.138 2.811
34. Individuele trajecten 28 74 97 199
36. Erkende beroepskwalificerende 
opleidingen948 1.493 2.304 2.575 1.368
Eindtotaal 23.604 26.231 28.331 22.004 9.932
De directe budgettaire kosten van uitbestedingen,  samenwerkingen  en subsidies met 
betrekking tot de verschillende opleidingssecties (inclusief oriënterende opleidingen,  
AMC en NT2) bedroegen:
2017 2018 2019 20202021 (tem juni 
Q2 NIET 
afgesloten)
Uitbestedingen/
Samenwerkingen€ 18.289.189,00 € 20.231.750,00 € 20.355.907,97 € 19.372.171,33 € 9.694.454,00
Subsidies € 6.002.200,00 € 6.060.604,00 € 5.232.449,99 € 4.199.169,00 € 1.300.463,00
5. Op grond  van de evoluties op de arbeidsmarkt en binnen de knelpuntberoepen stuurt 
VDAB het opleidingsaanbod permanent bij via de sectorale ondernemingsplannen.
Het opstarten van nieuwe initiatieven  en nieuwe opleidingsprojecten is dus een continu 
proces gevoed vanuit de arbeidsmarktnood.  Zo heeft VDAB bijvoorbeeld  het 
opleidingsaanbod voor de horeca-sector  verbreed naar dit najaar toe, gezien de krapte 
aan personeel na de corona-lock down.
BIJLAGEN
1.Mobiele Opleidingen  VDAB
2.Gestarte Opleidingen VDAB
