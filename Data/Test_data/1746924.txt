title: Erfbelasting - Vrijstelling gezinswoning
thema: Financiën
pdf link: https://docs.vlaamsparlement.be/pfile?id=1746924
thema link: https://www.vlaamsparlement.be/parlementaire-documenten/schriftelijke-vragen/1541893
SCHRIFTELIJKE VRAAG
nr. 638
van KATRIEN  SCHRYVERS
datum: 5 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfbelasting  -  Vrijstelling gezinswoning
Het decreet van 7 juli 2006 voerde een vrijstelling in van successierechten  ten voordele 
van de langstlevende partner  voor de nettowaarde van de gezinswoning.
In antwoord op eerdere schriftelijke vragen gaf de (toenmalige) minister cijfers ter zake. 
De cijfers  voor 2019, gegeven in antwoord op mijn meest  recente vraag  hierover (nr. 260 
van 13 maart 2020) waren nog niet volledig.
1.Wat is het geraamde  bedrag in de middelenbegroting van het vrijgestelde bedrag ten 
voordele van de langstlevende partner  aan erfbelasting voor het jaar 2020?
2.Hoeveel bedroeg het totaal  van de nettowaarden van de gezinswoningen  die 
vrijgesteld werden van erfbelasting ten voordele  van de langstlevende partner in 2019 
en 2020? Wat was de daaruit voortvloeiende kostprijs van de vrijstelling? Graag  
telkens een opdeling  per jaar.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 638 van 5 juli 2021
van KATRIEN SCHRYVERS
1.Het vrijgesteld bedrag aan erfbelasting  met betrekking tot de gezinswoning wordt  in de 
middelenbegroting voor 2020 geraamd op 85.157.000 euro. Voor 2021 bedraagt de 
schatting 92.656.000  euro.
2.Het totaal van de nettowaarden van de gezinswoningen die vrijgesteld werden  van 
erfbelasting ten voordele van de langstlevende partner bedraagt voor aanslagjaar 2019 
in totaal  1.317.194.582 euro. De hieruit voortvloeiende  kostprijs  van de vrijstelling 
wordt berekend  op 91.964.468 euro. 
Voor aanslagjaar  2020 bedragen de vrijgestelde  nettowaarden 1.431.308.117 euro en 
is de kostprijs van de vrijstelling 101.532.315  euro. 
