title: Beleidsvisie Water in de stad Gent - Projecten
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747665
thema link: https://www.vlaamsparlement.be/parlementaire-documenten/schriftelijke-vragen/1548379
SCHRIFTELIJKE VRAAG
nr. 1540
van STIJN DE ROO
datum: 25 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Beleidsvisie Water in de stad Gent  -  Projecten
De Vlaamse  Waterweg nv en de stad Gent hebben een visie ontwikkeld  over waterwegen  
in de stad. De beleidsvisie ‘Water in de stad’ dateert van oktober 2018 en bekijkt  de huidige  
en toekomstige  rol (en het gebruik) van water in Gent vanuit  zes verschillende uitdagingen: 
voorzien van ruimte voor water tegen klimaatopwarming,  droogte en wateroverlast, verder  
uitbouwen van economie  op en langs het water, stimuleren van duurzame mobiliteit op en 
langs het water,  versterken van Gent als waterstad, om te wonen/werken/verpozen op en 
aan water,  versterken van de groenblauwe ruggengraat met water als ecologische as in de 
stad en verbeteren  van de waterkwaliteit van de Gentse waterlopen.
De stad Gent voorziet met De Vlaamse Waterweg  nv in de uitwerking van deze visienota 
en de zes uitdagingen door middel  van concrete projecten.
1.In welke financiering  is voorzien vanuit Vlaanderen voor de realisatie van de 
beleidsvisie ‘Water  in de stad’?
2.Welke projecten  zijn reeds gerealiseerd samen met De Vlaamse Waterweg nv? Graag 
een overzicht  met korte omschrijving, datum, kostprijs en verdeelsleutel van de 
kosten.
3.Welke projecten staan  gepland voor de realisatie van het actieplan uit deze visienota? 
Graag een overzicht met korte omschrijving, timing, geraamde  kostprijs  en 
verdeelsleutel van de kosten per project.
4.Voor welke gemeenten of steden werkte of werkt  de Vlaamse Waterweg  nv aan een 
vergelijkbare visie? Graag een overzicht met de status per gemeente.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1540 van 25 augustus 2021
van STIJN DE ROO
1.Er is geen afzonderlijk of bijkomend investerings- of onderhoudsbudget voorzien voor 
de beleidsvisie ‘Water  in de stad Gent’.  Er zijn echter wel verschillende projecten en 
activiteiten die De Vlaamse Waterweg  nv (DVW) voorzien heeft binnen de reguliere 
werking en die ingepast  wordt in én in lijn is met de visie ‘Water in de Stad Gent’.
Een aantal hiervan  worden opgesomd in de antwoorden op deelvragen 2 en 3. 
Daarbovenop is er ook een samenwerkingsovereenkomst in opmaak die de financiële 
verdeling voor 3 gezamenlijke, actuele en toekomstige  dossiers tussen de stad Gent 
en DVW in het kader van ‘de Visie Water  in de stad Gent’  vastlegt. Het gaat hierbij 
om de overheidsopdracht ‘Huisstijl’, de overheidsopdracht ‘Stadsdistributie’ en de 
toekomstige investeringen  in laad- en lospunten voor watergebonden stadsdistributie.
2.- Inrichting buurtaanmeerplaatsen door plaatsen bolders  (2020;  18.000 €)
-Afbraak betonnen steiger Vooruit+ afwerking kaaimuur en leuningen 
(2021; 26.500 €)
-Bouw Matadibrug (2021; 427.500 € stad Gent, 1.300.000 € DVW)
3.- Verdere inrichting buurtaanmeerplaatsen (geen concrete raming)
-Studie stadsdistributie (raming 100.000 € (excl. btw), 42.500  € stad Gent, 
57.500 € DVW, opdrachtgever:  DVW)
-Uitbouw poort Houtdok  (voorbereiding  lopende voor vermarkting  
jachthaven i.s.m. stad Gent, geen investeringskost, opdrachtgever:  DVW)
-Uitbouw poort  Snepkaai: Studie Masterplan Snepkaai (voorbereiding 
lopende i.s.m. stad Gent i.f.v. herbestemming De Spie - nieuw gesprek 
gevraagd bij provincie -, opdrachtgever: DVW)
-Heraanleg Predikherenlei (2022  - vernieuwing riolering (Farys), weg (stad 
Gent) en kaaimuur  (DVW),  aanleg  publieke steiger (watertaxi, 
kano/kajak/SUP) en aanpassing kaaiplateau voor stadsdistributie.  Aandeel 
DVW 2021: 250.000  € (studie), 2022: 825.000 €).
4.De visie ‘Water  in de Stad Gent’  is het resultaat van een zeer intense en reeds 
langdurige samenwerking. Dit dient inderdaad tot voorbeeld  voor andere steden  en 
gemeenten waar DVW mee samenwerkt. Dit kan zeer divers  zijn, soms gelijkaardig 
als in Gent maar soms ook verschillend omdat elke stad of gemeente een eigen  
dynamiek kent.
