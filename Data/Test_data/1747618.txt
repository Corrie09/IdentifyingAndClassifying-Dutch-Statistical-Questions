title: Onderwijs - Veiligheidsinvesteringen coronacrisis
thema: Onderwijs en Vorming
pdf link: https://docs.vlaamsparlement.be/pfile?id=1747618
thema link: https://www.vlaamsparlement.be/parlementaire-documenten/schriftelijke-vragen/1543601
SCHRIFTELIJKE VRAAG
nr. 888
van CAROLINE GENNEZ
datum: 8 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijs  -  Veiligheidsinvesteringen coronacrisis
De coronacrisis heeft voor verschillende uitdagingen in het onderwijs gezorgd,  ook inzake 
veiligheid. Scholen  deden er alles aan om bij de heropstart in juni 2020 ervoor te zorgen  
dat personeel en leerlingen veilig konden  terugkeren. Ook gedurende het schooljaar 2020-
2021 bleven  veiligheidsmaatregelen van kracht.
Om de veiligheid  van iedereen betrokken in de scholen  te faciliteren, zorgde de minister 
voor extra budget voor de aankoop van veiligheidsmateriaal.  De minister stelde in de 
commissie Onderwijs tijdens de bespreking  van het Programmadecreet  bij de 
begrotingsaanpassing 2021 dat hij uitdrukkelijk aan de scholen  heeft gevraagd dit budget 
niet enkel in te zetten voor de klassieke ontsmettingsgels, maar ook te investeren  in 
ventilatie en CO2-meters.  Daarbij zorgde de minister ook voor een versnelde procedure 
voor scholen die op het vlak van veiligheid en ventilatie investeringen willen doen.
1.Kan de minister het totaalbudget meedelen inzake veiligheidsinvesteringen in het 
onderwijs van januari  2020 tot heden?
2.Graag daarbij een overzicht van de concrete besteding. Hoeveel budget is er gegaan 
naar: beschermende kledij,  mondmaskers, ontsmettingsgels, mechanische ventilatie, 
CO2-meters en eventuele  andere zaken?
3.Hoeveel aanvragen werden er ingediend voor het investeringsbudget met versnelde 
procedure? 
a)Hoeveel aanvragen  werden daarvan  goedgekeurd?
b)Hoeveel goedgekeurde projecten worden er reeds tegen september  2021 
gerealiseerd?
c)Hoeveel goedgekeurde projecten dienen  er nog gerealiseerd  te worden?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 888 van 8 juli 2021 
van CAROLINE GENNEZ
1.In bijlage  steekt het overzicht van de werkingsmiddelen die door het Agentschap voor 
Onderwijsdiensten (AGODI) zijn uitgedeeld (alle maatregelen).  Het eerste tabblad 
bundelt de door AGODI verstrekte  middelen tijdens  2020; het tweede  tabblad focust 
op het jaar 2021.
AGODI besteedde een totaalbudget  van zo’n 172.742.000  euro in de door de 
parlementair gevraagde periode. 
Het overzicht biedt een stavaza op 03/09/2021.
 
De tweede  bijlage geeft een overzicht  van de middelen die AGODI verdeelde aan de 
kleuterscholen, CLB’s,  DKO-academies,… in kader van veiligheidsmaatregelen tegen  
corona. Het extra loon voor busbegeleiders is eveneens in het overzicht  voorzien.  
Want, er werden meer bussen ingezet opdat  de reizigers meer afstand zouden kunnen  
houden. Ik beschouw meer uren busbegeleiders  als een extra kost, i.f.v. het realiseren  
van de opgelegde veiligheidsmaatregelen. 
Het totaal, door AGODI verleende budget  voor veiligheidsmaatregelen sinds januari 
2020 bedraagt  121.143.000  euro. 
Het overzicht biedt een stavaza op 03/09/2021.
2.Een concrete  verdeling  over de verschillende  items (zeep, dispensers, handgel, enz…) 
hoefden scholen niet mee te delen aan AGODI.  
3.AGION deelde me mee dat sinds januari 2020 12 percelen ventilatie ingediend werden  
via de versnelde goedkeuring (= de zogenaamde verkorte procedure).  
a)Alle ingediende percelen  ventilatie werden  goedgekeurd.  
b)Van de 12 goedgekeurde percelen ventilatie zijn er op basis van de huidige 
gegevens 7 uitgevoerd.
c)Van de 12 goedgekeurde percelen ventilatie  moeten  er nog 5 gerealiseerd  worden.
Voor de volledigheid geeft AGION nog mee dat ook in tal van andere  dossiers  
ventilatiewerken werden/worden uitgevoerd. Deze maken deel uit van nieuwbouw-  of 
grotere verbouwingswerken van schoolinfrastructuur  waarvoor  sinds 2006 al een 
ventilatieverplichting krachtens de energieprestatieregelgeving bestaat  en waaraan  
ook de scholen als bouwheer moeten voldoen.
BIJLAGEN
1.Overzicht
2.Veiligheidsmaatregelen
