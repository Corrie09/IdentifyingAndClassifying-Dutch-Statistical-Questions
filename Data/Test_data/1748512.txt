title: Geopunt Vlaanderen - Conformiteit kaarten
thema: Ruimtelijke ordening
pdf link: https://docs.vlaamsparlement.be/pfile?id=1748512
thema link: https://www.vlaamsparlement.be/parlementaire-documenten/schriftelijke-vragen/1548810
SCHRIFTELIJKE VRAAG
nr. 441
van LUDWIG  VANDENHOVE
datum: 1 september 2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Geopunt Vlaanderen  -  Conformiteit kaarten
In de deelgemeente Duras in Sint-Truiden is het ruimtelijk  uitvoeringsplan (RUP) 
zonevreemde bedrijven,  deelplan  34, gelegen. Dat RUP bestemt  het plangebied 
grotendeels tot 'zone voor ambachtelijke  bedrijvigheid in buitengebied'.  
Op de website van Geopunt  wordt echter een veel groter  bedrijventerrein ingekleurd dan 
op het grafisch plan van het RUP. De aanduiding  stemt ook niet overeen  met de feitelijke  
toestand ter plaatse.  Er is bovendien geen enkele formele aanpassing  van het gewestplan 
of het RUP goedgekeurd. De aanduiding van het bedrijventerrein  op Geopunt is bovendien 
recentelijk gewijzigd (uitgebreid), terwijl  er geen enkele wijziging is doorgevoerd aan het 
plan.
1.Wie/Welke diensten kan/kunnen wijzigingen aanbrengen aan Geopunt Vlaanderen?
2.Kan dat ook via gemeentebesturen? Indien ja, kan dat dan door een of enkele 
aangeduide personen of kan iedereen van het gemeentebestuur zomaar  in het 
systeem? 
3.Hoe kunnen  de doorgevoerde wijzigingen - zonder aanpassing van het plan - worden 
verklaard?
4.Mogen er decretaal en/of praktisch zomaar wijzigingen aangebracht  worden aan 
Geopunt Vlaanderen zonder dat er formele stappen of beslissingen  zijn vanuit het 
betrokken gemeentebestuur?
5.Wie heeft de bovenvermelde wijzigingen aangebracht in het systeem?
Deze vraag werd gesteld  aan de ministers  Jan Jambon (441), Zuhal  Demir (1328)
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 441 van 1 september 2021
van LUDWIG  VANDENHOVE
Een geco√∂rdineerd antwoord zal worden verstrekt door mevrouw Zuhal  Demir, Vlaams  
minister van Justitie en Handhaving, Omgeving, Energie  en Toerisme.
