title: Digitale transformatie ondernemers - Evaluatie project 'Het internet. Ook uw zaak.' (2)
thema: Economie
Wetenschap en Innovatie
pdf link: https://docs.vlaamsparlement.be/pfile?id=1751486
thema link: https://www.vlaamsparlement.be/parlementaire-documenten/schriftelijke-vragen/1549657
SCHRIFTELIJKE VRAAG
nr. 1027
van MAAIKE  DE VREESE
datum: 10 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Digitale transformatie ondernemers  -  Evaluatie project 'Het internet. Ook uw zaak.' (2)
Voormalig minister  Muyters lanceerde  in de vorige  legislatuur het VLAIO-project  ‘Het 
internet. Ook uw zaak’. Dat project moest ondernemers helpen bij hun digitale 
transformatie. Naast sensibilisering werd de handelaar ook tot actie aangezet  via een e-
learningaanbod. De handelaars konden  o.a. via de website een e-scan doen om de 
mogelijkheden die het internet  biedt voor hun zaak te ontdekken. De e-
commercecampagne liep normaliter tot eind 2020 en er werd een effectiviteitsonderzoek 
voorzien. 
In antwoord  op mijn schriftelijke vraag  nr. 629 gaf de minister mee dat er nog geen 
formele evaluatie  had plaatsgevonden.  Door de coronacrisis waren een aantal activiteiten 
uit het project verlengd of verschoven (infosessies, opnames van filmpjes  met 
expertadvies en getuigenissen van handelaars).  Door de coronacrisis werd er daarom 
beslist om de periode  - waarbinnen de infosessies moesten worden  georganiseerd  - met 
6 maanden  te verlengen (tot eind juni 2021) en kreeg men de mogelijkheid  om ook 
digitale infosessies te organiseren in plaats van fysieke bijeenkomsten.
De geplande  effectiviteitsstudie van het project was dus bezig  maar nog niet opgeleverd. 
Na evaluatie zou beslist  worden over de verlenging en/of  bijsturing van het project. Het 
stond wel vast dat het Agentschap  Innoveren en Ondernemen binnen  het Actieplan 
Bedrijvige Kern, Werk aan de Winkel blijvend zal inzetten op de versterking van het 
online ondernemerschap.
1.Wanneer werd het project geëvalueerd? Welke criteria werden gehanteerd bij de 
evaluatie? Wat waren  de resultaten van het project?  Welke acties zullen er 
ondernomen worden naar aanleiding van de evaluatie?  Is het project  definitief  
afgelopen of komt er nog een verlenging? Zo ja, wanneer?  Wanneer werd deze 
beslissing genomen?
2.Kan de minister een overzicht geven  van het totaalaantal georganiseerde  
informatiesessies en deelnemers  in het kader van het project gedurende de hele 
looptijd ervan? Kan ze een overzicht geven van het aantal georganiseerde 
informatiesessies en deelnemers  per jaar? Kan ze een overzicht geven van het aantal 
georganiseerde informatiesessies  en deelnemers  per provincie  (graag een overzicht 
van de totaalcijfers en per jaar)?
3.Kan de minister  een overzicht geven van het totaalaantal uitgevoerde  e-scans in het 
kader van het project gedurende  de hele looptijd ervan?  Kan ze een overzicht geven 
van het aantal uitgevoerde e-scans per jaar?
4.Kan de minister een overzicht geven  van het totaalaantal bezoekers van de website 
gedurende de hele looptijd van het project? Kan ze een overzicht  geven van het 
aantal bezoekers van de website per jaar?
Graag deze gegevens  ook in een Excelbestand.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1027 van 10 september 2021
van MAAIKE  DE VREESE
1.De evaluatie van “Het Internet. Ook uw zaak” heeft nog niet plaatsgevonden. Zoals 
eerder gemeld werden een aantal activiteiten door de COVID-crisis verlengd of 
verschoven. Voor de periode  2020-2021 konden de infosessies  door de gemeenten 
konden georganiseerd worden  tot 30 juni 2021. De rapportage door de gemeenten  was 
echter mogelijk tot 30 september 2021. De evaluatie is voorzien voor dit najaar en zal 
georganiseerd worden met inbreng van de ondernemersorganisaties en de andere 
relevante organisaties van het stakeholdersplatform detailhandel.
2.In de periode 2015-2016 was “Het Internet. Ook uw zaak” een EFRO-project. De 
infosessies werden toen door de kmo-organisaties georganiseerd. Er vonden  toen 30 
sessies georganiseerd met in totaal 1.561 deelnemende  ondernemers.  Een verdeling 
over de provincies is niet beschikbaar.  
Voor de periode 2018-2020 zien de cijfers er als volgt uit:
2018 2019 2020
sess deeln sess deeln sess deeln
ANT 13 536 11 382 4 56
LIM 12 331 9 249 4 135
OVL 25 853 11 445 3 32
VBR 11 273 3 36  
WVL 28 829 39 1195 26 351
tot 89 2822 73 2307 37 574
Voor de periode  2020-2021 is de rapportage nog niet definitief (cfr. supra). Door de 
coronacrisis ligt het aantal fysieke sessies en deelnemers daaraan  een stuk lager omdat 
de beperkende coronamaatregelen dergelijke sessies niet toelieten. Voor de periode 
2020-2021 is het relevanter  te kijken naar de extra middelen  (700.000 euro) die ik via 
VLAIO heb vrijgemaakt  voor het programma “EHBOnline Verkoop”. Via dit programma 
heeft VLAIO in samenwerking met Unizo en NSZ gratis  e-sessies  aangeboden om 
handelaars bij te staan om hun online marketing en verkoop te versterken. 
Voor wat betreft de webinars georganiseerd door VLAIO vindt u hieronder zowel de 
cijfers van het aantal ingeschreven personen  als het aantal weergaves  van de 
opgenomen sessies  via Youtube. Voor wat betreft de sessies van de partnerorganisaties 
kan ik verwijzen naar uw SV 1033.
Aantal inschrijvingen voor de 5 webinars:
Hoe Google jouw zaak ziet 760
Online verkopen  via Facebook  & Instagram 829
Slimme online tools waar je winkel beter van 
wordt719
Online verkopen  zonder eigen webshop 776
Online verkopen  met een eigen  webshop 753
 
Aantal weergaves van de opnames op Youtube voor dezelfde seminars:
Hoe Google jouw zaak ziet 1.106
Online verkopen  via Facebook  & Instagram 481
Slimme online tools waar je winkel beter van 
wordt396
Online verkopen  zonder eigen webshop 414
Online verkopen  met een eigen  webshop 352
3.E-scans
periode e-scans
nov 2015-  dec 2016 1138
2017 173
2018 839
2019 295
2020 646
2021  (tot sep) 582
  
Totaal 3673
4.Websitebezoekers
# sessies
periodebezoekers
nov 2015-  dec 2016 50.668
2017 5.051
2018 30.359
2019 34.384
2020 55.798
2021 (tot sep) 22.730
  
Totaal 198.990
BIJLAGE
Excelbestand met vermelde cijfers 
