title: Erfbelasting – Erfloze en onbeheerde nalatenschappen
thema: Begroting
Financiën
pdf link: https://docs.vlaamsparlement.be/pfile?id=1747315
thema link: https://www.vlaamsparlement.be/parlementaire-documenten/schriftelijke-vragen/1542918
SCHRIFTELIJKE VRAAG
nr. 643
van KATRIEN  SCHRYVERS
datum: 7 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfbelasting  -  Erfloze en onbeheerde nalatenschappen
Sinds 1 januari 2015 is de inning, de invordering en de bijgaande procedure voor wat 
betreft de erfbelasting een volledig Vlaamse bevoegdheid.
Het gebeurt dat erfenissen  niet kunnen  worden toegewezen omdat er geen nabestaanden 
zijn of er zich geen erfgerechtigde personen of legatarissen  aanbieden.  Het kan ook zijn 
dat de erfgerechtigden en legatarissen de nalatenschap allemaal verwerpen. In zo’n 
geval kan de Staat  de inbezitstelling vragen aan de rechter. In dat geval  dient ook de 
Staat de fiscale verplichtingen na te komen  (m.n. de indiening van een aangifte en 
betaling van de verschuldigde  erfbelasting). Dienen zich later alsnog erfgenamen aan die 
de nalatenschap opeisen, dan is de nalatenschap  niet langer  erfloos en dient de Staat de 
nalatenschap aan de opgedoken erfgenamen terug te geven en zal er een afrekening 
gebeuren. 
Wanneer echter  ook de Staat zich niet aanmeldt, wordt gesproken over een onbeheerde  
nalatenschap. Er wordt dan een curator aangesteld die de aangifte van de nalatenschap 
moet indienen. Tot dertig jaar na overlijdensdatum kunnen  erfgenamen de bezittingen 
van een gestorven familielid  alsnog opvragen.
1.Voor hoeveel  erfloze nalatenschappen  in het Vlaamse  Gewest werd sinds 2015 de 
inbezitstelling verkregen door de Staat? Graag een opdeling  per jaar.
2.Hoeveel bedroeg het totale nettoactief van deze nalatenschappen? Graag een 
opdeling per jaar sinds 2015. Wat was het hoogste en het laagste bedrag van erfloze 
nalatenschap voor elk jaar?
3.Hoeveel bedroeg de door de Staat  verschuldigde  erfbelasting? Graag een opdeling 
per jaar sinds 2015.
4.Welke evolutie ziet de minister in deze cijfers?  Hoe verklaart  hij die?
5.Heeft  de minister  cijfers met betrekking tot het aantal erfloze nalatenschappen 
waarin de nalatenschap alsnog werd teruggegeven aan een erfgerechtigde? Welke 
bedragen stonden  daar tegenover (terugbetaalde nalatenschappen,  terugbetaalde 
erfbelasting…)? Graag een opdeling per jaar sinds 2015.
6.Voor hoeveel onbeheerde  nalatenschappen in het Vlaamse  Gewest  werd sinds 2015 
een aangifte ingediend? Welke  bedragen staan daar tegenover?  Graag  een opdeling 
per jaar.
7.Heeft  de minister cijfers  met betrekking tot het aantal onbeheerde  nalatenschappen 
waarin de nalatenschap alsnog werd teruggegeven aan een erfgerechtigde? Welke 
bedragen stonden daar tegenover (terugbetaalde nalatenschappen,  terugbetaalde 
erfbelasting…)? Graag een opdeling per jaar sinds 2015.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 643 van 7 juli 2021
van KATRIEN SCHRYVERS
1-2.Een erfloze nalatenschap is inderdaad de nalatenschap van een persoon  die geen 
verwanten in de erfgerechtigde graad  noch een langstlevende echtgenoot of algemeen  
legataris nalaat of van wie alle erfgerechtigden  en algemene  legatarissen  
respectievelijk de nalatenschap  of de legaten  hebben verworpen.  Het kantoor erfloze  
nalatenschappen van de federale  overheid is bevoegd  om de inbezitstelling te vragen 
bij de rechtbank van eerste aanleg indien ze beslist om een erfloze  nalatenschap  te 
aanvaarden. De Vlaamse Belastingdienst  heeft bijgevolg  slechts cijfers over deze 
nalatenschappen van zodra  de daaruit  volgende  aangiften worden  ingediend (zie vraag  
3).
3-4.De Vlaamse  Belastingdienst beschikt enkel over de hieronder  vermelde cijfers, op basis 
van de aangiften van nalatenschap ingediend door het kantoor  erfloze  
nalatenschappen, weergegeven per aanslagjaar.  Het aantal nalatenschappen waarbij 
na het opeisen door de Staat toch nog erfgenamen opgedoken zijn, zit niet vervat in 
deze cijfers, maar is opgenomen  onder vraag  5. Aangezien het enige tijd kan in beslag 
nemen om de nalatenschap op te eisen en de aangifte  in te dienen, zijn deze cijfers  
nog niet volledig. De cijfers per jaar lijken  dan ook redelijk  stabiel te zijn. De beslissing 
om een nalatenschap al dan niet te aanvaarden ligt evenwel bij de federale overheid.
aanslagjaar aantal aangiften netto actief van de 
nalatenschap (in euro)verschuldigde 
erfbelasting (in euro)
2015 16 3.269.338,61 1.847.331,12
2016 10 5.227.600,48 3.121.155,05
2017 17 5.212.554,88 3.084.539,47
2018 12 4.495.354,00 2.529.002,82
2019 4 1.360.652,07 690.358,63
2020 1 113.532,59 47.942,92
5.Het aantal (erfloze) nalatenschappen waarin nadien nog erfgenamen opgedoken  zijn, 
wordt hierna opgegeven  per aanslagjaar, gevolgd door de aan de Belgische Staat 
teruggegeven erfbelasting in die dossiers.
aanslagjaar aantal dossiers  waarin 
erfgenamen zijn opgedokenteruggegeven erfbelasting
 (in euro)
2015 3 321.298,91
2016 2 174.991,76
2017 2 308.994,07
2018 2 671.088,31
2019 1 130.987,82
2020 - -
6-7.Een nalatenschap  wordt als onbeheerd beschouwd wanneer, na het verstrijken van de 
termijnen van boedelbeschrijving (3 maanden) en van beraad (40 dagen), zich 
niemand, dus ook de Staat niet, aanmeldt om een nalatenschap  op te vorderen, geen 
erfgenaam bekend is of de bekende erfgenamen  de nalatenschap  hebben verworpen  
(art. 811 B.W.). In dat geval wordt een curator aangesteld door de rechtbank van 
eerste aanleg op verzoek van een belanghebbende of de Procureur  des Konings. Het 
is deze curator die de aangifte van nalatenschap  moet indienen. 
Er zijn enkel  gegevens  beschikbaar over de onbeheerde nalatenschappen waarvoor  
een curator  werd aangesteld  op verzoek van de Vlaamse Belastingdienst (zie tabel 
hieronder). Dit geeft dus geen volledig beeld  van het totaal  aantal curatoren dat werd 
aangesteld over onbeheerde nalatenschappen.  
De gevallen waarin de nalatenschap alsnog  werd teruggegeven aan een erfgerechtigde 
worden niet apart geregistreerd.
aanslagjaar aantal  aangiften  ingediend door een 
curator aangesteld op verzoek 
van de Vlaamse Belastingdiensterfbelasting (in euro)
2015 28 435.681,27
2016 40 1.214.971,51
2017 38 1.006.166,51
2018 27 551.754,07
2019 5 37.620,01
2020 - -
