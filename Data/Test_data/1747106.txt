title: Fonds Wetenschappelijk Onderzoek - Vlaanderen (FWO) - Steun onderzoek 'Islam in Belgische gevangenissen na de terreuraanslagen'
thema: Justitie en Handhaving
Radicalisering
Wetenschap en Innovatie
pdf link: https://docs.vlaamsparlement.be/pfile?id=1747106
thema link: https://www.vlaamsparlement.be/parlementaire-documenten/schriftelijke-vragen/1545072
SCHRIFTELIJKE VRAAG
nr. 953
van SAM VAN ROOY
datum: 12 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Fonds Wetenschappelijk  Onderzoek - Vlaanderen (FWO)   -  Steun onderzoek 'Islam in 
Belgische gevangenissen na de terreuraanslagen'
Het FWO financiert ‘fundamenteel,  kennisgrensverleggend en strategisch  
wetenschappelijk onderzoek’ in Vlaanderen. Op de site van het FWO wordt aangegeven 
dat de middelen  zelfs vooral van de Vlaamse overheid  komen,  middelen die gaan naar 
‘mandaten en onderzoeksprojecten, infrastructuur,  reisbeurzen en internationale 
wetenschappelijke samenwerking’. Naar aanleiding van COVID-19 kwam er ook nog eens 
extra budget vrij voor het fonds.
Een van de onderzoeken  die door het FWO ondersteund wordt, is dat van prof. Iman 
Lechkar, getiteld ‘Islam  in Belgische gevangenissen na de terreuraanslagen’. In het 
onderzoek nemen wetenschappers een ‘kijkje  achter de tralies’ in Vlaanderen en Brussel, 
hoe ‘het radicaliseringsdiscours sinds 2015 de islambeleving beïnvloed heeft’, en hoe 
‘gedetineerde moslimmannen én cipiers de veranderde rol van religie  in de praktijk  
ervaren’. Ook zou onderzocht worden of er in de gevangenissen zoiets  als 
‘moslimmasculiniteit’ bestaat.
Professor Iman Lechkar  schreef eind oktober 2020 een opiniestuk over de gruwelijke 
onthoofding van de Franse leerkracht  Samuel Paty. Daarin heeft ze het over een gebrek 
aan rechtvaardigheid, aangezien de islamitische moordenaar  van Samuel  Paty door de 
politie doodgeschoten werd en niet ‘berecht en adequaat bestraft  indien hij schuldig zou 
bevonden zijn’. Ook klaagt de professor de ‘islamofobie’  van de Franse  president  
Emmanuel Macron  aan, nadat die de ontbinding van jihadistische organisaties voorstelde.  
Erger nog, ze is van oordeel dat het net die uitspraken zijn die ervoor zorgen dat er meer 
aanslagen zullen  komen.
1.Hoeveel werkingsgeld/subsidies kreeg het FWO in totaal  in 2020 en 2021?
2.Welke bedrag van de totaalsom werd voorbehouden aan het onderzoek  van prof. 
Iman Lechkar?
3.Hoe werd beoordeeld dat dit onderzoek Vlaams belastinggeld mocht  ontvangen? Hoe 
werd de objectiviteit  van de onderzoeker  bewaakt?
4.Wat zijn de exacte  methoden van het onderzoek?  Wie wordt allemaal geïnterviewd, 
wat wordt  onderzocht? Zijn er al resultaten beschikbaar?  Zo niet, wanneer komen de 
resultaten er?
Deze vraag werd gesteld  aan de ministers  Hilde Crevits  (953), Zuhal  Demir (1225).
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
GECOÖRDINEERD ANTWOORD 
op vraag nr. 953 van 12 juli 2021
van SAM VAN ROOY
1.Het vastleggingskrediet  van het FWO bedroeg 364 miljoen in 2020 en 481 miljoen in 
2021.
2.Het onderzoeksproject van prof. Iman Lechkar ontving 210.000 euro financiering en 
ging van start op 1 januari  2020 en loopt af op 31 december 2023.
3.De wetenschappelijke evaluatiecriteria voor de aanvragen tot het bekomen  van 
financiering voor onderzoekprojecten bij het FWO worden bepaald in het besluit van 
de Vlaamse Regering van 11 november 2011 betreffende de subsidiëring door het 
Fonds voor Wetenschappelijk Onderzoek - Vlaanderen en worden  praktisch uitgewerkt 
in het Reglement van het Fonds Wetenschappelijk  Onderzoek - Vlaanderen tot regeling  
van de interne en externe peer review en Reglement van het Fonds  Wetenschappelijk  
Onderzoek – Vlaanderen tot regeling van onderzoeksprojecten fundamenteel  
onderzoek. Deze reglementen  kunnen hier worden geraadpleegd:  
https://www.fwo.be/nl/onderzoeksfinanciering/reglementen/ 
De aanvragen voor onderzoekprojecten worden binnen het FWO beoordeeld  door een 
internationale groep van externe experten waarna het internationaal samengesteld 
FWO-expertpanel op basis van deze externe  rapporten, de interne rapportering en de 
eventuele info ingediend door de onderzoeker tijdens de rebuttal, overgaat tot de 
beoordeling ervan. Deze beoordeling betreft  zowel het onderzoeksvoorstel als het 
wetenschappelijke profiel van de onderzoekers. Op basis van deze beoordeling worden  
de aanvragen per panel gerangschikt en al dan niet voorgesteld voor financiering.  
Meer info: 
https://www.fwo.be/nl/onderzoeksfinanciering/onderzoeksprojecten/junior-en-
senior-onderzoeksproject/
Dit dossier  werd beoordeeld door het Gedrags- & Maatschappijwetenschappen-panel 
1 (rechtswetenschappen  en criminologie)  (G&M1), de scope van dit panel kan hier 
teruggevonden worden: https://www.fwo.be/nl/het-fwo/organisatie/fwo-
expertpanels/panels-fundamenteel-onderzoek/gebied-gedrags-en-
maatschappijwetenschappen/gm1-rechtswetenschappen-en-criminologie/ 
De objectiviteit en wetenschappelijke verdiensten (publicaties, CV,…) van de 
onderzoeker werden beoordeeld door het betrokken panel en het komt toe aan de 
universiteit, waar de aanvrager is aangesteld  als ZAP-lid om dit verder op te volgen. 
Daarnaast dient ook te worden opgemerkt  dat naast de prof. Lechkar ook mevrouw 
Vanhouche An-Sofie (onderzoeker en gastprofessor VUB) als co-supervisor betrokken 
is bij het onderzoek. Bovendien zal het onderzoek gepositioneerd worden  binnen 
verschillende onderzoeksgroepen van de VUB waardoor  de (onrechtstreekse) 
betrokkenheid van andere  onderzoekers, ook vergroot wordt: 
RHEA (Research Centre Gender, Diversity and Intersectionality) aan de VUB;
het strategische  onderzoekprogramma ‘Evaluating Democratic Governance  in 
Europe’ (EDGE) van het departement Politieke Wetenschappen aan de VUB;
Onderzoeksgroep “Crime & Society”,  onderzoekslijn  "Penality & Society” binnen  
het departement Criminologie o.l.v. Prof. Dr. Sonja Snacken and Prof. Dr. 
Kristel Beyens;
Daarnaast is prof. Lechkar ook verbonden  aan het onderzoekscentrum BIRMM  
(Brussels Interdisciplinary Research  centre on Migration and Minorities): het Vlaamse  
onderzoeksnetwerk dat zich focust op onderzoekstopics m.b.t. migratie, minderheden 
en diversiteit o.l.v. prof. Ilke Adam en prof. Florian Trauner.  Zij is verbonden aan het 
Vlaams onderzoeksnetwerk dat zich focust op onderzoek rond radicalisering 
gecoördineerd door het Vlaams Vredesinstituut.  Tenslotte maakt prof. Leckhar ook 
deel uit van een VUB-UGent onderzoeksgroep  “ESCO-Ethiscs” en is ze lid van het 
stuurgroep van het BELSPO-onderzoeksproject  rond “Folk,  Authority and Radicalism”. 
Prof. Lechkar is ook internationaal  betrokken bij verschillende onderzoeksnetwerken: 
IARG- the International association for the study of Religion  and Gender
EASR- the European Association of the Study of Religion
the Race, Religion & Secularism network
ECPG- the European Conference on Politics and Gender.
4.Het FWO kan niet communiceren aangaande de onderzoekvraag of 
onderzoeksmethoden die beschreven  worden  in de aanvragen en dit ter bescherming 
van de intellectuele rechten  van de betrokken onderzoekers.  In het kader van de 
openbaarheid van bestuur  werd dit principe  bevestigd door de uitspraak van de 
beroepsinstantie voor openbaarheid van bestuur van 22 januari 2015: “… 
Overwegende dat bijgevolg om voormelde redenen en in toepassing van artikel 14,3°  
van het openbaarheidsdecreet geen openbaarmaking  kan worden  toegestaan van de 
opgevraagde documenten met betrekking tot de nog lopende onderzoeksprojecten,…”
De resultaten zullen  gerapporteerd worden op gepaste tijden conform  de reglementen 
van het FWO en na afloop van het onderzoek  in 2023.  Gelet op de start van het 
onderzoek op 1 januari 2020 is het nog te vroeg om al resultaten  te kunnen 
voorleggen. 
In haar aanvraag geeft de onderzoekster  aan dat de resultaten  gevolgd kunnen  worden 
op de website van de Fatima Mernissi-leerstoel aan de VUB - 
http://www.vub.ac.be/leerstoel/fatima-mernissi#fatima-mernissi. Daarnaast  zullen 
de resultaten ook gecommuniceerd  worden met gespecialiseerde wetenschappelijke  
journalisten, met de betrokken actoren van het Belgische gevangeniswezen  en in 
verschillende wetenschappelijke tijdschriften. Het FWO legt onderzoekers op om hun 
wetenschappelijke resultaten onder Open Access te publiceren, zodat deze resultaten  
vrij en zonder kosten  beschikbaar zijn voor het brede publiek.
Bovendien hebben alle onderzoekers aan onze Vlaamse universiteiten,  die met 
publieke middelen gefinancierd worden,  de verplichting om over hun onderzoek te 
rapporteren naar het FRIS-portaal  www.researchportal.be. Na afronding van het 
onderzoek zullen  dan ook in dit portaal  de metadata (o.a. abstract van het project en 
de eruit voortvloeiende publicaties) opgenomen worden en zodoende  publiek 
beschikbaar komen. 
