title: Vlaams Agentschap voor Personen met een Handicap (VAPH) - Personen met een niet-aangeboren hersenletsel
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1750943
thema link: https://www.vlaamsparlement.be/parlementaire-documenten/schriftelijke-vragen/1548411
SCHRIFTELIJKE VRAAG
nr. 838
van KATRIEN  SCHRYVERS
datum: 25 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Vlaams Agentschap voor Personen met een Handicap (VAPH)  -  Personen met een niet-
aangeboren hersenletsel
Niet-aangeboren hersenletsels (NAH)  zijn beschadigingen van hersenweefsel die na de 
geboorte ontstonden door bijvoorbeeld een ongeval, herseninfarct, zuurstofgebrek of 
ziekte. Dat kan resulteren in stoornissen op fysiek,  sensorisch, cognitief  of emotioneel 
functioneren, waardoor problemen ontstaan op het vlak van zelfredzaamheid en 
psychosociaal functioneren,  die tijdelijk of blijvend zijn en persoonlijke assistentie of 
toezicht noodzakelijk maken.
De Hersenletselliga (voorheen NAH Liga) zet zich in voor deze mensen.
1.Hoeveel dossiers waren er op 31 december 2020 geregistreerd bij het VAPH (Vlaams 
Agentschap voor Personen met een Handicap) van mensen  met een niet-aangeboren 
hersenletsel? In hoeveel van deze dossiers gaat het om minderjarigen?
2.Graag een overzicht naargelang de ondersteuningsvraag die daarbij wordt gesteld 
(motorisch, cognitief, visueel,  auditief, gedragsproblematiek,  …) en de 
prioriteitengroep waarin zij zijn ingeschaald.
3.Is er voor de bij het VAPH aangemelde  personen met een NAH zicht op de oorzaak  van 
de aandoening? Zo ja, graag een overzicht met onderscheid  tussen trauma  
(verkeersongeluk, val…), beroerte of CVA (herseninfarct of hersenbloeding),  
zuurstoftekort na een hartinfarct,  tumor,  of infectie/ontsteking van de bloedvaten.  
Indien mogelijk ook vermelden  of het gaat over een degeneratieve  dan wel niet-
degeneratieve aandoening.
4.In hoeveel dossiers  met betrekking  tot NAH werd de voorbije  jaren ondersteuning van 
het VAPH aangevraagd? Hoeveel  daarvan gebeurden via de spoedprocedure? Hoeveel  
werden daarvan  telkens goedgekeurd? Graag  een opdeling per jaar sinds 2014.
5.Hoeveel personen met een NAH woonden op 31 december 2020 in een 
woonzorgcentrum? Hoeveel daarvan zijn jonger dan 65 jaar?
6.Hoeveel personen met een NAH bevonden zich op 31 december 2020 in penitentiaire 
instellingen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 838 van 25 augustus 2021
van KATRIEN  SCHRYVERS
1.In het kader van de aanvraagprocedure bij het VAPH  worden geen rapporteerbare 
gegevens verzameld m.b.t.  de oorzaak van de ondersteuningsnoden, zoals een niet 
aangeboren hersenletsel (NAH). Een NAH kan immers leiden tot een zeer gevarieerd 
profiel van problematieken  en ondersteuningsnoden.  Belangrijke elementen  in de 
toeleidingsprocedure PVB zijn het ondersteuningsplan  PVB, waarbij de noden  aan 
(handicapspecifieke) ondersteuning in kaart gebracht worden en de zorgzwaarte-
inschaling. Samen met de beoordeling  of het gaat om een persoon  met een handicap  
resulteert dit in een toewijzing  van een persoonsvolgend  budget. Ook voor de 
minderjarigen binnen de MFC en het PAB en de gebruikers van rechtstreeks 
toegankelijk hulpverlening  beschikt het VAPH niet over de gevraagde gegevens.  
2.Zie antwoord op vraag  1.  
3.Zie antwoord op vraag  1. 
4.Voor mensen met een niet aangeboren hersenletsel en een zeer zware 
ondersteuningsnood, die na het revalidatietraject nood hebben aan zeer intensieve 
ondersteuning, zijn binnen het VAPH 57 plaatsen rechtstreeks  gefinancierde  
residentiële opvang voorzien.  Deze mensen  worden  ook in PG 1 ingedeeld voor het 
verkrijgen van een persoonsvolgende budget.  Deze procedure werd in het najaar van 
2018 in het leven  geroepen,  kort na de opstart van de persoonsvolgende 
financiering. Hieronder vindt u een overzicht van het aantal  aanvragen dat per jaar 
wordt ingediend. Dit aantal  wordt verder uitgesplitst  in goedkeuringen, (voorlopige)  
weigeringen of lopende aanvragen.  Niet beoordeelde aanvragen zijn vragen waarbij 
er geen beslissing genomen  kon worden om diverse redenen (bv. onontvankelijke 
vragen, overlijden van aanvrager  …).  
Goedkeuri
ngWeigeri
ngLope
ndNiet 
beoordee
ldTota
al
2018 19 17 0 3 39
2019 28 22 6 9 65
2020 24 21 8 12 65
2021 14 8 16 6 44
Tota
al85 68 30 30 213
5.Bij het agentschap  zorg en gezondheid zijn geen cijfers  beschikbaar over het aantal 
mensen met een NAH jonger  dan 65 jaar die opgenomen  zijn in de woonzorgcentra. 
Een beperkt deel van de plaatsen in de WZC kunnen ingevuld worden door mensen 
jonger dan 65 jaar. De redenen voor dergelijke  opnames  zijn divers. 
Er zijn in Vlaanderen  80 plaatsen binnen de woonzorgcentra die specifiek erkend zijn 
voor mensen met een niet aangeboren hersenletsel. 
6.Deze cijfers zijn een federale bevoegdheid. Navraag bij de bevoegde federale 
diensten van de FOD justitie  leert dat ook zij niet over de gevraagde  cijfers 
beschikken.   
