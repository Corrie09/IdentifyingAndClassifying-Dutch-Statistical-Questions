title: Recyclage wegwerpdrankverpakkingen - Stand van zaken
thema: Natuur en Milieu
pdf link: https://docs.vlaamsparlement.be/pfile?id=1747124
thema link: https://www.vlaamsparlement.be/parlementaire-documenten/schriftelijke-vragen/1547162
SCHRIFTELIJKE VRAAG
nr. 1231
van FREYA PERDAENS
datum: 15 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Recyclage wegwerpdrankverpakkingen  -  Stand van zaken
In De Tijd van 7 juli 2021 kunnen we een artikel  lezen over het ‘Dansk  Retursystem’,  het 
systeem dat men in Denemarken heeft ontwikkeld.  Het systeem startte op in 2000.  Het is 
erop gericht om zo veel mogelijk afval te recycleren. Ook daklozen  worden ingeschakeld  
om via een vaste ronde drankverpakkingen  (blik, plastic, glas) op te halen aan 
vuilnisbakken, stadspleinen en straatkanten. Voor het leeggoed krijgen ze tickets met 
streepjescodes waarmee  ze korting krijgen op aankopen in de supermarkt.
Ik neem hier een passage over uit het artikel:  "Het percentage gerecycleerde 
wegwerpdrankverpakkingen steeg van niets in 2000, toen het systeem begon, naar 59 
procent in 2010 en 89 procent in 2020. Dat komt neer op 4,5 miljoen  stuks  per dag. Het 
aantal stuks gerecycleerde  verpakkingen steeg in 2020 met 264 miljoen tot zowat 1,7 
miljard. Daarmee werd 64.000 ton glas, plastic en aluminium  gerecycleerd. Dankzij de 
recyclage werd de uitstoot van 178.000 ton CO2 vermeden. Het systeem heeft ervoor 
gezorgd dat het percentage gerecycleerde  wegwerpdrankverpakkingen steeg  van niets in 
2000 (toen het systeem werd opgestart) naar 89 procent  in 2020. Sinds 2019 worden ook 
verpakkingen van fruitsap en dergelijke aanvaard. In 2025 wordt  een recyclagepercentage 
van 93 procent beoogd."
Het is een andere en innovatieve manier om voor recyclage te zorgen  dan wat we hier 
kennen. In Vlaanderen moeten we echter  met ons eigen recyclagecijfer niet onderdoen, 
dat staat vast.
Kan er een vergelijking gemaakt worden  van de Vlaamse  cijfers met de Deense  cijfers in 
het artikel van De Tijd? 
a)Hoeveel wegwerpdrankverpakkingen  werden  in Vlaanderen gerecycleerd  in 2020?  
Betreft het een stijging ten opzichte van 2019?
b)Hoeveel procent van de ingezamelde  wegwerpdrankverpakkingen betreft dit?
c)Hoeveel ton materialen werd hierdoor gerecycleerd?
d)Hoeveel CO2-uitstoot  werd hierdoor vermeden in Vlaanderen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
ANTWOORD
op vraag nr. 1231 van 15 juli 2021
van FREYA  PERDAENS
1.Er is sinds 2019 een rapporteringsplicht opgelegd aan Fost Plus. De cijfers  over 2020 
moeten tegen  15 september gerapporteerd worden  door Fost Plus. We kunnen dus 
enkel de cijfers  over 2019 meegeven.  Daarbij moet opgemerkt worden  dat dit het 
eerste jaar is waarbij aparte  cijfers over drankverpakkingen werden gerapporteerd 
door Fost Plus. Drankverpakkingen  worden  samen met andere verpakkingen 
gezamenlijk ingezameld via het pmd of de glasinzameling. Er zijn dan ook geen aparte 
inzamelcijfers gekend maar deze worden  afgeleid op basis van steekproeven op het 
ingezamelde materiaal. Zowel  in frequentie als in volume was het aantal steekproeven  
in 2019 nog beperkt. In 2020 is dit opgedreven  om tot meer betrouwbare  cijfers  te 
komen. Voor 2019 werden  volgende schattingen overgemaakt aan de IVC:
-PET: 89%
-HDPE: 67,5%
-Aluminium: 88,5%
-Staal:  85,5%
-Drankkartons: 97,5%
-Glas: 97,5%
Naast de hierboven  aangegeven nuancering  met betrekking tot de steekproeven 
spelen nog een aantal andere factoren  een rol. Zo moeten  nog een aantal 
methodologische issues op punt gezet worden (bv deksels,  samengestelde 
verpakkingen…). Daarnaast kan ook nog opgemerkt worden dat deze, door Fost Plus 
gerapporteerde cijfers geen rekening houden met grensaankopen en freeriders. 
Momenteel loopt een studie door de IVC om de recyclageresultaten  van België te 
berekenen volgens de nieuwe Europese eisen op het vlak van rapportering. Vanaf het 
rapportagejaar 2020 zullen de cijfers meer duidelijkheid en betrouwbaarheid bieden.  
2.Zie vraag 1.
 
3.Verwijzend naar de eerste vraag  is het niet zo zinvol  om hier al exacte  tonnages op te 
proberen kleven.  Er kunnen wel een aantal richtgetallen gegeven worden.  De totale  
inzameling van glas door Fost Plus is ongeveer 350.000  ton, drankverpakkingen 
vormen daarin de grootste  fractie. Dit is ook zo voor de ingezamelde plastics,  zeker 
nog in 2019 met beperkte P+MD uitrol. Er werd 100.000 ton ingezameld,  merendeels 
dus drankverpakkingen. Voor de metalen werd 70.000 ton ingezameld, ook voor een 
groot deel afkomstig van drankblikjes. De drankkartons  ten slotte waren goed voor 
16.000 ton ingezameld materiaal. Als deze tonnages  worden afgevoerd voor recyclage.    
4.Door middel van een tool die VITO in opdracht van de OVAM  ontwikkelde om de 
klimaatimpact van lokaal afvalstoffenbeleid  in kaart te brengen kunnen we de 
vermeden uitstoot van broeikasgassen berekenen die te wijten  is aan de inzameling 
van PMD met het oog op recyclage. De tool focust op de klimaatimpact  van de 
verwerking van huishoudelijke  afvalstoffen, en hier meer specifiek  om de vermeden 
impact door het gebruik van recyclaten  ipv nieuw  ontgonnen  grondstoffen.  De impact 
van de inzameling en het transport  tot aan de verwerkingsinstallatie  vallen buiten  de 
scope van deze tool. Verder worden  zowel  de klimaatimpact  binnen  Vlaanderen als 
deze buiten Vlaanderen in kaart gebracht. Er is geen opsplitsing gebeurd voor de 
vermeden klimaatimpact  op Vlaams niveau. Op basis van dit model kunnen  we stellen 
dat in het jaar 2019 ongeveer 174.893 ton CO2-equivalenten vermeden werden  door 
de inzameling  van PMD met het oog op recyclage (104.041 ton PMD * 1,681 ton 
vermeden CO2-equivantenten per ton PMD). Hierbij werd rekening  gehouden met de 
PMD-samenstelling van 2018, namelijk:
Plastics 44%,  waarvan 78% PET en 22%HDPE
Metalen 28%,  waarvan 75% staal en 25% aluminium
Drankkartons 11%
Residu (incl PMD-zak) 17%
Fost Plus bekeek de impact van uitrol van de uitgebreide blauwe zak en schatte de 
vermeden CO2-uitstoot  op extra 100.000 ton per jaar voor België. 
Voor wat betreft de klimaatimpact van gebruik  van selectief  ingezameld glasafval in 
nieuw glas heeft de OVAM geen recente emissiefactoren  ter beschikking. Over het 
algemeen nemen we aan dat de vermeden  klimaatimpact bij recyclage van glasafval 
procentueel beperkt is t.o.v. de klimaatimpact bij het gebruik van ruwe grondstoffen.  
Voor de productie  van glas op basis van gerecycleerd glas is er immers nog steeds een 
energie-intensief smeltproces nodig. De OVAM heeft daarom geen gegevens over de 
nominale grootte  van de vermeden  klimaat-impact door selectieve inzameling van 
glasafval met het oog op recyclage.
