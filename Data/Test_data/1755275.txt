title: Aquacultuur - Studieaanbod
thema: Onderwijs en Vorming
pdf link: https://docs.vlaamsparlement.be/pfile?id=1755275
thema link: https://www.vlaamsparlement.be/parlementaire-documenten/schriftelijke-vragen/1549151
SCHRIFTELIJKE VRAAG
nr. 973
van CATHY  COUDYSER
datum: 7 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Aquacultuur  -  Studieaanbod
Volgens de webpagina  http://www.aquacultuurvlaanderen.be/kennisinstellingen van het 
Vlaamse Aquacultuurplatform maakt aquacultuur deel uit van het curriculum van 
onderstaande hogescholen en universiteiten in Vlaanderen:
-Universiteit Gent:  Engelstalige master in aquacultuur van twee jaar;
-KU Leuven: masteropleiding  bio-ingenieurwetenschappen, major dierproductie optie 
aquacultuur van twee jaar.
1.Kan de minister meer toelichting  geven bij de inhoud van het opleidingsaanbod 
aquacultuur van de twee bovenvermelde Vlaamse  universiteiten? Sinds wanneer is dat 
aanbod precies  beschikbaar en op welke  competenties wordt tijdens deze opleiding 
meer concreet ingezet?
2.Kan de minister  een overzicht  geven  van het aantal studenten die aan UGent  en KU 
Leuven het opleidingsaanbod  rond aquacultuur hebben opgestart? Hoeveel daarvan 
hebben finaal hun diploma behaald?  Indien beschikbaar graag  met inbegrip van de 
nationaliteit van de gestarte en afgestudeerde studenten.
3.Heeft  de minister of zijn departement er zicht op in welke mate de aan UGent en KU 
Leuven afgestudeerde Vlaamse studenten aan de slag gaan binnen  de Vlaamse 
aquacultuursector, dan wel of deze expertise wegvloeit  naar het buitenland?
4.Zijn er naast UGent  en KU Leuven eventueel  nog andere Vlaamse hogescholen en/of  
universiteiten die in hun opleidingsaanbod aquacultuur hebben opgenomen?  Heeft  de 
minister eventueel  weet van Vlaamse  hogescholen en/of  universiteiten die momenteel 
overwegen om aan hun opleidingsaanbod in de nabije toekomst een programma rond 
aquacultuur toe te voegen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 973 van 7 september 2021
van CATHY  COUDYSER
1.Aangezien  de Vlaamse  hogescholen en universiteiten  autonoom  het 
opleidingsprogramma vastleggen,  zijn zij het best geplaatst om toelichting  te geven 
over de inhoud van het programma, de competenties die moeten  verworven  worden  
en de startdatum  van het aanbod. De Vlaams volksvertegenwoordiger vindt reeds veel 
informatie op de volgende  websites: 
-Ghent University:  Master  of Science  in Aquaculture (ugent.be)
-Master in de bio-ingenieurswetenschappen:  landbouwkunde (Leuven)  - KU 
Leuven
2.Als bijlage vindt de Vlaams volksvertegenwoordiger in tabel 1 het aantal inschrijvingen 
van studenten vanaf academiejaar 2016-2017, opgesplitst  naar nationaliteit (Belg/ 
Niet-Belg) in de opleiding Master of Science in Aquaculture. Overeenkomstig de 
privacyregeling worden aantallen kleiner dan 5 niet weergegeven in deze tabel. 
In de Databank Hoger  Onderwijs zijn gegevens beschikbaar  op het niveau van 
opleiding en afstudeerrichting, niet op het niveau van major/minor/opties.  Ik kan de 
Vlaams volksvertegenwoordiger dan ook geen gegevens bezorgen over de major 
dierproductie, optie aquacultuur binnen de masteropleiding bio-
ingenieurswetenschappen. 
3.De Databank Hoger Onderwijs bevat geen informatie over waar afgestudeerden 
terechtkomen. De universiteiten geven deze informatie  wel mee aan hun studiekiezer. 
Ik wil hier wel opmerken dat de initiële Master of Science in Aquaculture een door 
VLIR-UOS erkende ICP-opleiding is (International Course Programme). Aangezien  
VLIR-UOS voor deze opleidingen beurzen toekent aan studenten uit partnerlanden in 
het kader van duurzame ontwikkeling, is het normaal dat deze opleiding  een ruim 
internationaal publiek aantrekt. De Vlaams volksvertegenwoordiger  vindt hierover 
informatie op de volgende  website Scholarships for master programmes (ICP) | Vliruos
4.Vanaf  het academiejaar 2021-2022 organiseert de Universiteit  Gent ook de master-
na-masteropleiding master-na-masteropleiding  ‘International  Master of Science  in 
Health Management in Aquaculture’.  De Vlaams volksvertegenwoordiger vindt alle 
informatie over deze opleiding op de volgende website:  Ghent University: International  
Master of Science in Health  Management in Aquaculture  (ugent.be). 
Ik heb geen weet van andere instellingen die aquacultuur aanbieden  in hun 
opleidingsprogramma of dit in de toekomst wensen  te doen. 
BIJLAGE
Tabel 1 en 2 inschrijvingen/diploma’s  in de Master  of Science In Aquaculture
