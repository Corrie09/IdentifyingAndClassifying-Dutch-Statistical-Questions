title: Vlaamse Brede Heroverweging - Cultuur
thema: Cultuur
pdf link: https://docs.vlaamsparlement.be/pfile?id=1747323
thema link: https://www.vlaamsparlement.be/parlementaire-documenten/schriftelijke-vragen/1543457
SCHRIFTELIJKE VRAAG
nr. 408
van STEPHANIE D'HOSE
datum: 8 juli 2021
aan JAN JAMBON
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
Vlaamse Brede Heroverweging  -  Cultuur
Op 3 juni 2021 stelde ik de minister een vraag  om uitleg in de commissie Cultuur over de 
culturele bovenbouw. De minister liet daarin weten dat hij de vraagstelling  over het 
omgaan met de culturele bovenbouw opgenomen heeft in de Vlaamse Brede 
Heroverweging. Dat is het overheidsbreed onderzoek, geïnitieerd door de minister 
bevoegd voor Financiën, Matthias Diependaele. Zo wordt in alle departementen een 
kritische analyse uitgevoerd op de bestaande  beleidslijnen en bestedingen.
Voor cultuur liet de minister weten dat hij de culturele bovenbouw als één van de zes 
onderzoeksthema’s naar voren heeft geschoven, met de bedoeling de relatie van de 
overheid tot de bovenbouw verder  te analyseren. Professor  Filip De Rynck zou in 
samenwerking met IDEA Consult tegen  de tweede helft van juni hierover een korte 
probleemstellende nota schrijven.
Zowel het specifieke  deel van de culturele bovenbouw als de gehele  Vlaamse  Brede  
Heroverweging zijn belangrijke oefeningen.
1.Wat zijn de belangrijkste bemerkingen  in de korte probleemstellende nota van 
professor Filip De Rynck? Hoe zal de minister hiermee verder aan de slag gaan?
2.Kan de minister voor het overige de laatste  stand van zaken  meedelen over de 
Vlaamse Brede Heroverweging?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 408 van 8 juli 2021
van STEPHANIE D'HOSE
Het eindrapport van de Vlaamse Brede Heroverweging uitgewerkt  door het Departement 
Cultuur, Jeugd  en Media is momenteel nog in opmaak en dient vervolgens  nog besproken 
en geëvalueerd te worden. De bevindingen van professor De Rynck over de bovenbouw 
in het culturele  veld zullen hierin worden meegenomen.
In dit stadium  kan ik dus nog niet meedelen  hoe de regering hier verder mee aan de slag 
zal gaan.
