title: Agentschap Wegen en Verkeer (AWV) - Overdracht openbare verlichting aan lokale besturen
thema: Lokale overheden en Binnenlands bestuur
Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749969
thema link: https://www.vlaamsparlement.be/parlementaire-documenten/schriftelijke-vragen/1548973
SCHRIFTELIJKE VRAAG
nr. 1591
van PETER VAN ROMPUY
datum: 3 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Agentschap Wegen en Verkeer (AWV)  -  Overdracht openbare verlichting aan lokale 
besturen
Investeringen in nieuwe  openbare verlichting langs  onze Vlaamse  wegen worden  
gefinancierd door de eigenaar van deze wegen. Hetzelfde  geldt voor de maandelijkse 
(energie)kosten verbonden aan deze verlichting. Op gemeentelijke wegen is dat het lokale 
bestuur en op gewestelijke wegen  is AWV verantwoordelijk. Daarnaast is het volgens de 
interceptieleer zo dat een kruising van twee gelijkgrondse  wegen van verschillende  
categorieën, automatisch behoort tot de hoogste categorie. Zo behoort een kruising van 
een gewestweg met een gemeenteweg dus tot het Gewest  en valt deze vervolgens onder 
de verantwoordelijkheid en het beheer van AWV. Het lijkt dan ook logisch dat de 
wegbeheerder de kosten voor nieuwe verlichting op zich neemt.
Toch zien we dat AWV meer en meer kosten die gepaard gaan met de openbare  verlichting 
(installatie, onderhoud en kosten)  ‘afwentelt’  op het lokale bestuur. Vernieuwingen worden  
niet langer door hen betaald en vallen vervolgens ten laste van de gemeente  op de plaatsen  
waar de gewestwegen de gemeente doorkruisen. In andere gevallen  worden de 
vernieuwingen wel door AWV betaald, maar valt de maandelijkse kostprijs wel op conto 
van de gemeente.
Samenvattend betaalt het lokale bestuur dus voor infrastructuur  die op zijn grondgebied 
gelegen is, maar eigendom is van AWV. Het hoeft geen verder uitleg dat dit een grote 
impact heeft op de gemeentelijke begroting en indirect leidt tot een besparing en CO2-
reductie voor AWV.
1.Hoe verklaart de minister deze feiten? Wat is de aanleiding en reden van deze 
overheveling in kosten?
2.Hoeveel verlichtingspunten  en armaturen  had AWV in beheer  in het jaar 2000? Graag  
ontvang ik sinds het jaar 2000 een overzicht per jaar van de hoeveelheid aan 
verlichtingspunten en armaturen  die zij beheren?
3.Hoeveel van die verlichtingspunten  en armaturen zijn sinds 2000 overgedragen aan 
de gemeente?
4.Wat is daarvan de reden en hoe verklaart de ministers deze cijfers?
5.Hoeveel CO2- en energiereductie  heeft AWV kunnen bereiken sinds het jaar 2000?
6.In hoeveel  gevallen van de huidige  projecten werd aan de gemeente gevraagd om de 
(of een deel van de) openbare verlichting over te nemen? Waarom?
7.In hoeveel procent van de gevallen wordt  de verlichting door de gemeente betaald en 
wat is daarvoor de reden? Graag  een overzicht  per provincie.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1591 van 3 september  2021
van PETER VAN ROMPUY
1.Wanneer volgens de lichtvisie een gewestweg, in het beheer van AWV,  dient verlicht  
te worden, zal AWV deze verlichting plaatsen, beheren, onderhouden en de 
energierekening betalen.
Wanneer een te verlichten gewestweg door een bebouwde omgeving loopt, kan de 
gemeente via een samenwerkingsovereenkomst (SOVIII) een tegemoetkoming 
verkrijgen voor het plaatsen en beheren van een aan de bebouwing aangepaste 
verlichtingsinstallatie (i.e. meer architecturale verlichting  i.p.v. louter  functionele 
verlichting die AWV plaatst), alsook  het onderhoud en energieverbruik  van de 
installatie gedurende 25 jaar. Deze overeenkomsten zijn er vooral gekomen  op vraag  
van de lokale besturen en worden ook steeds  afgesloten op expliciete vraag van een 
lokaal bestuur.  Meer info vindt u op volgende  link.
In het verleden werd in sommige gevallen echter door een lokaal bestuur op eigen 
initiatief verlichting op een gewestweg geplaatst. Het is in dat geval logisch dat de 
installatie, het beheer, het onderhoud en het energieverbruik voor rekening zijn van 
het lokaal  bestuur.  Daar deze investering en het onderhoud ervan via de 
distributienetbeheerder werden verrekend, en de energiekost per kWh destijds erg 
laag was, leek een dergelijke installatie voor het lokaal  bestuur  weinig te kosten. De 
energierekening is echter in de loop der jaren opgelopen, maar blijft wel nog steeds 
ten laste van het lokaal bestuur.
Tot slot is bij de overdracht  van provinciale  wegen naar het Vlaams Gewest bepaald 
dat de verlichting, die reeds in beheer  van de lokale besturen was, in hun beheer bleef. 
2.De databanken die gebruikt worden  binnen AWV om het aantal lichtpunten  en 
armaturen bij te houden, bevatten  enkel  de informatie  omtrent de momenteel 
aanwezige installaties in beheer van het Agentschap. Historische info wordt hierin niet 
bijgehouden. Om deze reden kan de door u gevraagde  informatie niet worden 
meegegeven en kunnen enkel  de huidige aantallen worden  meegegeven:  vandaag 
beheert AWV 106.000  lichtpunten en 126.000 armaturen.  
3.Zie ook het antwoord op deelvraag 2. Het AWV beschikt  niet over historische info met 
betrekking tot verlichtingspunten en armaturen. Bijgevolg kan niet worden 
meegegeven hoeveel van die verlichtingspunten en armaturen sinds 2000 
overgedragen zijn aan de gemeente.
4.Langs wegen  die gewestwegen blijven, worden geen verlichtingspunten  overgedragen. 
Bij een herinrichting van een doortocht kan het wel zijn dat de bestaande verlichting  
van AWV verwijderd  wordt bij de herinrichting en dat het lokaal bestuur ervoor  kiest 
om een SOVIII af te sluiten  (zie vraag  1). Verder wordt  af en toe een deel van een 
gewestweg, integraal met zijn aanhorigheden, overgedragen omdat dat deel geen 
functie meer heeft op Vlaams  niveau.  Op dat moment zal de verlichting  uiteraard  ook 
mee overgaan.  
5.Zie ook het antwoord op deelvraag 2. Het AWV houdt geen historische informatie bij 
m.b.t. het aantal verlichtingspunten. Bijgevolg kan er niet worden meegegeven 
hoeveel de CO2-reductie t.g.v.  het wijzigende aantal verlichtingspunten bedraagt. 
6.In geen van de huidige projecten  werd aan het lokaal bestuur gevraagd openbare 
verlichting over te nemen. In de afgelopen jaren werd voor 360 projecten via een 
samenwerkingsovereenkomst SOVIII een tegemoetkoming aangevraagd door lokale  
besturen voor het plaatsen van een aan de bebouwing aangepaste verlichting.
7.Aangezien deze verlichting niet in het beheer  van AWV is, is deze ook niet door AWV 
geïnventariseerd en kan de gevraagde  informatie  niet worden aangeleverd. Er wordt  
ingeschat dat op ongeveer 700 km gewestweg door de lokale besturen op eigen  
initiatief openbare verlichting  geplaatst werd.
