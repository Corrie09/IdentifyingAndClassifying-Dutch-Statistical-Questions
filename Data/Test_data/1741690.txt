title: Luchtkwaliteit in de klas - Educatieve pakketten
thema: Gezondheid
Onderwijs en Vorming
pdf link: https://docs.vlaamsparlement.be/pfile?id=1741690
thema link: https://www.vlaamsparlement.be/parlementaire-documenten/schriftelijke-vragen/1544974
SCHRIFTELIJKE VRAAG
nr. 795
van KATRIEN  SCHRYVERS
datum: 9 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Luchtkwaliteit in de klas  -  Educatieve  pakketten
In het licht van de coronacrisis  kwam de thematiek van gezonde binnenlucht weer meer 
op de voorgrond, in het bijzonder in de klaslokalen. De kans op besmetting wordt  immers 
kleiner naarmate de ruimte beter geventileerd  wordt.
Scholen kunnen via het Vlaams Instituut  Gezond Leven educatieve  pakketten aanvragen 
om te werken rond deze thematiek. Voor het lager onderwijs betreft het lesmateriaal  onder 
de noemer ‘Lekker Fris’ en voor het secundair  onderwijs dragen de pakketten  de naam  
Air@school.
In zijn antwoord  op mijn schriftelijke vraag nr. 42 van 17 oktober  2019 over de 
luchtkwaliteit in klaslokalen, verwees de minister van Onderwijs  naar nieuwe  educatieve  
pakketten over dit thema die ontwikkeld worden  door het Vlaams Instituut Gezond  Leven. 
In antwoord  op mijn schriftelijke vraag nr. 680 van 28 april 2021 stelde de minister van 
Onderwijs dat de definitieve afwerking  en het uittesten ervan werd uitgesteld omwille van 
de coronacrisis. De scholen kunnen nog wel een beroep  doen om het bestaande  aanbod. 
In antwoord  op mijn schriftelijke vraag nr. 849 van 24 september 2020 geeft de minister 
van Onderwijs voorlopige cijfers over de scholen die tijdens het schooljaar 2020-2021 aan 
de slag gingen met de pakketten rond gezonde binnenlucht. De gegevens werden toen 
opgevraagd bij het agentschap  Zorg en Gezondheid.
1.Hoeveel scholen  ontleenden het voorbije schooljaar de pakketten Lekker  Fris en 
Air@school? Hoeveel klassen  gingen  ermee aan de slag? Graag  een opdeling  per 
pakket en per provincie.
2.Welke timing zet de minister voorop  om de nieuwe pakketten af te werken, uit te 
testen en bekend  te maken bij de scholen?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 795 van 9 juli 2021
van KATRIEN  SCHRYVERS
1.In onderstaande tabel wordt een overzicht  per provincie gegeven van het aantal 
scholen en klassen die de pakketten  Lekker Fris en Air@School ontleenden tijdens het 
schooljaar 2020-2021.
Provincie Aantal scholen 
Lekker FrisAantal klassen 
Lekker Fris *Aantal Scholen 
Air@SchoolAantal klassen 
Air@School *
Antwerpen 9 2 2 6
Limburg 8 20 5 16
Oost-Vlaanderen 1 6 1 /
Vlaams Brabant 6 / 2 /
West-Vlaanderen 1 9 1 2
Totaal 25 37 11 24
*het aantal klassen dat van deze pakketten  gebruik  maakt, wordt  niet systematisch geregistreerd. Deze cijfers 
worden dus gegeven voor zover ze beschikbaar zijn, en zijn zeer waarschijnlijk onvolledig.
2.De pakketten zullen dit najaar worden  afgewerkt en uitgetest.  Van zodra  deze 
pakketten beschikbaar zijn, kunnen ze worden  uitgeleend en zullen scholen  hierover 
worden geïnformeerd.
