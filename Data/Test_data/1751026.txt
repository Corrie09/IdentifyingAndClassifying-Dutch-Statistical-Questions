title: Vlaamse overheid - Financiële impact structureel telewerk
thema: Begroting
Vlaamse administratie
pdf link: https://docs.vlaamsparlement.be/pfile?id=1751026
thema link: https://www.vlaamsparlement.be/parlementaire-documenten/schriftelijke-vragen/1548518
SCHRIFTELIJKE VRAAG
nr. 676
van PETER VAN ROMPUY
datum: 27 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse overheid  -  Financiële impact structureel telewerk
Door COVID-19  werd telewerk de norm. Post-COVID-19 zal telewerk  of een hybride vorm 
ook binnen de Vlaamse overheid verder ingang vinden. Dat maakte  de minister-president 
al meerdere keren duidelijk in het Vlaams Parlement.  Op termijn zal deze evolutie een 
duidelijke besparing vormen. Dat is ook het geval voor de federale overheid.
Federaal staatssecretaris voor begroting  Eva De Bleeker maakte eind juli cijfers bekend 
over de financiële impact van structureel  thuiswerk voor de federale overheid.  De 
werkvloer flexibeler maken zou tot 2028 120 miljoen euro kosten. Daarna is een besparing 
van 38 miljoen euro per jaar mogelijk. Op langere termijn is een besparing  van 67 miljoen 
euro mogelijk.  Dat is onder andere  een gevolg van de lagere  huurprijzen en lagere  
mobiliteitskosten voor de medewerkers.
Heeft de minister  zicht op de financiële impact van thuiswerk voor de Vlaamse  overheid  op 
korte en lange termijn? 
Zo ja, graag een overzicht van de geraamde kosten  en opbrengsten  (structureel en 
éénmalig) voor de komende jaren.
Zo niet, op welke termijn zou de minister daar zicht op hebben?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 676 van 27 augustus 2021
van PETER VAN ROMPUY
Momenteel zitten de entiteiten volop  in de ‘terug-naar-kantoor’ fase waarbij gezocht wordt 
naar een goed evenwicht  tussen werken  op kantoor en telewerken. 
Ik ben, net zoals mijn collega  bevoegd voor Bestuurszaken, minister Somers, in ieder geval 
overtuigd van de voordelen die het hybride  werken biedt. In de omzendbrief hybride 
werken van 16 juli 2021 geeft minister Somers zijn visie op hybride werken en wil hij 
verzekeren dat de Vlaamse  overheid ook post-corona de getrokken lessen uit de 
coronacrisis borgt  met voldoende aandacht  voor de benodigde randvoorwaarden. 
De Vlaamse overheid  neemt op voorstel van minister Somers  op dit moment deel aan een 
proefproject van NMBS met flexibele treinabonnementen. Hierdoor kunnen  
personeelsleden gebruik maken van een abonnement dat aansluit bij hun 
verplaatsingsbehoeften onder het hybride  werken.
Ook minister-president Jambon ziet de vele voordelen in van hybride werken. Daarom  is 
Het Facilitair Bedrijf gestart  met het uitwerken en geleidelijk aan realiseren  van een 
kantoorconcept gebaseerd op meer hybride werkvormen. 
