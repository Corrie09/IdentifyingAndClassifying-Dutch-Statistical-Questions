title: Preventieve kankerscreening - Impact corona-update
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1750946
thema link: https://www.vlaamsparlement.be/parlementaire-documenten/schriftelijke-vragen/1548584
SCHRIFTELIJKE VRAAG
nr. 850
van BRECHT WARNEZ
datum: 27 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Preventieve kankerscreening  -  Impact corona-update
Door de coronacrisis moest er een inhaalbeweging  plaatsvinden voor de verspreiding van 
uitnodigingsbrieven in het kader van bevolkingsonderzoeken inzake kankerpreventie. 
Uitnodigingen en herinneringsbrieven  voor dergelijke bevolkingsonderzoeken werden 
immers tijdelijk stopgezet.
Het Centrum  voor Kankeropsporing (CvKO) meldt dat de heropstart  van het 
Bevolkingsonderzoek Baarmoederhalskanker  en Dikkedarmkanker vanaf  11 mei 2020 
plaatsvond. Het Bevolkingsonderzoek Borstkanker  kende een moeizamere  heropstart 
aangezien social distancing bij een mammografisch onderzoek niet mogelijk was (cfr. antw.  
op schriftelijke vraag nr. 776 van 10 september  2020).
Uit eerste analyses van het Centrum voor Kankeropsporing blijkt dat de impact van de 
coronacrisis op de bevolkingsonderzoeken tamelijk beperkt  blijft. De minister kondigde 
reeds aan dat er eind 2021 een jaarrapport komt van het CvKO.
Wat betreft  het niet-ontdekken van kankers, zijn er volgens de (federale) Stichting 
Kankerregister in 2020 3 procent  minder borstkankerdiagnoses gesteld  en is er 9 procent 
minder dikkedarmkanker  opgespoord.
1.Waren er naast  de stopzetting van de bevolkingsonderzoeken  op 16 maart 2020 nog 
momenten waarop een of meerdere  preventieve kankeronderzoeken moesten  worden  
stopgezet? Zo ja, wanneer vond(en)  deze onderbreking(en) plaats  en wanneer werd 
de daaropvolgende  inhaalbeweging aangevat en/of  voltooid?
2.Kan de minister een stand van zaken  geven met betrekking tot de inhaalbeweging  
inzake het Bevolkingsonderzoek Borstkanker?  Hoe evalueert de minister de aanpak 
van deze inhaalbeweging?  Zullen  bij eventuele latere inhaaloperaties bepaalde 
elementen anders aangepakt  worden?
3.Beschikt de minister  reeds over het jaarrapport 2021 van het CvKO?  Wat zijn voor de 
minister de belangrijkste vaststellingen uit dit rapport?
4.Als uit het jaarrapport 2021 van het CvKO blijkt dat er wel degelijk nog achterstand is 
inzake preventief kankeronderzoek, zal de minister  dan extra beleidsmaatregelen 
inzake preventieve  kankerscreening nemen?  Zo ja, welke?  Zo niet, hoe zal de minister 
dan inzetten op preventie en vroegdetectie als speerpunten binnen  het Vlaamse  
welzijns- en gezondheidsbeleid?
5.Beschikt de minister van de (federale)  Stichting  Kankerregister  over nieuwe cijfers met 
betrekking tot het niet-ontdekken van kankers? Zo ja, hoe apprecieert de minister 
deze cijfers? Ziet de minister de noodzaak om zijn beleid  bij te stellen  naar aanleiding 
van deze cijfers?
6.Wegens een te lage respons op de tevredenheidsenquête  ‘Bevolkingsonderzoek 
Borstkanker 2018’ zou deze, na een IT-matige aanpassing, overgedaan worden in 
2020. 
Zijn de resultaten van dit onderzoek al beschikbaar?  Hoe apprecieert de minister deze 
resultaten? Voorziet de minister in een aanpassing naar aanleiding van elementen uit 
deze bevraging?
7.In welke mate kunnen eerstelijnszones  en het lokaal gezondheidsoverleg  (Logo) 
bijdragen tot preventieve  kankerscreening?  Zullen deze eerstelijnszones en/of  het 
Logo een rol spelen in het beleid  van de minister inzake preventie en vroegdetectie 
van kankers?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 850 van 27 augustus 2021
van BRECHT WARNEZ
1.Enkel bij het Bevolkingsonderzoek Dikkedarmkanker was er na de eerste stopzetting 
nog een korte onderbreking  van de uitnodigingen tussen 15 en 28 november  2020. 
Dit gebeurde op expliciete vraag  van de ziekenhuizen omwille van een tekort aan 
anesthesisten die ook instaan voor de voorbereiding van de coloscopie als 
vervolgonderzoek binnen dit bevolkingsonderzoek.  
De uitnodigingen  van de eerste onderbreking (22 maart  t.e.m.  23 mei 2020) werden 
nog allemaal verstuurd in juni en juli 2020. Voor de tweede  korte periode  werden  de 
uitnodigingen verstuurd  eind november en begin  december.  Dus de inhaalbeweging 
werd nog in hetzelfde  jaar voltooid.
2.De achterstand van 2020 binnen het Bevolkingsonderzoek Borstkanker bestond uit 
44.434 vrouwen. 61,8% (n= 27.441) werd uitgenodigd in de eerste drie maanden 
van 2021. Nog eens 20,3% (n= 9.031) werd uitgenodigd in de daaropvolgende  drie 
maanden van 2021 (april – juni). Daarnaast  heeft ook 0,4%  (n = 194) deelgenomen  
zonder uitnodiging door een screeningsvoorschrift van een arts te vragen. De overige  
17,5% (N = 7.768) waren op 1 juli 2021 nog niet uitgenodigd. 
De 7.768 vrouwen vertegenwoordigen  2% van de totale groep vrouwen die in 2020 
worden uitgenodigd.  Het is zeer waarschijnlijk  dat een deel van deze vrouwen is 
overleden aan andere  oorzaken, verhuisd is uit Vlaanderen of liet weten dat ze niet 
willen worden uitgenodigd. Dat is namelijk een jaarlijks wederkerend fenomeen dat 
alleen met enige  vertraging kan exact berekend worden  zodra die gegevens 
beschikbaar worden,  en telkens  in de grootteorde van 2% van de totale doelgroep 
ligt. Het CvKO volgt deze laatste groep  vrouwen  verder op. In het jaarrapport 2021 
zal hierover meer uitleg gegeven worden.  We verwachten dat de achterstand  is 
weggewerkt.
3-4.Het jaarrapport 2021 met beleidsadviezen  wordt  later dit jaar gepubliceerd en cijfers 
worden niet eerder  vrijgegeven.  
5.In juli 2021 verspreidde de Stichting Kankerregister een persbericht  waarin de impact 
van de COVID-19 pandemie op het aantal nieuwe kankerdiagnoses werd 
gerapporteerd tot en met april 2021 op Belgisch niveau  - 
Persbericht02072021_COVIDenkankerdiagnoses.pdf (kankerregister.org) . 1
In het jaar 2020 werden  in totaal  6% minder kankerdiagnoses gesteld in vergelijking 
met 2019. Specifiek  voor borstkanker en voor dikkedarmkanker werden eind 2020 
respectievelijk 6% en 11% minder diagnoses genoteerd  en dit voor alle leeftijden. De 
ingezette inhaalbeweging  vanaf midden april 2020 zette zich in 2021 verder om eind 
april 2021 te resulteren in 4% resterende ontbrekende diagnoses  voor borstkanker en 
10% voor dikkedarmkanker. In de leeftijdsgroepen die in aanmerking komen  voor 
screening liggen deze cijfers in dezelfde  grootteorde. 
De Stichting  Kankerregister werkt deze cijfers momenteel ook uit specifiek voor 
Vlaanderen. Er zouden verschillen kunnen opduiken  met de Belgische studie, gezien 
de deelnamecijfers aan de bevolkingsonderzoeken naar kanker  sterk verschillen 
tussen de regio’s.  Daarbij wordt  er naast de impact op invasieve tumoren  ook 
1 Decline and incomplete recovery in cancer diagnoses during the COVID-19 pandemic  in Belgium:  a year-long, 
population-level analysis. Peacock HM et al, ESMO Open 2021; 6: 100197
gekeken naar de in situ tumoren en eventuele  voorloper letsels (vb. adenomen in de 
dikkedarm). Cijfers  voor de drie bevolkingsonderzoeken voor het jaar 2020 zullen 
worden opgenomen in het jaarrapport  2021.
Daarnaast zal Stichting Kankerregister de evolutie in de kankerdiagnoses in het 
algemeen, alsook specifiek voor de kankers  die in aanmerking komen  voor de 
bevolkingsonderzoeken, ook voor 2021 verder  monitoren. 
Het valt nog af te wachten of de achterstallige diagnoses gepaard gaan met een meer 
uitgebreide ziekte op moment  van diagnose. Deze gegevens zullen pas in 2022 
beschikbaar zijn.
6.De analyses  van de bevraging  zijn door het Centrum voor Kankeropsporing (CvKO) 
afgerond. Zij stellen  deze voor aan de leden  van de Vlaamse  werkgroep 
Bevolkingsonderzoek Borstkanker van 26 oktober 2021. De resultaten  zijn hierna 
beschikbaar bij het agentschap  Zorg en Gezondheid. Het CvKO heeft eerder aan de 
werkgroep meegedeeld dat er een significant  hogere respons was dankzij de nieuwe  
bevragingsmethodiek.
7.Het CvKO werkt reeds jarenlang constructief samen met de Logo’s om materialen en 
methodieken lokaal te dissemineren. De Logo’s  zetten  zich bovendien in om lokale 
netwerken en partnerships te ondersteunen en te coördineren,  onder meer om 
kwetsbare personen te bereiken. Zo lopen er momenteel diverse lokale 
pilootprojecten binnen het communityproject. 
De samenwerking met de eerstelijnszones  is beloftevol en zal geëxploreerd worden  
i.s.m. met nieuwe partnerorganisatie Ondersteuning settinggericht  werken,  meer 
bepaald in settingwerkgroep Zorg en Welzijn. Bovendien  is naast Domus Medica  ook 
VIVEL een vaste gesprekspartner geworden.
