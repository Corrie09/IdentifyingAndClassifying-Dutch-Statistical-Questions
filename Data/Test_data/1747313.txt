title: Kandidaat-directeurs - Meelooptraject
thema: Onderwijs en Vorming
pdf link: https://docs.vlaamsparlement.be/pfile?id=1747313
thema link: https://www.vlaamsparlement.be/parlementaire-documenten/schriftelijke-vragen/1541991
SCHRIFTELIJKE VRAAG
nr. 884
van LOES  VANDROMME
datum: 5 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Kandidaat-directeurs  -  Meelooptraject
Het meelooptraject voor een kandidaat-directeur is een tijdelijke  maatregel die loopt van 
1 maart 2021 tot en met 31 december 2022.
De kandidaat-directeur  krijgt  de kans om enkele  maanden  mee te lopen met één of meer 
ervaren directeurs en kan zich zo een beter beeld vormen van wat een job als directeur 
allemaal inhoudt  en hoe een ervaren directeur ermee  omgaat.
1.Hoeveel meelooptrajecten werden ondertussen goedgekeurd sinds de start van het 
project op 1 maart 2021? Hoeveel  trajecten zijn ook al effectief  gestart?
2.Hoeveel van deze kandidaat-directeurs zijn tijdelijk en hoeveel zijn vastbenoemd als 
onderwijspersoneelslid?
3.Hoeveel van deze kandidaat-directeurs zijn zij-instromers?
Graag kreeg ik voor bovenstaande vragen een overzicht per provincie,  per 
onderwijsverstrekker, onderscheid  tussen de trajecten binnen  basisonderwijs,  secundair 
onderwijs, deeltijds kunstonderwijs (dko) en volwassenenonderwijs  en een opsplitsing  
tussen gewoon en buitengewoon  onderwijs.
4.Hoeveel aanvragen  voor meelooptrajecten  werden al geweigerd? Wat was telkens  de 
reden van weigering?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 884 van 5 juli 2021
van LOES  VANDROMME
Aan het beantwoorden van deze schriftelijke vraag gaat een gegevensontsluiting vooraf. 
Het Agentschap voor Onderwijsdiensten  (AGODI) raadpleegde  de databanken  op 
30/08/2021. Informatie over meelooptrajecten van kandidaat-directeurs in het 
volwassenenonderwijs verstrekte het Agentschap  voor Hoger Onderwijs, 
Volwassenenonderwijs, Kwalificaties en Studietoelagen (AHOVOKS).
1.
1.1 Ontvangen  én goedgekeurde aanvragen  per onderwijsniveau, per gewenst 
kalenderjaar van aanvang
Aanvragen 2021 2022
Basisonderwijs 208 53
CLB 8 2
Secundair onderwijs 57 7
DKO 1 2
Volwassenenonderwijs 2 1
1.2 Overzicht van gestarte meelooptrajecten, zoals door de scholen  geregistreerd  
op 30/08/2021 bij AGODI, per onderwijsniveau
Onderwijsniveau Aantal  personeelsleden
Basisonderwijs 48
CLB's 2
DKO 1
Internaten 1
Secundair onderwijs 28
Totaal 80
Let wel, in de feiten zijn slechts  47 trajecten effectief gestart in het 
basisonderwijs. Eén traject  beschouw  ik als verloren: de school diende pas een 
annulatievraag in nadat  de startdatum van het traject al voorbij was. 
Logischerwijze kan dan niet meer geannuleerd worden en telt het traject dus 
mee voor het vastgelegde continent. 
1.3 Overzicht van gestarte meelooptrajecten, zoals door de scholen  geregistreerd  
op 30/08/2021 bij AGODI, per provincie
Provincie Aantal  personeelsleden
Antwerpen 21
Brussels Hoofdstedelijk Gewest 2
Limburg 10
Oost-Vlaanderen 23
Vlaams-Brabant 7
West-Vlaanderen 17
Totaal 80
1.4 Overzicht van gestarte meelooptrajecten, zoals door de scholen  geregistreerd  
op 30/08/2021 bij AGODI, per onderwijskoepel
0nderwijskoepel Aantal  personeelsleden
Federatie Steinerscholen 2
GO! onderwijs van de Vlaamse 
Gemeenschap14
Katholiek Onderwijs Vlaanderen 43
Onderwijssecretariaat Steden en 
Gemeenten Vlaamse  Gemeenschap 
(OVSG)17
Raad van Inrichtende  Machten van 
het Protestants-Christelijk Onderwijs1
Vlaams Onderwijs Overleg Platform 1
Vrije Centra voor 
Leerlingenbegeleiding2
Totaal 80
1.5 Overzicht van gestarte meelooptrajecten, zoals door de scholen  geregistreerd  
op 30/08/2021 bij AGODI, gewoon dan wel buitengewoon onderwijs
Gewoon/buitengewoon onderwijs Aantal personeelsleden
Buitengewoon 7
Gewoon 73
Totaal 80
2.Overzicht van gestarte meelooptrajecten, zoals door de scholen  geregistreerd  op 
30/08/2021 bij AGODI, per administratief statuut
Administratief statuut Aantal personeelsleden
Tijdelijk 19
Vast benoemd 66
Totaal 85
Merk op dat het totaal van deze tabel groter is dan het aantal unieke personeelsleden 
die reeds in een goedgekeurd  meelooptrajecten startte.  Dit komt omdat vijf 
personeelsleden zowel voor een stukje vast benoemd zijn als tijdelijk aangesteld  zijn 
in het Vlaams onderwijs. 
3.Tot op heden en enkel  voor het kalenderjaar 2021 maakten scholen  in hun zendingen  
aan AGODI i.v.m. een meelooptraject melding van 4 personeelsleden die kandidaat-
directeur zijn via zijinstroom.
4.Van de aanvragen om tijdens het kalenderjaar 2021 een meelooptraject op te starten,  
werden in totaal  5 aanvragen geannuleerd omwille van een gewijzigde professionele 
situatie van de aanvrager. Daardoor voldeed de aanvrager  niet meer aan de 
voorwaarden, waardoor hij zijn aanvraag introk. Een andere reden om een 
aanvraagdossier te annuleren is bijvoorbeeld het wijzigen van de startdatum. Soms  
deelt de aanvrager  niet mee waarom hij zijn aanvraag annuleert.
AGODI weigerde één aanvraag omdat het aanvragende personeelslid  reeds benoemd 
was/is als directeur  in het secundair  onderwijs.  De betreffende omzendbrief vermeldt  
hierover het volgende:  “Het personeelslid in onderwijs kan tijdelijk aangesteld zijn of 
vast benoemd zijn in een wervings-, selectie- of bevorderingsambt  – uitgezonderd het 
ambt van directeur – en moet minstens voor een halftijdse opdracht aangesteld  zijn 
tijdens de duur van het meelooptraject.”.
Voor wat betreft de ontvangen aanvragen in het basisonderwijs, weigerde  AGODI één 
dossier omdat de aanvraag zowel voor het basis- als het secundair onderwijs  
tegelijkertijd ingediend werd.  
Omdat er nog meer dan voldoende contingent beschikbaar is, heeft AGODI omwille 
van deze specifieke reden nog geen enkel  dossier moeten weigeren.
Mijn Agentschap doet het nodige opdat onvolledige aanvraagformulieren vervolledigd  
zouden worden en dus aan de voorwaarden zouden voldoen. AGODI merkt  op dat 
soms een aanvraag initieel  niet voldoet aan de voorwaarden. Na specifieke navraag 
en effectief engagement tot aanstelling  van het personeelslid op de startdatum van 
het meelooptraject, kon de aanvraag uiteindelijk toch goedgekeurd  worden.
Voor het kalenderjaar 2022 werd nog geen enkele  aanvraag geweigerd of geannuleerd. 
Ook AHOVOKS hoefde nog geen enkele aanvraag  te weigeren of te annuleren.
