title: Actieplan ter bestrijding van seksueel geweld - Versterken van personeel dat werkt met mensen met een handicap (actiepunt 53)
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=1738838
thema link: https://www.vlaamsparlement.be/parlementaire-documenten/schriftelijke-vragen/1539704
SCHRIFTELIJKE VRAAG
nr. 356
van MAAIKE  DE VREESE
datum: 30 juni 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Actieplan ter bestrijding  van seksueel  geweld  -  Versterken van personeel dat werkt met 
mensen met een handicap (actiepunt 53)
Eind oktober  2020 lanceerde minister van Justitie en Handhaving Zuhal Demir,  samen met 
de hele Vlaamse Regering, het actieplan ter bestrijding van seksueel geweld. Dat plan heeft 
een prioritaire focus op de meest kwetsbaren, namelijk jongeren  en kinderen,  en zet volop 
in op een ketenaanpak: van sensibilisering tot strafuitvoering  en opvolging. Hiervoor  
werden drie strategische doelstellingen  geformuleerd met bijhorende  operationele 
doelstellingen en concrete acties.
Minister Demir sloeg met de ministers van Onderwijs, Cultuur, Sport, Media, Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar om dat plan te realiseren. De minister van Justitie en 
Handhaving neemt een actieve, coördinerende  rol op in de uitvoering van het plan om te 
allen tijde die afstemming te garanderen, het overzicht te bewaren en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde  ministers in 
hun domein met die actiepunten zo snel mogelijk aan de slag gaan.
Actiepunt 53 luidt: “Er wordt  ingezet op het versterken van scholen, leerkrachten, 
hulpverleners en andere  instanties die met jongeren en mensen met een handicap  werken 
met betrekking tot het leren kennen  en respecteren van grenzen.”
Op welke manier  worden  de scholen en het personeel versterkt? Welke stappen  heeft de 
minister reeds ondernomen sinds de lancering van het actieplan? Kan de minister een 
overzicht geven van de vooruitgang hierover? Kan hij de kostprijs  per maatregel  
weergeven? Zo niet, wanneer  zal de minister de volgende stappen hiervoor zetten?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 356 van 30 juni 2021
van MAAIKE  DE VREESE
Ik verwijs  naar mijn antwoord op SV 355, eveneens over dit onderwerp.  Eens het rapport 
van het recent gegunde  onderzoek naar “relationele en seksuele vorming  bij leerlingen met 
een handicap” is opgeleverd (september 2023), zal ik bekijken welke  gerichte acties  er 
t.a.v. het schoolgebeuren kunnen worden opgezet.
