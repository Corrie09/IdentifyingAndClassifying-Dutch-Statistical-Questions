title: Beschermde dorps- en stadsgezichten - Herwaarderings- en beheersplannen
thema: Onroerend erfgoed
pdf link: https://docs.vlaamsparlement.be/pfile?id=1757628
thema link: https://www.vlaamsparlement.be/parlementaire-documenten/schriftelijke-vragen/1549076
SCHRIFTELIJKE VRAAG
nr. 685
van LOES  VANDROMME
datum: 6 september 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Beschermde dorps- en stadsgezichten  -  Herwaarderings-  en beheersplannen
Vlaanderen beschermt belangrijke stads- en dorpsgezichten  om ze te bewaren  voor 
toekomstige generaties. Een beschermingswaardig stads- of dorpsgezicht heeft immers 
een hoge erfgoedwaarde.
Als er een goedgekeurd beheersplan is, dan kan er ook een premie aangevraagd worden 
voor werkzaamheden of beheersmaatregelen  die noodzakelijk zijn voor het behoud of de 
herwaardering van de erfgoedkenmerken  van het beschermde  stads- of dorpsgezicht.
Voor lokale besturen die het onroerenderfgoedbeleid  hebben  ondersteund of wensen  te 
ondersteunen met opmaak van herwaarderings- en beheersplannen zou een tussentijds  
overzicht nuttig zijn over hoe deze plannen bijdragen  als middel  voor een 
onroerenderfgoedbeheer.
1.Welke herwaarderings-  of beheersplannen  voor beschermde dorps-  en stadsgezichten 
werden er in de laatste  10 jaar afgesloten?  Graag een overzicht van deze projecten, 
opgesplitst per jaar en per gemeente (of arrondissement).
2.Heeft  de minister zicht op het aantal niet-als-monument-beschermde  eigendommen 
dat in deze herwaarderings- of beheersplannen vervat  zit? Graag een overzicht (of 
raming) van het aantal niet-als-monument-beschermde  eigendommen per 
herwaarderings- of beheersplan voor beschermde dorps- en stadsgezichten.
3.Hoeveel premieaanvragen  voor niet-als-monument-beschermde  eigendommen die 
zich in beschermde stads- of dorpsgezichten met een goedgekeurd herwaarderings-  of 
beheersplan bevinden, werden er ingediend in de laatste 10 jaar? Graag een overzicht  
per jaar en per herwaarderings- of beheersplan.
4.Hoeveel premies voor niet-als-monument-beschermde  eigendommen die zich in 
beschermde stads- of dorpsgezichten met een goedgekeurd herwaarderings-  of 
beheersplan bevinden, werden er toegekend in de laatste  10 jaar? Graag een overzicht 
per jaar en herwaarderings- of beheersplan.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 685 van 6 september 2021
van LOES  VANDROMME
1.Voor beschermde  stads- en dorpsgezichten kon men tot en met 2014 
herwaarderingsplannen opmaken, zoals voorzien in het Decreet tot bescherming van 
monumenten en stads- en dorpsgezichten.  Dit wijzigde met de inwerkingtreding  van 
het Onroerenderfgoeddecreet in 2015. Men kan sinds 2015 voor beschermde stads- en 
dorpsgezichten een beheersplan opmaken. 
Daarom bezorg ik u in een eerste bijlage een overzicht van de herwaarderingsplannen 
die van 2011 tot en met 2014 zijn afgesloten, per gemeente met de datum  van de 
goedkeuring. In een tweede bijlage vindt u een overzicht van de beheersplannen die 
sinds 2015 tot op heden zijn afgesloten, per gemeente  met de datum van de 
goedkeuring.
2.De administratie registreert niet systematisch het aantal niet-als-monument-
beschermde eigendommen  opgenomen in een herwaarderings-  of beheersplan.  In 
onderstaande tabel bezorg ik een overzicht van een aantal beheersplannen met indicatie 
van types  bescherming (DG=beschermd  dorpsgezicht,  SG=beschermd  stadsgezicht,  
M=beschermd monument, CHL=beschermd cultuurhistorisch landschap), met de datum 
van de goedkeuring  en het aantal panden dat in deze plannen vervat zit. Dit is een 
steekproef in functie van een evaluatie die het agentschap  Onroerend Erfgoed deed als 
basis voor een recent  gepubliceerde leidraad voor de opmaak van beheersplannen voor 
grotere gehelen:  https://www.onroerenderfgoed.be/nieuws/nieuwe-leidraad-voor-de-
opmaak-van-beheersplannen-voor-grotere-gehelen
Naam beheersplan  
(gemeente)Type 
beschermingGoedkeurings-
datumAantal
panden
Dumontwijk (De Panne) DG + 7 M 16/4/2020 327
Concessie (De Haan) 2 DG + 1 M 5/12/2011 116
Stadscentrum (Maaseik) 4 SG +  61 M + 1 
CHL2/4/2020 145
Dorpskom Watou (Poperinge) DG + 7 M 13/5/2020 77
Hogeschoolplein (Leuven) SG + 2 M + 
bufferzone 
UNESCO30/8/2019 14
Dorpskern Meldert 
(Hoegaarden)DG + 6 M 3/5/2021 33
Oud-Rekem (Lanaken) DG + 27 M 13/6/2019 67
Ensemble van eclectische 
villa’s (Kortenberg)DG 23/8/2018 15
Dorpskom Reninge (Lo-
Reninge)DG + 5 M 4/8/2020 37
Unitas Tuinwijk Deurne 
(Antwerpen)SG 3/4/2018 199
Goswin de Stassartstraat 
(Mechelen)SG + 12 M 14/9/2014 93
Kioskplein en 
directeurswoning met park 
(Beringen)SG 25/4/2019 33
Kloosterstraat en omgeving 
(Lier)SG + 2 M 28/11/2019 18
Sint-Gummarusstraat (Lier) SG + 1 M 4/8/2020 29
De Heyderstraat) (Lier) SG 4/8/2020 16
Stadskern (Damme) SG + 15 M 26/6/2020 260
3.De administratie registreert enkel de toegekende premies in functie  van 
beleidsmonitoring, niet de aangevraagde  premies. Zie deelvraag  4. 
4.Hieronder vindt u een overzicht van het aantal toegekende erfgoedpremies en 
onderzoekspremies voor niet-als-monument-beschermde items met het totale 
premiebedrag, zoals de administratie  registreert sinds 2015.  Dit wordt  niet bijgehouden  
per beschermd  stads- of dorpsgezicht.
Erfgoedpremie  
standaardprocedureOnderzoekspremie
jaartal Aantal 
dossiersTotaal 
premiebedragAantal 
dossiersTotaal 
premiebedrag
2015 94 669.321  euro 19 195.854 euro
2016 116 1.036.561 euro 42 591.992 euro
2017 158 1.490.691 euro 63 922.216 euro
2018 171 1.471.265 euro 35 462.649 euro
2019 309 2.528.804 euro 62 802.384 euro
2020 351 2.697.215 euro 19 140.081 euro
2021 87 555.450  euro 11 96.014 euro
BIJLAGEN
1.Overzicht  van de herwaarderingsplannen die van 2011 tot en met 2014 zijn afgesloten,  
per gemeente  met datum van goedkeuring
2.Overzicht  van de beheersplannen die sinds 2015 zijn afgesloten,  per gemeente en met 
datum van goedkeuring
