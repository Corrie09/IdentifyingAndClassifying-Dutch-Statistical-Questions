title: Aquacultuursymposium 2021 - Thema en programma
thema: Landbouw
Visserij
pdf link: https://docs.vlaamsparlement.be/pfile?id=1748519
thema link: https://www.vlaamsparlement.be/parlementaire-documenten/schriftelijke-vragen/1548822
SCHRIFTELIJKE VRAAG
nr. 1001
van CATHY  COUDYSER
datum: 1 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Aquacultuursymposium 2021  -  Thema  en programma
Elk jaar organiseert het Vlaams Aquacultuurplatform een symposium dat alle relevante  
actoren (overheidsinstanties,  onderzoekscentra,  visverwerkende  bedrijven, viskwekers) 
samenbrengt rond een centraal thema.
De trekkersrol voor de organisatie van het symposium wordt telkens opgenomen  door een 
ander lid van de Strategische Stuurgroep.
1.Wanneer precies zal het symposium  in 2021 plaatsvinden?
2.Is er al een centraal thema gekozen  en een ontwerpprogramma  in opmaak en zo ja, 
hoe ziet dat er concreet uit?
3.Welk lid van de stuurgroep neemt dit jaar deze trekkersrol op?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 1001 van 1 september 2021
van CATHY  COUDYSER
Het symposium van 2021 zal opnieuw plaatsvinden in het najaar.  De voorbereiding  van dit 
symposium is een gezamenlijke organisatie  tussen  het Vlaams  Instituut voor de Zee (VLIZ) 
en De Blauwe  Cluster.  Zij werken  momenteel  aan een ontwerpprogramma. Zodra de datum  
en locatie officieel  vastliggen, wordt een ‘save the date’ met aankondiging van het thema 
uitgestuurd.
