title: Quick wins verkeersveiligheid schoolroutes - Maarkedal
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739016
thema link: https://www.vlaamsparlement.be/parlementaire-documenten/schriftelijke-vragen/1541783
SCHRIFTELIJKE VRAAG
nr. 1454
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Maarkedal
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de gemeente  Maarkedal quick wins in kaart gebracht? Wanneer zullen  deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1454 van 2 juli 2021
van STEPHANIE D’HOSE
1 knelpunt  komt in aanmerking voor een quick win. Hiervoor  wordt het gemeentebestuur 
in de komende  maanden gecontacteerd om het verder verloop te bespreken.
Voor de overige  3 knelpunten zal AWV met de gemeente bekijken welke maatregelen 
kunnen genomen  worden.
Meer in detail gaat het om volgende locaties  :
Knelpunt Locatie Toelichting 
KS613 School Maarkeweg 61
KS614 School Zottegemstraat
KS624 School met toegang 
langs de Hofveldstraat 
alsook KolpaarstraatAWV kan niet ingaan  op de vraag van de 
gemeente om oplichtende borden zone 30 
omdat deze borden niet zijn gevat in de 
wegcode. AWV zal met de gemeente  bekijken 
welke maatregelen  kunnen genomen worden.
KS625 School met toegang 
langs de Hofveldstraat 
alsook KolpaarstraatDit knelpunt komt in aanmerking voor een 
quick win. AWV bekijkt momenteel de 
mogelijkheden en brengt  de gemeente op de 
hoogte zodra er een indicatieve 
uitvoeringsdatum bekend is.
KS625 N60 De vraag van de gemeente  om een tunnel  
onder de N60 komt omwille van de omvang, 
kostprijs en vergunningsprocedures  niet in 
aanmerking voor een quick win ingreep. 
Gezien de omvang  van de investering dient er 
nagegaan te worden  of dit later kan worden 
ingepast in het geïntegreerd  
investeringsprogramma.
