title: Monitoring waterbeheer - Retourbemaling natuurlijk vervuild grondwater
thema: Natuur en Milieu
pdf link: https://docs.vlaamsparlement.be/pfile?id=1751851
thema link: https://www.vlaamsparlement.be/parlementaire-documenten/schriftelijke-vragen/1549339
SCHRIFTELIJKE VRAAG
nr. 1346
van ANNICK DE RIDDER
datum: 9 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Monitoring waterbeheer  -  Retourbemaling  natuurlijk vervuild grondwater
In mijn schriftelijke  vraag nr. 701 van 4 maart 2021 vroeg ik meer uitleg omtrent het in 
kaart brengen van de regionale  verhoogde waarden  van zware metalen en een eventuele 
herziening van VLAREM II, artikel 5.53.6.1.1  §2, §3 en §4, en VLAREM  II, bijlage 2.4.1,  
om retourbemaling en eventueel hergebruik van regionaal natuurlijk vervuild  grondwater 
vaker mogelijk te maken  (VLAREM: Vlaams reglement betreffende  de milieuvergunning).
In haar antwoord vermeldde de minister dat er momenteel gewerkt wordt aan een 
inhoudelijke aanpassing van de wetgeving rond bemalingen en zij zo spoedig mogelijk 
nieuwe wetgeving wenst voor te leggen  aan de Vlaamse  Regering zodat bemalingswater  
met beperkte verontreiniging geretourneerd kan worden.
1.Kan de minister meer informatie verschaffen over de bovengrens  van het 
verontreinigde water  dat als “beperkt” zou worden  bestempeld in deze aanpassing?
2.Wanneer verwacht de minister deze herziening te kunnen voorleggen aan de Vlaamse  
Regering?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1346 van 9 september 2021
van ANNICK DE RIDDER
1.Het voorstel opgenomen in de VLAREM-trein 2019 is dat bemalingswater dat 
geretourneerd wordt,  moet voldoen aan de milieukwaliteitsnormen voor grondwater, 
bedoeld in artikel  2.4.1.1. van titel II van het VLAREM 
(https://navigator.emis.vito.be/mijn-navigator?woId=8352&woLang=nl ). Voor 
parameters waarvoor geen milieukwaliteitsnorm gedefinieerd is, moet voldaan zijn aan 
de richtwaarde voor grondwater zoals opgenomen in bijlage  II van het VLAREBO 
(https://navigator.emis.vito.be/mijn-navigator?woId=23676&woLang=nl).
2.Het voorstel  is op 16 juli 2021 voor de 2de keer principieel  goedgekeurd door de Vlaamse 
Regering (https://omgeving.vlaanderen.be/vlarem-trein-actualisering-optimalisering-
en-aanpassing-milieuregelgeving-0
