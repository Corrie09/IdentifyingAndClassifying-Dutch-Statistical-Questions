title: Sociale economie - Managementadvies
thema: Sociale economie
pdf link: https://docs.vlaamsparlement.be/pfile?id=1747528
thema link: https://www.vlaamsparlement.be/parlementaire-documenten/schriftelijke-vragen/1548130
SCHRIFTELIJKE VRAAG
nr. 973
van LOES  VANDROMME
datum: 16 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Sociale economie  -  Managementadvies
In het kader van het Ondersteuningsdecreet, goedgekeurd op 17 februari 2012, voorziet 
de Vlaamse overheid in een reeks maatregelen  betreffende de ondersteuning van het 
ondernemerschap op het vlak van de sociale economie en de stimulering van het 
maatschappelijk verantwoord  ondernemen.  Een erkende sociale economieonderneming 
kan bijvoorbeeld een premie krijgen voor het inwinnen van een onderbouwd  schriftelijk 
advies om de bedrijfsvoering te verbeteren en de onderneming te versterken, te laten 
groeien of te transformeren.
1.Hoeveel aanvragen voor managementadvies werden in de voorbije vijf jaar en in 
2021 al ingediend?
2.Kan de minister een overzicht geven  per kwartaal,  opgedeeld  per provincie en per 
werkvorm: maatwerkbedrijf, maatwerkafdeling of lokale diensteneconomie?
3.Hoeveel van deze aanvragen werden  niet goedgekeurd? Graag ook hier een overzicht 
per kwartaal, per provincie en per werkvorm.  Kan de minister ook aangeven  waarom 
deze aanvragen niet goedgekeurd  werden?
4.Hoeveel middelen werden in het kader van deze subsidies  voor managementadvies 
uitbetaald door de Vlaamse overheid? Graag  een overzicht  per jaar, opgedeeld per 
provincie en per werkvorm.
5.Welk bedrag wordt hier jaarlijks voor vrijgemaakt in de Vlaamse  begroting?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 973 van 16 augustus 2021
van LOES  VANDROMME
1.De voorbije  vijf jaar werden in totaal 82 aanvragen voor managementadvies  ingediend, 
waarvan voorlopig 11 aanvragen in 2021.
2.Ik verwijs voor het overzicht van aanvragen  naar bijlage 1 van dit antwoord.
3.Ik verwijs  voor het overzicht van niet goedgekeurde aanvragen naar bijlage 1 van dit 
antwoord.
4.Ik verwijs voor het overzicht van de uitbetaalde subsidies naar bijlage 1 van dit 
antwoord.
5.De maatregel managementadvies maakt deel uit van het overkoepelende budget  ter 
ondersteuning van de sociale economie,  innovatie, sociaal  ondernemerschap en van 
het inzetten van een collectieve dienstverlening aan de sociale economiebedrijven 
waarvoor jaarlijks 2,5 miljoen  euro in totaal is voorzien. Binnen  dit overkoepelend 
budget worden  jaarlijks de prioriteiten geraamd  afhankelijk  van de specifieke  noden. 
In de Begroting 2021 werd voor deze maatregel een budget van 123.000 euro 
voorzien. Deze middelen zijn evenwel niet bindend, en kunnen – gelet op de 
benuttingsgraad – ook aan andere prioriteiten ten bate van de sociale economie 
toegekend worden.
BIJLAGE
Overzicht van de totale  aanvragen, niet goedgekeurde aanvragen en uitbetaalde subsidies  
managementadvies
 
