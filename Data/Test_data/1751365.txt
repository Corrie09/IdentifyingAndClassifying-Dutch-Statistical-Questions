title: Zorginspectie - Neutraliteit
thema: Welzijn en Gezin
pdf link: https://docs.vlaamsparlement.be/pfile?id=1751365
thema link: https://www.vlaamsparlement.be/parlementaire-documenten/schriftelijke-vragen/1548502
SCHRIFTELIJKE VRAAG
nr. 847
van TINE VAN DER VLOET
datum: 27 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Zorginspectie  -  Neutraliteit
De noden  van personen met een handicap op het vlak van wonen, opvang  en begeleiding  
zijn heel uiteenlopend. Zorginspectie houdt toezicht op alle ondersteuningsvormen  die het 
Vlaams Agentschap voor Personen met een Handicap (VAPH)  mogelijk maakt.
Voor volwassenen gaat dit over individuele begeleiding,  dag- en woonondersteuning. 
Zorginspectie inspecteert  hiervoor de zorgaanbieders  die erkend zijn door het VAPH. Bij 
kinderen en jongeren  spreken we over begeleiding, dagopvang, verblijf en diagnostiek, 
aangeboden via een multifunctioneel centrum (MFC).
Verder focust Zorginspectie op wat de kwaliteit  van de geboden  zorg het meest be誰nvloedt 
en baseert zich hiervoor  op regelgeving,  referentiekaders, eisenkaders, kwaliteitseisen,  
enzovoort waaraan de organisatie  zich moet houden.
1.Vanaf 1 januari  2019 is het Toezichtsdecreet  van kracht  dat bepaalt  wat de inspecteurs 
kunnen en mogen.  
Wie controleert of dit decreet daadwerkelijk wordt  nageleefd?
2.Zijn er al cases geweest waarbij Zorginspectie niet heeft ge誰nspecteerd zoals ervan 
verwacht werd? Zo ja, welk gevolg werd daaraan gegeven?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 847 van 27 augustus 2021
van TINE VAN DER VLOET
1.Het toezicht op de naleving van dit decreet gebeurt door Zorginspectie,  door de 
inhoudelijk bevoegde  entiteiten, door de ge誰nspecteerde  en door iedereen die met de 
inspectie in aanraking komt. Als Zorginspectie en de inhoudelijk  bevoegde entiteiten 
merken dat het decreet niet wordt nageleefd, kunnen zij sancties  opleggen, zoals 
vermeld in artikel 17 en 18 van het decreet. Als de ge誰nspecteerde en iedereen die 
met de inspectie in aanraking  komt merkt dat het decreet  niet wordt nageleefd en 
als hij daar nadeel  van ondervindt, kan hij zich wenden tot de bevoegde rechter. In 
veel gevallen is dat de burgerlijke rechter, al dan niet in kortgeding.  Voor 
administratieve rechtshandelingen, zoals een opgelegde veiligheidsmaatregel of een 
boete, is dat de Raad van State.  
2.Zonder zicht te hebben op elke individuele discussie die zich op het terrein kan 
hebben voorgedaan, kan ik zeggen dat het decreet op dit moment nog geen 
aanleiding heeft gegeven tot boetes of tot een rechtszaak.
