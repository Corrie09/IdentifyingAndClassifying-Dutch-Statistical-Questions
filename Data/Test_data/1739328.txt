title: Fietsprojecten West-Vlaanderen - Driekleurige seininstallaties (verkeerslichten) regio Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739328
thema link: https://www.vlaamsparlement.be/parlementaire-documenten/schriftelijke-vragen/1542087
SCHRIFTELIJKE VRAAG
nr. 1469
van MARTINE FOURNIER
datum: 6 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen  -  Driekleurige seininstallaties (verkeerslichten) regio 
Brugge
In antwoord  op schriftelijke vraag nr. 1023 van 9 april 2021 van Brecht Warnez gaf de 
minister een overzicht  van de vastgelegde fietsprojecten in de provincie West-Vlaanderen 
voor het jaar 2020. Op deze lijst las ik dat er 245.896 euro en nog eens 90.187 euro 
gereserveerd was voor de uitvoering van “Driekleurige seininstallaties  (verkeerslichten): 
nieuwe driekleurinstallaties” en “Vervangen vetuste installaties” in de regio Brugge. De 
werken zouden  worden uitgevoerd door het Agentschap Wegen en Verkeer (AWV)  en 
bestaan voor 30 procent uit fietsinvesteringen.
1.Wat houden deze projecten in?
2.Hoeveel werd er effectief geïnvesteerd/uitgegeven op de budgetten 2020? Graag een 
overzicht per project  van de uitgave  en timing.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1469 van 6 juli 2021
van MARTINE FOURNIER
1.De voorziene bedragen voor de driekleurige seininstallaties  omvatten  zowel een 
gedeelte voor het oprichten van nieuwe installaties met verkeerslichten  als een 
gedeelte voor het aanpassen en vernieuwen van bestaande en/of verouderde 
installaties met verkeerslichten. Deze werken  staan los van andere wegenisprojecten.  
Projecten die in 2020 werden vastgelegd op dit budget zijn:
-Kortemark/Handzame: Aanpassen verkeerslichten t.h.v.  N35/Staatsbaan  
met Groenestraat en Kronevoordestraat
-Veurne: Plaatsen nieuwe verkeerslichten  t.h.v. N392/Vaartstraat  met 
Zuidburgweg
-Poperinge:  Aanpassen verkeerslichten t.h.v. R33/Europalaan/Zuidlaan met 
Ouderdomseweg en Prof. Dewulfstraat
-Ieper:  Aanpassen verkeerslichten t.h.v. N38/Noorderring met Pilkemseweg
-Brugge: Aanpassen verkeerslichten t.h.v.  R30/Buiten de Kruispoort met 
N9/Maalsesteenweg en Moerkerkse Steenweg
-Brugge: Aanpassen verkeerslichten  t.h.v. N9/Scheepsdalelaan met 
R30/Gulden Vlieslaan - ‘Ezelpoort’
-Knokke-Heist: Verwijderen verkeerslichten t.h.v. N49/Natiënlaan met 
N349/Kalvekeetdijk
-De Haan: Aanpassen  verkeerslichten t.h.v. N34/Koninklijke  Baan met  
Leopoldplein
-Oostende:  Aanpassen verkeerslichten t.h.v. R31/Elisabethlaan met 
N33/Torhoutsesteenweg - ‘Sint-Janskerk’
-Roeselare: Aanpassen verkeerslichten t.h.v. R32 met Hoogleedsesteenweg
-Pittem: Aanpassen verkeerslichten t.h.v. N37/Ringlaan met Vijfseweg
-Torhout: Aanpassen verkeerslichten t.h.v. R34/Noordlaan met 
Aartrijkestraat
2.Uitgezonderd ‘Veurne  - N392/Vaartstraat  met Zuidburgweg’ en ‘Torhout  - 
R34/Noordlaan met Aartrijkestraat’ zijn al deze projecten  reeds afgewerkt, maar nog 
niet allemaal gefactureerd. Het bedrag dat uiteindelijk zal uitgegeven zijn voor die 
projecten, kan dus nog niet meegedeeld worden. Wel werden 10 projecten reeds  
volledig gefactureerd,  en 1 gedeeltelijk, en dit voor een gezamenlijk bedrag van 
698.712,47 euro, waarvan het fietsgerelateerde aandeel 209.613,74 euro bedraagt 
(30%).
