title: Deeltijds kunstonderwijs (dko) - Alternatieve leercontext (2)
thema: Onderwijs en Vorming
pdf link: https://docs.vlaamsparlement.be/pfile?id=1747386
thema link: https://www.vlaamsparlement.be/parlementaire-documenten/schriftelijke-vragen/1541981
SCHRIFTELIJKE VRAAG
nr. 881
van LOES  VANDROMME
datum: 5 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Deeltijds kunstonderwijs (dko)   -  Alternatieve  leercontext  (2)
In 2018 werd de alternatieve leercontext decretaal verankerd  in het decreet  betreffende 
het deeltijds kunstonderwijs.  Eerder al waren er verschillende  experimenten van 
academies die samenwerkten met lokale verenigingen en organisaties  bij het organiseren  
van voorstellingen of concerten.
Dko-leerlingen komen tijdens en/of na hun opleiding  immers vaak terecht in 
amateurkunstenverenigingen of -groepen  of zetten hun creatieve hobby op eigen houtje 
verder. Via de alternatieve leercontext wordt de lokale amateurkunstenvereniging  of -
groep een stukje lesomgeving voor deze leerlingen. Voor een deel van hun opleiding  
doen ze ervaring op  in een andere werkplek.
Ondertussen is de verificatie van alle gegevens binnen het dko afgerond en ter opvolging 
van mijn schriftelijke vraag nr. 54 van 16 oktober  2020 stel ik graag volgende vragen.
1.Hoeveel en welke academies bieden deze mogelijkheid rond alternatieve  leercontext  
aan? Binnen welke domeinen en in welke graden wordt deze mogelijkheid  dan 
geboden?
Graag een overzicht per provincie  en ter vergelijking ook de cijfers van de voorbije 
schooljaren vanaf schooljaar 2018-2019.
2.Hoeveel leerlingen  volgden een deel van hun opleiding via de alternatieve 
leercontext? Binnen welke domeinen was dat ? In welke  graden?
Graag telkens  een overzicht per provincie  en ter vergelijking ook de cijfers  van de 
voorbije schooljaren vanaf schooljaar 2018-2019.
3.Waren er in het voorbije schooljaar 2020-2021 leerlingen die hun opleiding volledig 
via de alternatieve leercontext volgden? Zo ja, hoeveel en voor welke opleidingen  
was dat dan?
Graag een overzicht per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 881 van 5 juli 2021
van LOES  VANDROMME
1.In bijlage vindt de Vlaams volksvertegenwoordiger op tabblad 1 en tabblad 2 een 
overzicht van de academies  waar minstens één leerling een deel van zijn opleiding in 
een alternatieve leercontext (ALC) volgde in schooljaar  2018-2019, schooljaar 2019-
2020 en schooljaar 2020-2021.  Het totaal aantal  academies met ALC-leerlingen steeg  
van 79 academies in schooljaar 2019-2020 naar 87 academies in schooljaar 2020-
2021. Deze gegevens zijn gebaseerd op de databanken van het Agentschap voor 
Onderwijsdiensten (AGODI). De AGODI-databanken  werden  geraadpleegd op 24 
augustus 2021.  
2.Op tabblad 3 vindt de Vlaams volksvertegenwoordiger  een overzicht van het aantal 
leerlingen die in schooljaar  2018-2019, 2019-2020  en 2020-2021 een deel van hun 
opleiding in een ALC volgden, met een opsplitsing  per provincie,  per domein en per 
graad. Het aantal ALC-leerlingen  steeg van 2051 leerlingen  in schooljaar 2019-2020 
naar 2312 leerlingen in schooljaar 2020-2021. 
3.Net zoals voorgaande schooljaren,  was er in het schooljaar 2020-2021  geen enkele  
leerling die zijn volledige opleiding in een ALC volgde. 
BIJLAGE
Overzicht
