title: Straling zendmasten en hoogspanningslijnen - Metingen
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=1743769
thema link: https://www.vlaamsparlement.be/parlementaire-documenten/schriftelijke-vragen/1541898
SCHRIFTELIJKE VRAAG
nr. 1213
van CARMEN RYHEUL
datum: 5 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Straling zendmasten en hoogspanningslijnen  -  Metingen
Gezinnen die op minder  dan 150 meter van een zendantenne (bijvoorbeeld een gsm-mast) 
wonen, kunnen steeds een gratis  stralingsmeting aanvragen bij het Departement 
Omgeving. Voor andere  antennes (radar, tv, radio)  beoordeelt de afdeling  Handhaving of 
een meting  noodzakelijk is, onafhankelijk van de afstand.
Ook hoogspanningslijnen  veroorzaken  elektromagnetische straling. Die straling wordt ELF-
straling (Extreem Lage Frequentie) genoemd  en heeft een frequentie  van 50 Hz. Wie in de 
buurt van een hoogspanningslijn verblijft of bouwgrond heeft, kan daarom eveneens een 
gratis stralingsmeting aanvragen bij het Departement Omgeving. De berekening wordt  
uitgevoerd met een model dat ontwikkeld  werd door de ULG en imec.
De door de Vlaamse overheid aangestelde Ventilus-intendant verklaarde in recente  
persberichten dan weer dat mensen die in de buurt van een hoogspanningslijn wonen 
steeds op Elia een beroep kunnen doen voor gratis metingen  van elektrische en 
magnetische velden, maar hij “vergat” hierbij blijkbaar of was niet op de hoogte dat deze 
gratis dienstverlening ook door het Departement  Omgeving wordt aangeboden.
1.Hoeveel stralingsmetingen voor zend(antennes) werden er bij het Departement  
Omgeving aangevraagd sinds 2015? Graag  een overzicht van het aantal aanvragen 
met een opdeling per jaar en per provincie.  Ook graag vermelden hoeveel van die 
aanvragen ook daadwerkelijk goedgekeurd werden  en welke  niet. 
a)Wat zijn de meest voorkomende redenen  voor het niet goedkeuren  van een 
aanvraag?
b)Wat waren de resultaten van deze stralingsmetingen; bij hoeveel van deze 
metingen werden  de normen voor elektromagnetische straling overschreden? Ook 
hier graag een opdeling  per jaar en per provincie.
2.Hoeveel stralingsmetingen voor ELF-straling voor personen die in de buurt van 
hoogspanningslijnen verblijven of bouwgrond hebben, werden  er bij het Departement  
Omgeving aangevraagd sinds 2015? Graag  een overzicht van het aantal aanvragen 
met een opdeling per jaar en per provincie.  Ook graag vermelden hoeveel van die 
aanvragen ook daadwerkelijk goedgekeurd werden  en welke  niet. 
a)Wat zijn de meest voorkomende redenen  voor het niet goedkeuren  van een 
aanvraag?
b)Wat waren  de resultaten  van deze stralingsmetingen;  hoeveel van deze metingen  
kwamen uit op een magnetisch veld hoger dan 0,4 µT? Ook hier graag  een 
opdeling per jaar en per provincie.
3.Vanwaar de verschillen in berichtgeving over welke  instantie gratis stralingsmetingen 
aan de bevolking aanbiedt tussen de minister en haar Ventilus-intendant? Welke  acties 
zal de minister ondernemen  om dergelijke verschillen  in de toekomst te voorkomen?
4.Beschikt  de minister over cijfers met betrekking tot het aantal stralingsmetingen, op 
verzoek van omwonenden,  die werden uitgevoerd door Elia? Zo ja, graag een overzicht  
van het aantal aanvragen sinds 2015 met eveneens een opdeling per jaar en per 
provincie en een vermelding van de resultaten.  Zo niet, overweegt  de minister (en zo 
ja, binnen welke  termijn)  om met Elia een protocol  op te stellen  waarbij Elia deze, voor 
het overheidsbeleid  belangrijke meetgegevens, periodiek overmaakt  aan Vlaamse 
Regering of het Departement  Omgeving?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1213 van 5 juli 2021
van CARMEN RYHEUL
1Tabel 1 geeft het aantal aanvragen voor stralingsmetingen weer die bij het Departement 
Omgeving zijn toegekomen, per jaar en per provincie. Het aantal niet goedgekeurde  
aanvragen wordt ook telkens  weergegeven. Het verschil  tussen het aantal aanvragen en de 
niet goedgekeurde aanvragen geeft het aantal goedkeurde aanvragen. In totaal werden 493 
aanvragen voor een meting behandeld sinds juli 2015.  
Tabel 1: aantal aanvragen en aantal niet-goedgekeurde aanvragen, opgedeeld  per jaar en 
per provincie     
a)De meest voorkomende  reden  voor het niet goedkeuren van een aanvraag is dat de 
verblijfplaats van de aanvrager zich niet in de nabije omgeving  van een zendantenne 
bevindt. Voor gsm-zendantennes ligt de grens op 150 m tussen  zendantenne en de 
verblijfplaats waar gemeten wordt.    
b)Tabel 2 geeft het aantal stralingsmetingen  en normoverschrijdingen weer, opgedeeld  per 
jaar en per provincie. 
Tabel 2: aantal  stralingsmetingen en normoverschrijdingen, opgedeeld per jaar en per 
provincie
2Het departement  Omgeving voert geen stralingsmetingen op vraag van omwonenden  uit in 
de omgeving  van hoogspanningslijnen. Het Departement voert wel berekeningen uit van de 
blootstelling aan magnetische velden  in de omgeving van hoogspanningslijnen: 
https://omgeving.vlaanderen.be/hoogspanning. De aantallen gaan daarom over het aantal 
berekeningen dat werd uitgevoerd  door het departement Omgeving  In totaal werden  1636 
aanvragen voor een berekening behandeld  sinds juli 2015.  Voor die datum  zijn er geen 
gegevens beschikbaar.  Bij 35 aanvragen ging het niet om een adres, maar om een ruimer  
gebied zoals een straat of een wijk in het kader van bv. de ontwikkeling  van percelen tot 
woningen.
a)Er worden geen aanvragen voor een berekening  van de magnetische velden in de 
omgeving van hoogspanningslijnen afgekeurd.   
b)Tabel 3 geeft de resultaten van de berekeningen van de magnetische velden  in de 
omgeving van hoogspanningslijnen  van de jaargemiddelde blootstelling.  Een aanvraag  
voor een berekening kan gaan om een woning  of perceel (als er nog geen woning 
gebouwd is).   
Tabel 3: aantal  berekeningen van het magnetisch in en buiten de zone waar meer dan 
0.4 µT kan voorkomen, opgedeeld per jaar en per provincie
3Elia voert, zoals u aangeeft  in uw vraag, stralingsmetingen uit op vraag van mensen die in 
de buurt van een hoogspanningslijn wonen. Het departement  Omgeving voert echter geen 
metingen uit, maar wel berekeningen van de blootstelling op vraag van omwonenden van 
hoogspanningslijnen.   
4Omwille van de privacy  van de aanvragers, kan Elia gegevens niet zomaar bezorgen aan het 
departement Omgeving. Het departement Omgeving  werkt wel binnen  een beleidstraject 
aan zoveel mogelijk transparantie van gegevens. Daarbij hoort ook het beschikbaar stellen 
van gegevens, rekening  houdend met de privacy van omwonenden.  Elia gaat gegevens  
bezorgen. Elia heeft wel de geanonimiseerde gegevens bezorgd op 19 juli 2021. Elia heeft 
sinds 2015, 539 metingen uitgevoerd in de omgeving  van hoogspanningslijnen. Tabel 4 
geeft de resultaten van de metingen.  Op een locatie worden  soms meerdere metingen  
uitgevoerd. In dat geval nemen  we de hoogste meetwaarde voor die locatie.   
Tabel 4: aantal metingen van het magnetisch in en buiten  de zone waar meer dan 0.4 µT 
kan voorkomen, opgedeeld per jaar en per provincie

