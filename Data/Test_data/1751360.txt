title: OCMW-tegemoetkoming voor bewoners van een VAPH voorziening - Onderzoek
thema: Welzijn en Gezin
pdf link: https://docs.vlaamsparlement.be/pfile?id=1751360
thema link: https://www.vlaamsparlement.be/parlementaire-documenten/schriftelijke-vragen/1548494
SCHRIFTELIJKE VRAAG
nr. 843
van TINE VAN DER VLOET
datum: 27 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
OCMW-tegemoetkoming voor bewoners van een VAPH voorziening   -  Onderzoek
Door de omschakeling naar persoonsvolgende financiering (PVF) voor de zorg van 
personen met een handicap zullen  personen  die verblijven  in een VAPH-voorziening 
mogelijk meer een beroep doen op een OCMW-tegemoetkoming (VAPH: Vlaams 
Agentschap voor Personen met een Handicap). In het nieuwe  financieringssysteem  worden 
de volledige woon- en leefkosten  aan de cliënt  aangerekend, zonder  rekening  te houden 
met zijn of haar inkomen.
In dit nieuwe systeem is er geen plaats meer voor een tegemoetkoming  van het VAPH  in 
de persoonlijke  bijdrage van de cliënt, de ‘OCMW-functie’  van het VAPH genoemd. De 
woonkosten (zoals huurprijs, herstellingen en nutsvoorzieningen) en leefkosten  (zoals 
voeding, kleding, ontspanning en vervoer) worden apart berekend  en volledig aangerekend 
door de vergunde zorgaanbieder.
Het Steunpunt Welzijn, Volksgezondheid en Gezin kreeg een onderzoeksopdracht om na 
te gaan op welke manier de betaalbaarheid het best berekend  en verzekerd kan worden.
1.Eind juni 2021 werd als timing van oplevering gegeven. 
Heeft de minister reeds de resultaten ontvangen? Zo ja, wat waren de resultaten van 
dit onderzoek? Zo niet, waarom heeft het onderzoek vertraging opgelopen en tegen 
wanneer verwacht  de minister de resultaten?
2.Op de website van het Steunpunt Welzijn,  Volksgezondheid en Gezin staat dat er nog 
een vervolgonderzoek volgt waarbij personen met een handicap bevraagd zullen 
worden. 
Heeft de minister er al zicht op wanneer dit onderzoek zal plaatsvinden? Hoeveel 
budget maakt de minister vrij voor dit onderzoek?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 843 van 27 augustus 2021
van TINE VAN DER VLOET
1.Op vraag van de onderzoekers  werd het onderzoek budgetneutraal  verlengd tot 1 
september 2021. De resultaten worden via het Steunpunt Welzijn, Volksgezondheid 
en Gezin overgemaakt aan de minister met gunstig advies  voor vrijgave.  
2.Aansluitend startte het vervolgonderzoek “evaluatie  persoonsvolgende financiering 
en betaalbaarheid zorg binnen PVF - De impact van de woon- en leefkosten op de 
PVF-gebruiker”. Dit onderzoek maakt deel uit van het structurele programma van 
SWVG, waarvoor een kostprijs is voorzien  van 115.280  euro. Dit loopt tot 31 januari 
2022 en onderzoekt het kwantitatieve luik. Vanaf 1 juli 2022 start deel 2 van het 
vervolgonderzoek, het kwalitatieve  luik.
