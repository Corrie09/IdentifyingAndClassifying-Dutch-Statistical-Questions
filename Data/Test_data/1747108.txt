title: Aanmoedigingspremie - Impact verlaging leeftijd voor landingsbanen
thema: Sociale economie
pdf link: https://docs.vlaamsparlement.be/pfile?id=1747108
thema link: https://www.vlaamsparlement.be/parlementaire-documenten/schriftelijke-vragen/1545157
SCHRIFTELIJKE VRAAG
nr. 954
van CAROLINE GENNEZ
datum: 13 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Aanmoedigingspremie  -  Impact verlaging leeftijd voor landingsbanen
Het sociaal  akkoord  dat voor de zomer gesloten werd, bevat onder andere een verlaging 
van de leeftijd om deeltijdse of halftijdse landingsbanen te starten. Werknemers kunnen  
nu vanaf 55 jaar deze bijzondere vorm van tijdkrediet opnemen. De minister kondigde in 
de commissie Werk en Economie aan dat ze de impact  van deze leeftijdsverlaging op de 
aanmoedigingspremie in de socialprofitsector zal laten inschatten.
1.Wat is de timing  van deze inschatting?
2.Welke indicatoren worden gebruikt om de impact van de hervorming te meten?
3.Indien er al resultaten  zijn van de impactmeting, wat is de impact van de 
leeftijdsverlaging op de budgetten voor de aanmoedigingspremie voor 
landingsbanen? Welke  meeruitgaven worden  verwacht?
4.Hoeveel extra aanvragen voor de aanmoedigingspremie voor landingsbanen 
verwacht de minister?  Graag  deze cijfers opgedeeld voor halftijds  of deeltijds  
tijdkrediet voor landingsbanen.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 954 van 13 July 2021
van CAROLINE GENNEZ
1.Mijn administratie heeft reeds  een eerste inschatting gemaakt. Het is niet eenvoudig 
om de budgettaire impact hiervan  in te schatten gezien  het moeilijk te voorspellen  is 
hoeveel werknemers in de Vlaamse social profitsector hier gebruik van zullen  maken. 
2-4.Onderstaande tabel geeft de leeftijd van de betrokkene  weer van de goedgekeurde  
dossiers in 2020. 
Halftijdse onderbreking 1/5de onderbreking
Leeftijd Aantal goedgekeurd Leeftijd Aantal goedgekeurd
66 1 66 0
65 3 65 2
64 8 64 1
63 10 63 3
62 14 62 4
61 24 61 8
60 26 60 10
59 10 59 9
58 14 58 11
57 12 57 8
56 0 56 15
55 0 55 4
Om een inschatting te kunnen maken  van de impact van de daling van de leeftijd van 
57 naar 55 bij halftijdse onderbreking,  berekenen we het gemiddeld aantal instappers 
van 57, 58 en 59 jaar bij halftijdse onderbreking in 2020, dit is 12. Op basis van deze 
benadering gaan we dus uit van 24 extra aanvragen  voor de aanmoedigingspremie 
voor landingsbanen in jaar 1, nl. 12 dossiers met leeftijd 55 jaar en 12 met leeftijd 56 
jaar.
In jaar 1 gaan we uit van een extra kost van 38.832 euro. In jaar 2 verwachten  we 
een extra kost van 95.157 euro. Vanaf  jaar 3 zou de extra kost 75.744 euro bedragen.
