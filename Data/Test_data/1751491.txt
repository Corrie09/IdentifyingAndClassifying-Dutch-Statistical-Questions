title: Familiale landbouwbedrijven - Definitie en beleid
thema: Landbouw
Visserij
pdf link: https://docs.vlaamsparlement.be/pfile?id=1751491
thema link: https://www.vlaamsparlement.be/parlementaire-documenten/schriftelijke-vragen/1549681
SCHRIFTELIJKE VRAAG
nr. 1037
van EMMILY  TALPE
datum: 10 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Familiale landbouwbedrijven   -  Definitie  en beleid
Wanneer het over landbouw gaat, heeft iedereen de mond  vol van de term ‘familiale  
landbouw’. Vaak wordt die afgezet tegenover de term ‘industriële landbouw’, waarbij in 
één adem dan ook de term ‘megastallen’  meestal valt. Het is dus belangrijk te weten 
hoeveel familiale  landbouwbedrijven we in Vlaanderen (nog) hebben  en welke  
karakteristieken die hebben. 
In antwoord  op mijn schriftelijke vraag  nr. 938 van 1 juli 2021 konden echter de meeste  
van mijn vragen niet worden beantwoord omdat, en ik citeer, “de definitie van familiaal 
landbouwbedrijf een aantal parameters omvat, zoals familiaal zeggenschap bij het nemen 
van bedrijfsbeslissingen, enz. Het Departement Landbouw  en Visserij  beschikt niet over 
informatie die het mogelijk  maakt om “familiale” van “niet-familiale” landbouwbedrijven 
te onderscheiden.” Op eerdere vragen kreeg ik ook al te horen  dat er voor de termen 
‘industriële landbouw’ en ‘megastallen’  evenmin pasklare definities voorhanden zijn.
Tijdens een hoorzitting over het Landbouwrapport 2020 in de commissie van 23 juni 
2021 stelde  mevrouw Ellen Maertens, diensthoofd Kennis bij het Departement Landbouw 
en Visserij, dan weer dat “bij de voorbereiding van LARA 2020 met professoren overlegd 
werd over de afbakening van de term ‘familiale landbouw’. Het besluit is dat in de 
landbouw voornamelijk  familiale bedrijven voorkomen.”
1.Waarom bestaat  er geen pasklare definitie over een familiaal  landbouwbedrijf terwijl 
het behoud van onze familiale landbouw toch door zowat iedereen  als speerpunt van 
het beleid  wordt  vooropgesteld?
2.Welke bedrijven  bedoelt  de minister dan bijvoorbeeld concreet wanneer ze naar 
aanleiding van de definitieve stikstofregeling  in Landbouwleven  van 28 mei 2021 
stelde dat een regeling die “geen kansen geeft aan onze familiale  landbouwers,  voor 
mij onaanvaardbaar zal zijn, want een toekomstig  Vlaanderen zonder  onze boeren, 
dat is als een bos zonder bomen”?
3. a) Welke parameters werden in overleg met welke professoren door het 
departement Landbouw  en Visserij  (LV) gebruikt om ‘familiale landbouw’ af te 
bakenen voor het Landbouwrapport (LARA) 2020?
b)Wat zijn de concrete cijfers van het aantal familiale  landbouwbedrijven in 
Vlaanderen op basis van de oefening  die het departement  LV heeft gedaan?
c)Indien er geen cijfers voorhanden  zijn, op basis waarvan kan men dan besluiten 
dat ‘in de landbouw voornamelijk familiale bedrijven  voorkomen’?
4.Hoe kunnen  het departement LV en de minister de draagwijdte van 
beleidsbeslissingen inschatten voor familiale landbouw als er geen werkbare definitie 
van het begrip familiaal landbouwbedrijf  gehanteerd wordt?
5.Acht de minister het aangewezen om in de toekomst meer transparantie  te creëren 
door te zorgen  voor een duidelijke definitie van ‘familiaal landbouwbedrijf’, en 
meteen ook voor vaak gehanteerde, maar eveneens  definitieloze  begrippen als 
‘industriële landbouw’ en ‘megastallen’?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 1037 van 10 september 2021
van EMMILY  TALPE
1.In de literatuur zijn definities  terug te vinden  die echter niet éénduidig zijn. De 
definities variëren  naargelang de regio en de sociaal-economische context.
2.Als ik spreek over familiale landbouw,  spreek ik over de overgrote meerderheid van 
onze landbouwbedrijven. Het gaat om bedrijven waarin het landbouwgezin de kern 
van het bedrijf uitmaakt, de belangrijkste of een zeer belangrijke leverancier  is van 
arbeid, en verantwoordelijk  is voor het operationeel  bestuur  van het bedrijf en het 
nemen van beslissingen. Bij dergelijke bedrijven is het vaak de initiële intentie om het 
familiebedrijf over te dragen aan de volgende generaties.
3.a-b.In het begin van 2021 heeft een digitaal  overleg plaatsgevonden tussen het 
Departement Landbouw en Visserij  en Professor  Johan Lambrecht (KU Leuven), 
die expert is wat betreft familiale bedrijven. Het betrof een verkennend gesprek 
waar gepeild is naar een aantal inzichten met betrekking tot familiale landbouw 
(mogelijke definities, kenmerken  van familiale bedrijven,  knelpunten, enz.). Het 
verkennend overleg had niet als doel om op basis van concrete parameters 
familiale bedrijven af te bakenen  voor het Landbouwrapport (LARA) 2020.
c.Er zijn een aantal definities van familiale  bedrijven, die in meerdere of mindere 
mate ingaan  op het eigendoms-  en bestuurscriterium, om te beslissen of een bedrijf 
al of niet een familiaal bedrijf is. Met andere woorden wie is eigenaar en wie is 
verantwoordelijk om beslissingen  te nemen  en het bedrijf te besturen. Statistieken 
van Statbel zijn een aanknopingspunt in die richting,  en geven  aan dat in 2016 er 
in Vlaanderen  in totaal 48.569 arbeidskrachten zijn, waarvan 33.024 familiale 
arbeidskrachten, met gemiddeld 2,02 arbeidskrachten per bedrijf. Daarnaast geven 
experten aan dat de landbouw in Vlaanderen voornamelijk  familiaal van aard is. Dit 
uit zich ook in het feit dat generatiewissel de belangrijkste vorm van instroom  is.
4.De impact van beleidsbeslissingen op de familiale  landbouw kan worden ingeschat 
doordat het overgrote deel van de landbouwbedrijven familiaal is en er voldoende 
expertise en data voorhanden  zijn over hoe de landbouwsector  er uitziet, en welke 
bedrijfstypes en subgroepen van bedrijven er zijn. 
5.Er is niet één definitie voor ‘familiaal  landbouwbedrijf’ in de literatuur.  Dit is nog minder 
het geval voor de containerbegrippen ‘industriële  landbouw’ en ‘megastallen’. Wat 
daarmee bedoeld  wordt, varieert sterk naargelang de regio en de doelstelling, en wie 
dat begrip binnen een bepaalde  context hanteert. Een duidelijke en transparante 
definitie die voor iedereen  aanvaardbaar  is en voldoet aan alle doelstellingen,  is 
daardoor niet mogelijk.
