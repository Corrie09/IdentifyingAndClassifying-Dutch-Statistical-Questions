title: PFAS-actieplan - Brandweeroefenterreinen
thema: Natuur en Milieu
pdf link: https://docs.vlaamsparlement.be/pfile?id=1739003
thema link: https://www.vlaamsparlement.be/parlementaire-documenten/schriftelijke-vragen/1540441
SCHRIFTELIJKE VRAAG
nr. 1201
van FREYA PERDAENS
datum: 1 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
PFAS-actieplan  -  Brandweeroefenterreinen
Ik verwijs naar het antwoord op mijn schriftelijke vraag nr. 721 van 11 juni 2020.  Daar 
kon ik in de tabel van de acties en de stand van zaken van de uitvoering,  volgende passage 
vinden.
De hoogste concentraties  in bodem  en 
grondwater worden  aangetroffen bij 
brandweeroefenterreinen. Deze activiteit 
is niet opgenomen in de standaardlijst  van 
risico-activiteiten.De brandweeroefenterreinen zullen  niet 
worden opnemen in de lijst van risico-
inrichtingen. Ten eerste zijn die 
oefenterreinen vaak al niet meldings- of 
omgevingsvergunningsplichtig. Dat maakt het 
moeilijk om de activiteit goed te omschrijven 
omdat er dan meestal geen verband is met de 
lijst van hinderlijke inrichtingen uit VLAREM II. 
Het beleid  van OVAM legt de nadruk 
momenteel niet zozeer op het saneren van die 
terreinen. De focus ligt eerder  op het 
beperken of vermijden van nieuwe 
bodemverontreiniging door het gerichter  
inzetten van PFAS-houdende  blusschuimen en 
het tegengaan van de verspreiding van de 
bestaande verontreiniging. Hiervoor zijn er 
richtlijnen en adviezen opgesteld en 
gecommuniceerd.
Door de commotie die recentelijk is ontstaan  door de mogelijke PFOS- en PFAS-vervuiling,  
komen heel wat van die brandweeroefenterreinen opnieuw in het vizier als plaatsen waar 
er mogelijk vervuiling is opgetreden (PFOS: perfluoroctaansulfonaat; PFAS: poly- en 
perfluoralkylstoffen). Heel wat lokale  besturen  die zo’n oefenterrein  op hun grondgebied  
hebben, laten onderzoeken of dat bij hen het geval is.
1.Worden  er in het licht van de opgedoken PFOS- en PFAS-problematiek  extra 
maatregelen genomen betreffende  deze brandweeroefenterreinen?  Zo ja, welke?
2.Worden  alle brandweeroefenterreinen  nu opnieuw  systematisch gecontroleerd op de 
aanwezigheid van vervuilende  stoffen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
ANTWOORD
op vraag nr. 1201 van 1 juli 2021
van FREYA PERDAENS
1.Naar aanleiding van het PFOS-dossier  kondigde de Vlaamse overheid  een reeks  
maatregelen af. Een overzicht van de maatregelen op en rondom 
brandweeroefenterreinen en de sites van een zware industriële brand,  waar 
gebruikgemaakt werd van PFAS-houdende  blusschuimen vindt u op de website 
https://www.vlaanderen.be/pfas-vervuiling/voorzorgsmaatregelen-brandweeroefenterreinen-en-sites-van-een-zware-industriele-brand.  
  
Het Agentschap  Zorg en Gezondheid adviseert  de gemeenten  om lokaal ‘no regret’ 
maatregelen te treffen, in de omgeving van  
brandweeroefenterreinen waar structureel fluorhoudend blusschuim werd 
gebruikt of opgeslagen 
sites waarop  een zware  industriële brand heeft gewoed, waar gebruik 
gemaakt werd van PFAS houdende blusschuimen.  
 
2.De Vlaamse  overheid kondigde  op 18 juni 2021 aan dat er versneld werk gemaakt zou 
worden van een actuele inventaris van mogelijke sites waar mogelijk  sprake is 
van PFAS-verontreiniging. Daarvoor werd beroep gedaan op de lokale  besturen.  
  
Aan de lokale besturen werd gevraagd  de OVAM informatie te bezorgen  over: 
huidige  of vroegere  oefenterreinen  van de brandweer (met structureel 
gebruik of opslag  van fluorhoudend  blusschuim) 
huidige  of vroegere brandweerkazernes (met gebruik of opslag van 
fluorhoudend blusschuim). 
terreinen  waar in het verleden een zware industriële brand  gewoed heeft en 
waar werd geblust  met fluorhoudend blusschuim.  
Naast bovenstaande sites is er een kleinere kans op het aantreffen  van verontreiniging  
op locaties waar PFAS gebruikt werden. De OVAM heeft specifieke lijsten opgesteld 
van terreinen in de verschillende gemeenten, waar mogelijke activiteiten worden  
uitgeoefend waarbij PFOS of PFAS worden of in het verleden werden  gebruikt. Deze 
informatie is gebaseerd op bij de Vlaamse overheid beschikbare informatie, zoals de 
afgeleverde milieuvergunningen of informatie in de gemeentelijke inventaris. De OVAM 
heeft aan de lokale  besturen  gevraagd  na te kijken of deze informatie correct is. 
 
Bodemonderzoeken (prioritering) 
Een gedetailleerd onderzoek moet na deze inventarisatie nagaan of op die terreinen 
PFAS gebruikt werden  en op en rond welke terreinen vervolgens verkennende 
bodemonderzoeken nodig zijn. Deze verkennende onderzoeken zijn momenteel al 
lopende op bepaalde locaties. 
 
Voor de bodemonderzoeken  hanteert  de OVAM volgende  fasering: 
Op de relevante brandweeroefenterreinen  en hun directe omgeving worden 
zo snel mogelijk  bodemonderzoeken uitgevoerd. Prioriteit  wordt gegeven  aan 
terreinen nabij woonzones en drinkwaterwinningen. 
Op en rond terreinen waar hoge kans bestaat dat geblust werd met PFOS-
houdend schuim  (bv. omdat  er een ernstige chemische  brand heeft gewoed), 
zullen ook op zeer korte termijn  bodemonderzoeken worden uitgevoerd. 
Prioriteit wordt ook hier gegeven aan terreinen nabij woonzones en 
drinkwaterwinningen. 
Voor de brandweerkazernes gaan we in samenwerking  met de brandweer 
gedetailleerd na of er een reële kans is dat fluorhoudend schuim werd gebruikt. 
Vervolgens voeren we op de relevante terreinen bodemonderzoeken uit, 
opnieuw met prioriteit aan locaties  in of nabij woonzones en nabij 
drinkwaterwinningen. 
Bij de bedrijfsactiviteiten waar een kans bestaat of PFAS of PFOS  werd 
gebruikt, wordt in detail onderzocht  of dat effectief het geval  is of was. Op de 
relevante terreinen worden in een volgende fase bodemonderzoeken  
uitgevoerd. De hoogste prioriteit wordt  gegeven aan locaties in of nabij 
woonzones en drinkwaterwinningen. 
De uitvoering van de bodemonderzoeken werd door de OVAM  gegund in juli 2021.  
Midden augustus had de OVAM reeds opdracht gegeven  tot opstarten van 
bodemonderzoeken op 88 brand-  of brandweerlocaties.
