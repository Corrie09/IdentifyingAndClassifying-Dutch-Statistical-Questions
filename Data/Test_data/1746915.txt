title: Juridisering in het onderwijs - Klachten en verzoekschriften (2)
thema: Onderwijs en Vorming
pdf link: https://docs.vlaamsparlement.be/pfile?id=1746915
thema link: https://www.vlaamsparlement.be/parlementaire-documenten/schriftelijke-vragen/1541854
SCHRIFTELIJKE VRAAG
nr. 873
van KAROLIEN GROSEMANS
datum: 2 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Juridisering in het onderwijs  -  Klachten en verzoekschriften (2)
Aansluitend op mijn schriftelijke vragen nr. 595 van 29 maart 2021 had ik graag een 
aanvulling gekregen op de cijfers over juridisering in het onderwijs.
1.Kan de minister meedelen hoeveel verzoekschriften afgelopen  academiejaar bij de 
Raad voor betwistingen  inzake studievoortgangsbeslissingen  in het hoger onderwijs 
werden ingediend? Indien mogelijk  opgedeeld per onderwijsinstelling.
2.Is er een stijging  van het aantal dossiers merkbaar door de beslissing  om de 
terugvordering van leerkrediet  wegens overmacht mogelijk te maken? Hoeveel 
studenten hebben  van de terugvordering gebruikgemaakt? Graag een overzicht  per 
onderwijsinstelling.
3.Hoeveel klachten kwamen er de voorbije vijf schooljaren  binnen bij de Commissie 
inzake Leerlingenrechten  wat betreft  weigering van inschrijving? Graag  opgedeeld per 
onderwijsniveau en per provincie.
4.Wanneer een schoolbestuur  en inrichtende macht beslissen om het advies van de 
Commissie inzake Leerlingenrechten naast zich neer te leggen, dan kan de Commissie 
een voorstel tot sanctionering  aan de Vlaamse Regering doen.  De Commissie kan 
bijvoorbeeld adviseren om een bedrag op de werkingsmiddelen  van de school  in te 
houden of terug te vorderen. 
Hoeveel voorstellen tot sanctionering  van de Commissie inzake Leerlingenrechten 
kwamen voor de Vlaamse Regering en in hoeveel gevallen werden de 
werkingsmiddelen van de school verlaagd? Graag  een overzicht van de afgelopen  vijf 
schooljaren opgedeeld per onderwijsniveau  en per provincie.
5.Hoeveel klachten  kwamen de voorbije vier jaren binnen  bij de Commissie Zorgvuldig 
Bestuur? Graag opgedeeld per provincie en per bevoegdheidsdomein (kosteloosheid,  
eerlijke concurrentie,  verbod op politieke  activiteiten, handelsactiviteiten, reclame en 
sponsoring en participatie gesubsidieerd onderwijs).
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 873 van 2 juli 2021
van KAROLIEN GROSEMANS
1.Hieronder bezorg ik de Vlaams volksvertegenwoordiger, aansluitend op schriftelijke 
vraag nr. 595 van 29 maart 2021, een aanvulling  wat het aantal geregistreerde 
verzoekschriften bij de Raad  voor betwistingen  inzake 
studievoortgangsbeslissingen in het hoger onderwijs  betreft. Deze informatie is ook 
terug te vinden in de jaarverslagen op de website: 
https://onderwijs.vlaanderen.be/raad/. Een werkjaar bij de Raad voor betwistingen 
inzake studievoortgangsbeslissingen is telkens een kalenderjaar. Er kan aldus  enkel 
informatie aangeleverd worden per kalenderjaar, en niet per academiejaar.  Voor 2021 
vindt de Vlaams volksvertegenwoordiger hieronder  een overzicht van het aantal 
geregistreerde verzoekschriften  tot en met 31 juli 2021.
2020 2021*
1 190 70
2 677 235
3 5 3
4 20 1
Totaal 892 309
1 = gebruikelijke studievoortgangsbetwistingen (examenbetwistingen, weigering  van 
een inschrijving, …)
2 = overmachtsdossiers (het niet kunnen  deelnemen aan examens - veelal  wegens 
ziekte - waarvoor het verloren leerkrediet wordt  teruggevraagd)
3 = beroepen tegen negatieve beslissingen inzake de gelijkwaardigheid van het 
buitenlands diploma  met een Vlaams diploma,  of met een Vlaamse graad
4 = beroepen tegen beslissingen van AHOVOKS  inzake de teruggave van leerkrediet 
dat werd verloren  omwille  van corona
* Voor 2021 gaat het om het aantal geregistreerde verzoekschriften  tot en met 31 juli 
2021.
2.Zoals  reeds vermeld  in het antwoord op schriftelijke vraag 595 van 29 maart  2021, 
was er bij de Raad voor betwistingen  inzake studievoortgangsbeslissingen de voorbije 
werkjaren een stijging van het aantal overmachtsdossiers, waarbij studenten 
leerkrediet wensen  terug te vorderen dat zij zijn verloren omdat zij niet al hun 
examenkansen hebben kunnen benutten . In 2019 ging het om 601 dossiers,  in 
2020 waren  dat er 677. In het werkjaar  2021 werden  al 235 dergelijke dossiers 
geregistreerd (cijfers tot en met 31 juli 2021, zie hoger).  Er wordt niet bijgehouden 
welke redenen de studenten inroepen.  Het is bijgevolg niet duidelijk of deze stijging te 
wijten is aan de coronacrisis. 
Daarnaast wordt opnieuw verwezen  naar de procedure die werd voorzien om teruggave  
van het leerkrediet mogelijk te maken voor de student die na deelname aan zijn 
laatste examenkans  niet geslaagd is voor een opleidingsonderdeel. In totaal  hebben 
9.318 studenten bij AHOVOKS een aanvraag ingediend om leerkrediet terug te 
vorderen dat werd verloren door een overmachtssituatie die te wijten  is aan corona  in 
het academiejaar  2019-2020. 
Voor huidig academiejaar 2020-2021 werd opnieuw de procedure  voorzien om 
teruggave van het leerkrediet mogelijk te maken voor een student die na deelname  
aan zijn laatste examenkans  niet geslaagd is voor een opleidingsonderdeel en 
waarvoor de student  verklaart dat hij zich bevond  in een overmachtssituatie  die toe te 
schrijven is aan de COVID-19-maatregelen. Eind augustus werd het aanvraagformulier 
hiervoor door AHOVOKS ter beschikking  gesteld.  
3.Ik verwijs naar schriftelijke vraag  nr. 112 (8 november 2019) voor een overzicht van 
het aantal klachten  bij de Commissie  inzake Leerlingenrechten in 2016,  2017 en 2018. 
Het aantal  klachten  dat de Commissie inzake Leerlingenrechten behandelde in 2016 en 
2019, kan de Vlaams volksvertegenwoordiger raadplegen in het jaarverslag 2019 van 
het Agentschap voor Onderwijsdiensten  (AGODI). Het jaarverslag  voor 2020 is nog niet 
beschikbaar. 
De Commissie inzake Leerlingenrechten  zal één rapport  publiceren voor de 
werkingsjaren 2018, 2019 en 2020. Dit rapport wordt in de loop van 2021 verwacht en 
zal meer duiding bevatten bij de klachten  die de Commissie behandelde. 
Eens het rapport gefinaliseerd  is, komt dit zo snel als mogelijk op de website. Ik raad 
de Vlaams volksvertegenwoordiger aan de volgende website op te volgen: Commissie  
leerlingenrechten - AgODi - Agentschap  voor Onderwijsdiensten.
4.Tijdens de werkingsjaren 2016, 2017, 2018, 2019 en 2020 heeft de Commissie inzake 
Leerlingenrechten in geen enkele zaak een advies tot inhouding van de 
werkingsmiddelen voorgelegd aan de Vlaamse Regering.
5.Ik verwijs naar mijn antwoord  op schriftelijke vraag 595 (29 maart  2021). Vraag 5 is 
volledig identiek aan vraag 4 van de schriftelijk vraag nr. 595 van 29 maart  2021. Het 
antwoord is ook identiek. De meest recente cijfers zijn die van 2020.
