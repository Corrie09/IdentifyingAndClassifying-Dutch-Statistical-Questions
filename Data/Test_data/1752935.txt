title: De Lijn - Ontsporingen tramtoestellen
thema: Mobiliteit en Verkeer
pdf link: https://docs.vlaamsparlement.be/pfile?id=1752935
thema link: https://www.vlaamsparlement.be/parlementaire-documenten/schriftelijke-vragen/1552537
SCHRIFTELIJKE VRAAG
nr. 1643
van BERT  MAERTENS
datum: 17 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
De Lijn  -  Ontsporingen  tramtoestellen
In de week van 13 september 2021 ontspoorde er een tram op de stelplaats langs  de 
Brusselsesteenweg in Gentbrugge. Door het incident reden  er even geen trams meer 
tussen Ledeberg en Melle en moesten  er vervangbussen worden  ingezet.
1.Kan de minister  een overzicht geven  van het aantal incidenten sinds 2010 waarbij 
een tram van De Lijn ontspoorde?  Graag  een geannualiseerd overzicht met daarbij 
vermelding van oorzaak van ontsporing en de exacte locatie.
2.Wat waren  de gevolgen en de kostprijs van de verschillende ontsporingen sinds 
2010? Ook hier graag een geannualiseerd  overzicht.
3.Hoeveel slachtoffers (licht- of zwaargewonden …) vielen er sinds 2010 te betreuren 
na een ontsporing van een tram van De Lijn?
4.Een van de mogelijke  oorzaken van ontsporingen  is een defect aan een tramwissel.  
Hoeveel voltijdsequivalenten (vte’s) heeft De Lijn nodig om de verschillende 
tramwissels te onderhouden  en te herstellen? Hoeveel  vte’s zijn hiervoor momenteel 
in dienst? 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1643 van 17 september 2021
van BERT  MAERTENS
1.De schadedienst  van De Lijn registreert structureel de ontsporingen  die direct leiden 
tot schadedossiers.  De redenen  zitten  vervat  in de dossiers, niet op 
rapporteringsniveau. Deze cijfers zijn relatief: is een ontsporing de oorzaak of is de 
ontsporing het resultaat van een ongeval? Dit zit vervat in het detail  van het dossier.  
Dit kan leiden tot een andere duiding van aard ongeval van het dossier. Iedere 
ontsporing kent een individueel  onderzoek  en daaraan gekoppeld gevolg zonder dat 
we dit in algemene  rapportering bijhouden.
Zie de cijfers in bijlage  1.
2.Deze gevolgen en kostprijs zijn alleen op dossierniveau opgenomen  indien een 
tegenpartij aansprakelijk is voor de ontsporing. Een algemene rapportering hiervan 
wordt niet bijgehouden.
3.Zie de bijlage 2.
4.In Gent zijn er in totaal 189 wissels,  1/5 daarvan  is elektrisch geautomatiseerd, de 
overige blijven mechanische wissels. Van de mechanische wissels is ook een groot 
deel enkel gebruikt  voor manoeuvres of calamiteiten.  
i.Onderhoud  en herstel van het wisselapparaat inclusief de 
mechaniek (bedieningsmechanisme): 5 FTE. 
ii.Onderhoud en herstel geautomatiseerde wissel 4FTE
iii.Onderhoud van de sturing voor geautomatiseerde wissels:  1FTE
Aan de Kust zijn er voor het onderhoud  en het herstel aan de wissels 4 VTE nodig. 
Deze 4 VTE zijn aanwezig. 
In Antwerpen zijn momenteel 4 VTE in dienst voor elektromechanisch onderhoud 
van de elektrische wissels. Daarnaast zijn er nog 2 VTE voor mechanische onderhoud 
van de mechanische wissels. De Lijn heeft nog 4 VTE nodig voor reinigen  wissels, de 
rekrutering hiervoor is besproken en loopt.  In afwachting hiervan wordt de opdracht  
aan externe toegekend.
BIJLAGEN
1.Overzicht van het aantal  ongevallen met ontspoorde tramstellen,  2010-Q2 2021
2.Overzicht van het aantal  slachtoffers,  2010-Q2 2021
