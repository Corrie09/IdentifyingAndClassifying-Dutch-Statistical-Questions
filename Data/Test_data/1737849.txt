title: Huizenprijzen - Evolutie
thema: Wonen
pdf link: https://docs.vlaamsparlement.be/pfile?id=1737849
thema link: https://www.vlaamsparlement.be/parlementaire-documenten/schriftelijke-vragen/1538394
SCHRIFTELIJKE VRAAG
nr. 632
van MERCEDES VAN VOLCEM
datum: 24 juni 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
huizenprijzen  -  Evolutie
Overal in Europa  swingen  de huizenprijzen de pan uit. Een Europese  woning werd in 
2020 gemiddeld 5,7 procent  duurder.  Luxemburg (+14,5 procent) en Polen (+10,5 
procent) waren koplopers, Finland  (+1,8 procent) en Ierland (+0,3 procent) 
hekkensluiters.
Met het einde van de beperkende  maatregelen in zicht lijkt ook in andere landen de 
prijzenturbo aan te staan. In ons land steeg de gemiddelde prijs van een woning in 2020 
met 4,2 procent naar 277.000 euro. Die ontwikkeling zette zich ook in 2021 door. In 
Brussel daalde de prijs voor een huis in het eerste kwartaal echter  met 3 procent. De 
prijs van een appartement ging wel omhoog, met 1,9 procent.
De lage rente  is de hoofdverantwoordelijke  voor de koopsomrally, zo wordt alom 
aangenomen. Hoe lager de rentelast, hoe meer huizenkopers hun bod op een huis 
verhogen, om andere  kopers af te troeven.  De prijzen zijn hoger maar de betaalbaarheid  
zou door dalende  rentelasten niet slechter zijn geworden. De lage leenkosten maken het 
ook voor beleggers steeds aantrekkelijker om mee te bieden op woningen. De hoge 
instapprijs (20 procent eigen inleg en zelf betalen van alle kosten) maakt  het steeds 
moeilijker voor starters  om een woning in de wacht  te slepen.
Terwijl de prijzen  van grondstoffen oplopen - en bouwen  dus duurder wordt - klinkt in 
vele landen  de roep om grootschalige nieuwbouw van woningen.  Die moet de groei van 
het aantal  huishoudens  opvangen en zou de huizenprijs kunnen doen dalen. In veel 
landen, zoals België, klinkt tegelijkertijd  de roep om meer bouwgrond en versoepeling  
van juridische procedures.
1.Kan de minister een overzicht bezorgen  van de maandelijkse evolutie van de 
huizenprijzen inzake koop en huur sedert 1 januari 2017 tot 1 juni 2021 voor 
Vlaanderen?
2.Worden deze cijfers  maandelijks bijgehouden door de Vlaamse  Belastingdienst  
(VLABEL) of door een centraal bureau voor statistiek? In Nederland zijn er recent 
cijfers per maand. Dat draagt toe tot een intensieve monitoring.
3.Koopwoningen waren in mei gemiddeld 12,9 procent  duurder dan een jaar eerder in 
Nederland en dat was de grootste toename sinds april 2001 en bovendien aanzienlijk 
meer dan de vorige  topstijging van 11,5 procent in april 2021 voor het land. 
Is dat in België  en Vlaanderen ook zo? Kan de minister prijzen vergelijken met 
aanliggende regio’s of landen ?
4.Is er een verschil in prijsevolutie  merkbaar sedert 2017-2021 voor nieuwbouw  en 
bestaande woningen? In aantal? In prijs? Kan de minister een overzicht  geven?
5.Hoeveel woningen zijn er in 2017-2021 jaarlijks van eigenaar gewisseld?
6.Hoeveel wooneenheden zijn er jaarlijks bijgekomen en hoeveel huishoudens zijn er 
jaarlijks bijgekomen? Heeft de minister ook de cijfers  voor Vlaanderen en ook per 
provincie en centrumstad sedert 2010?
7.Hoeveel woningen  dienen  in Vlaanderen als echtelijke woonst (gezinswoning) en 
hoeveel tweede verblijven zijn er? Hoeveel woningen worden verhuurd voor 
woninghuur? Wat is de evolutie  jaarlijks sedert  2010 tot heden?
8.Wat is de woningnood op heden en wat tegen 2030? Hoeveel  woonentiteiten dienen  
er bij te komen  volgens de bevolkingsprognoses?
9.Hoeveel woningen  werden in 2020 verkocht onder de 200.000 euro?  Hoeveel in de 
eerste zes maanden van 2021 onder de 200.000  euro?  Hoeveel woningen werden in 
2020 verkocht onder de 220.000 euro in de centrumsteden? Hoeveel woningen  
werden in de eerste  helft van 2020 en tweede helft van 2020 en eerste kwartaal  
2021 verkocht onder  de 220.000 euro in de centrumsteden en per stad?
10.Hoeveel geregistreerde huurovereenkomsten zijn er sedert  2017 jaarlijks tot heden 
en wat is de huurprijsvork? Hoeveel zijn er onder de 500 euro per maand, hoeveel 
tussen 500 euro en 620 euro, hoeveel tussen 620 euro en 700 euro en hoeveel 
boven de 700 euro?
11.Welke centrumsteden is het duurst in huur op basis van de cijfers (geregistreerde 
huur) en qua verkoopprijs?
12.Met hoeveel inwoners is elke centrumstad gestegen tussen 2010 en 2020?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 632 van 24 juni 2021
van MERCEDES VAN VOLCEM
1, 2. De statistiek van de verkoopprijzen van vastgoed is gebaseerd op de verkoopakten 
die worden  geregistreerd door de FOD Financiën, meer bepaald door de Algemene 
Administratie van de Patrimoniumdocumentatie (AAPD).  De verkoopprijzen  van 
huizen en appartementen  kunt u raadplegen op de website van Statbel, het Belgische  
statistiekbureau. De prijzen worden  gepubliceerd per jaar, per semester en per 
kwartaal op het niveau van Vlaanderen,  de provincies, de arrondissementen en de 
gemeenten.
De gegevens  met betrekking tot de huurcontracten worden  geregistreerd  in de 
huurcontractendatabank van de AAPD. Om de evolutie van de huurprijzen  op te 
volgen berekent het Steunpunt Wonen voor Vlaanderen  de hedonische 
huurprijsindex. Deze index  geeft weer hoe de huurprijs van eenzelfde woning 
doorheen de tijd evolueert. De hedonische huurprijsindex kan u raadplegen op de 
website van Statistiek Vlaanderen. 
3. Statbel berekent elk kwartaal een index  van de vastgoedprijzen conform de Europese  
regelgeving. De vergelijking  met andere landen  kan geraadpleegd worden  op de 
website van Eurostat.
De cijfers van het eerste kwartaal van 2021 zijn momenteel de meest  recent 
beschikbare voor het Vlaams Gewest. De mediaanprijs voor een gesloten of halfopen 
bebouwing is 15,6% gestegen t.o.v. de mediaanprijs in het eerste kwartaal van 2020. 
Voor huizen in open bebouwing steeg de mediaanprijs met 7,4% en voor 
appartementen met 4,9%.
4. De recente  prijsevolutie van nieuwbouw  is niet eenvoudig op te volgen.  Er bestaat  
namelijk geen administratieve set met verkoopprijzen  van nieuwbouwwoningen. De 
prijsevolutie zou kunnen  benaderd worden door de evolutie van de twee 
onderliggende componenten:  de grondprijs  en de bouwkost. Maar de prijzen van 
bouwgronden na 2014 zijn niet beschikbaar voor analyse.
Het aantal verkochte nieuwbouwwoningen kan benaderd worden  door te kijken  naar 
het aantal bouwvergunningen voor nieuwbouw  (hoewel niet elke vergunningen leidt 
tot de effectieve realisatie van een woning).  Het aantal verkochte bestaande 
woningen kan op zijn beurt  benaderd worden via de statistieken met betrekking tot 
de verkoopprijzen. Deze geven namelijk ook het aantal transacties weer (zie 
antwoord deelvraag 1).
5. In de statistieken met betrekking tot de verkoopprijzen  worden ook het aantal 
transacties weergegeven.
6. De kadastrale  statistiek van het gebouwenpark geeft de toestand van het aantal 
gebouwen in België weer op 1 januari van het referentiejaar. De gegevens zijn 
afkomstig van de AAPD. Het aantal wooneenheden per type gebouw per jaar kan 
geraadpleegd worden  op de website van Statbel. De cijfers  worden  gepubliceerd  op 
het niveau van Vlaanderen, de provincies,  de arrondissementen en de gemeenten. 
Het aantal huishoudens op basis van de residentiële bevolking, zoals ingeschreven in 
het Rijksregister van natuurlijke personen  wordt eveneens gepubliceerd op de 
website van Statbel. De cijfers  worden  gepubliceerd per jaar, per type huishouden 
en zijn beschikbaar op het niveau van Vlaanderen, de provincies, de 
arrondissementen en de gemeenten.
7. Op de website van Provincies in Cijfers kunt u gegevens  vinden  over het aantal 
woningen dat bewoond is door de eigenaar dan wel door een huurder.  Ook vindt u er 
het aantal woningen  terug waarvoor geen bewoning  gekend is (waar geen 
huishouden gedomicilieerd  is). Dit omvat onder andere  de tweede  verblijven, de 
leegstaande woningen en studentenhuisvesting.
De cijfers zijn beschikbaar  per jaar (met 2020 als meest recente jaar) en op meerdere 
geografische niveaus (met statistische sector  als meest gedetailleerde niveau).
8. In 2020 telt Vlaanderen 2.841.372 huishoudens en 3.255.725 woningen.  Volgens de 
huishoudensprognoses van het Federaal Planbureau en Statbel komen er tegen 2030 
zo’n 170.000 huishoudens bij in Vlaanderen, een stijging van 6% t.o.v. 2020.
9. Het aantal verkopen, de 1e kwartiel prijs, de mediaanprijs en de 3e kwartiel  prijs 
worden gepubliceerd door Statbel.  De cijfers zijn te raadplegen per jaar en per 
kwartaal, op het niveau van het gewest,  de provincie,  de arrondissementen en de 
gemeenten. Meer gedetailleerde  gegevens heb ik niet ter beschikking.
10. Het rapport  van het Steunpunt Wonen  Data van huurcontracten  in Vlaanderen.  
Verkenning van de mogelijkheden voor onderzoek.  Leuven  (Heylen, 2020) geeft een 
overzicht van de geregistreerde  huurcontracten  tot en met 2019.  In de periode 2017 
-2019 blijft het aantal registraties min of meer op hetzelfde niveau (zo’n 150.000 per 
jaar). In het rapport zijn ook analyses  over de huurprijs  opgenomen. Zo zien we 
o.b.v. de registreerde  huurcontracten bijvoorbeeld een toename van de gemiddelde 
huurprijs van 614 euro in 2011 naar 712 euro in 2019 (lopende prijzen).
11. O.b.v. de geregistreerde huurcontracten kunnen we momenteel nog geen 
betrouwbare analyse  geven van de huurprijzen  in de Vlaamse  centrumsteden. 
De verkoopprijzen van huizen  en appartementen kunt u raadplegen op de website 
van Statbel. Welke  centrumstad het duurste  is, verschilt per woningtype. In 2020 lag 
de mediaanprijs voor appartementen het hoogst in Gent, voor gesloten en open 
bebouwing staat Leuven bovenaan in de lijst en voor open bebouwing Antwerpen.
12. De jaarlijkse  bevolkingsaantallen per gemeente  worden  gepubliceerd  op de website 
van Statbel.
