title: Vlaams Kenniscentrum Digitale en Mediawijsheid - Actielijnen voor digitale inclusie
thema: Jeugdbeleid
Lokale overheden en Binnenlands bestuur
Media
pdf link: https://docs.vlaamsparlement.be/pfile?id=1752891
thema link: https://www.vlaamsparlement.be/parlementaire-documenten/schriftelijke-vragen/1548949
SCHRIFTELIJKE VRAAG
nr. 388
van FREYA PERDAENS
datum: 2 september 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Vlaams Kenniscentrum  Digitale en Mediawijsheid   -  Actielijnen  voor digitale inclusie
De Vlaamse Regering kende een bedrag  van 1.419.688 euro toe aan Mediawijs, het 
Vlaamse Kenniscentrum Digitale  en Mediawijsheid van imec, voor de periode 2021-2024 
in het kader van het programma 'Iedereen  Digitaal', een actie binnen  het relanceplan  
'Vlaamse Veerkracht'.  Dit bedrag zal worden gebruikt om de verschillende actielijnen in 
samenwerking met VVSG (Vereniging van Vlaamse  Steden en Gemeenten)  uit te rollen.
Het betreft vijf actielijnen,  die zeer beknopt  als volgt kunnen worden samengevat:
-Inventariseren van goede  praktijken  en vertalen naar werkvormen die makkelijk  
inzetbaar zijn door lokale besturen  en sociale partners.
-Netwerkvorming tussen steden, gemeenten, diensten en organisaties die werk willen 
maken van digitale inclusie om te leren van elkaar.
-Inzetten op een centraal aangestuurd maar decentraal georganiseerd  netwerk van 
digibuddies.
-Ontwikkelen van een opleiding ‘Digitale Mediacoach Overheid’  voor 
overheidsmedewerkers van lokale, provinciale  of de Vlaamse overheid.
-Ontwikkelen van nieuwe zeer laagdrempelige,  visuele vormingsmaterialen en 
handleidingen die in opleidingen digitale vaardigheden kunnen  worden ingezet.
Op die manier  wil men versneld inzetten op digitale inclusie.  De coronacrisis en bijhorende  
lockdowns hebben immers het gevaar  van digitale uitsluiting bij kansengroepen  nogmaals  
in de verf gezet.
1.Op welke manier zal de jeugdsector betrokken worden?
2.Op welke manier zal het concept  ‘digibuddies’  worden ingevuld? Wie komt daarvoor  in 
aanmerking? Op welke manier  zullen lokale besturen gesensibiliseerd  en gemotiveerd  
worden om hier werk van te maken?
Deze vraag werd gesteld  aan de ministers  Bart Somers (388), Benjamin Dalle (229)
BART SOMERS
VICEMINISTER-PRESIDENT VAN DE VLAAMSE REGERING, VLAAMS BINNENLANDS  BESTUUR, BESTUURSZAKEN, 
INBURGERING EN GELIJKE KANSEN
GECOÖRDINEERD ANTWOORD 
op vraag nr. 388 van 2 september 2021
van FREYA PERDAENS
1.Het project “Iedereen Digitaal  Lokaal” dat toegekend werd aan Mediawijs via het 
Agentschap Binnenlands bestuur en in parallel  met een dossier van VVSG heeft als 
doelstelling om de lokale besturen te ondersteunen  in het ontwikkelen van een digitaal 
inclusiebeleid via best practices,  netwerken,  vormingen  en tools en campagnes op 
Vlaams niveau. De lokale besturen  en al wie hen lokaal helpt bij de totstandkoming van 
dat lokaal digitaal inclusiebeleid vormen daarbij  de rechtstreekse  doelgroep. Het 
jeugdwerk speelt daarin enkel  een rol wanneer zij op Vlaams niveau inspiratie en 
expertise kunnen inbrengen of op lokaal niveau  zich in het lokale  digitale inclusiebeleid 
inschrijven.
Dit project is één van de twee projecten waarin Mediawijs verder  werkt op het project 
over e-inclusie dat in 2020 naar aanleiding van de COVID-19-lockdown opgestart  werd 
(juni-december 2020). Toen startte Mediawijs de ondersteuning  van de Vlaamse  
Taskforce e-Inclusie, organiseerde een aantal webinars, verzamelde best practices uit 
de lockdown-periode en werkte een aantal tools uit. Daarbij werd onder andere:
17 best practices  met kwetsbare jongeren  ontsloten:  https://e-
inclusie.be/dossiers/dossier-digitale-inclusie/17x-digitale-inclusie-kwetsbare-kinderen-en-jongeren
ondersteuning gegeven aan de ontwikkeling van de visie van Jong Digidak over hun 
invulling van digitaal  jeugdwerk (https://e-inclusie.be/tools/digitaal-jeugdwerk-
kader-en-inspiratie)
samen met Link in de Kabel vzw (Vlaams erkend onder jeugd) een game over 
cybersecurity ontwikkeld om met kwetsbare jongeren te spelen (Smart-e) 
(https://mediamenu.mediawijs.be/activiteiten/smart-e-game ). 
Naast het “Iedereen Digitaal Lokaal”-project ontving Mediawijs 250.000  euro voor het 
“Iedereen Digitaal Bovenlokaal”-project van 2021-2023. Daarin gaat Mediawijs aan de 
slag met drie sectoren  op Vlaams niveau om samen met hen digitale inclusie en 
mediawijsheid in hun sector, sectororganisaties  en werkingen te integreren. Die drie 
sectoren zijn specifiek de organisaties die werken  met:
senioren
mensen met een beperking
kwetsbare jongeren
Zeker bij die laatste  komt naast Jeugdhulp, ook het jeugd(welzijns)werk in het vizier. 
Opnieuw werken ze hier aan netwerkvorming, best practices, tools en vorming. De 
lijnen tussen  Mediawijs en verschillende  vormen van jeugdwerk blijven dus stevig 
doorheen de hele werking. 
Naast de projectlijnen  over Digitale  inclusie  zet Mediawijs ook meer in op de 
Mediacoach-opleiding en Nieuws in (en uit) de Klas. Binnenkort  worden hiervoor de 
inhoudelijke krijtlijnen  vastgelegd in een nieuwe beheersovereenkomst  voor de periode 
2022-2025.  
2.Bij ‘Digibuddies’ vertrekken we van het concept van kennissen en vrijwilligers  die 
informeel of georganiseerd mensen  die digitaal minder sterk staan bijstaan. Dat kan in 
heel wat contexten  (familiaal, bibliotheek, CVO, Ligo, openbare computerruimte, lokaal 
dienstencentrum, buurtcentrum …) Mediawijs  zal daarvoor de experten en organisaties  
met ervaring  samenbrengen zodat ze samen de invulling van het concept  kunnen  
uitwerken.
Qua verspreiding wordt in eerste instantie werk gemaakt van netwerken met lokale 
besturen en instanties.  Bijvoorbeeld het lerend  netwerk e-Inclusie  dat Mediawijs  als 
met VVSG en VOCVO organiseert.  Verder  zijn er de netwerken van de 
Digibankprojecten die er komen via WSE, netwerken in samenwerking  met het 
strategisch plan geletterdheid van de provincie  West-Vlaanderen, etc.
