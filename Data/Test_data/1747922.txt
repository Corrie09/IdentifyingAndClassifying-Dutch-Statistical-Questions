title: Geïntegreerd investeringsprogramma (GIP) 2022 - 2023 - Project 'R32 aanpassingen kruispunt met Honzebrouck in Hooglede + fietstunnel/uitvoering'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747922
thema link: https://www.vlaamsparlement.be/parlementaire-documenten/schriftelijke-vragen/1548633
SCHRIFTELIJKE VRAAG
nr. 1562
van BERT  MAERTENS
datum: 30 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP)  2022-2023  -  Project  'R32 aanpassingen 
kruispunt met Honzebrouck in Hooglede  + fietstunnel/uitvoering'
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten  situeert  zich in Hooglede (GIP001524/01 - R32 aanpassingen  kruispunt  
met Honzebrouck + fietstunnel/Uitvoering). Het Agentschap Wegen en Verkeer (AWV) 
reserveert voor dit project een bedrag van 1,5 miljoen euro.
1.Welke concrete  ingrepen zijn gepland  via het project? Wat is de exacte locatie van 
het project?
2.Wat is de huidige  stand van zaken? Welke stappen (administratief, procedureel, 
juridisch enzovoort) zijn al genomen in dit dossier?
3.Welke fasering en timing zal worden  gehanteerd bij de realisatie van het project? 
Welke stappen  (administratief, procedureel, juridisch  enzovoort) moeten nog 
ondernomen worden vooraleer de feitelijke werken kunnen  beginnen?  Wat is de 
realisatietermijn waarin  voorzien wordt?
4.Wat is het totale budget dat wordt uitgetrokken voor het project?  Zijn er naast de 
Vlaamse overheid nog andere  partners die mee zullen  instaan  voor de financiering? 
Zo ja, graag vermelding  van de verschillende partners  en hun respectieve inbreng.
5.Vond recent overleg plaats met het gemeentebestuur van Hooglede  over het project? 
Wanneer vond het laatste  overleg plaats?  Welke afspraken  werden daarbij gemaakt?
6.Hoeveel ongevallen  gebeurden  sinds 2015 aan dat kruispunt? Graag een 
geannualiseerd overzicht met opsplitsing tussen de verschillende types 
weggebruiker/vervoermiddel.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1562 van 30 augustus  2021
van BERT  MAERTENS
1.Het bestaande kruispunt op de R32 - ter hoogte van referentiepunten 6.1 en 6.2 - 
wordt beveiligd.
Voor fietsers tussen Hooglede en Roeselare wordt een fietserstunnel onder de R32 
gebouwd. Omdat er veel bijkomend verkeer  verwacht wordt door de uitbreiding van 
het industrieterrein  en de nieuwe woonwijken  ten zuiden van de R32 wordt het 
kruispunt van de R32 met de Honzebrouckstraat lichten geregeld. De Beverenstraat 
wordt afgesloten  voor het gemotoriseerd verkeer ter hoogte van de R32. Voor de 
verbetering van de waterhuishouding in de streek wordt  een nieuw  bufferbekken  
aangelegd ten noorden van de R32.
2.De start- en projectnota werden reeds goedgekeurd.
3.De fietserstunnel zal in 2 fasen gebouwd worden om het verkeer op de R32 zo weinig  
mogelijk te hinderen. Afhankelijk van de stand van de wegenwerken in de 
Honzebrouckstraat - in opdracht van de gemeenten Roeselare en Hooglede  - zal het 
kruispunt aan de R32 tijdelijk aangepast worden om het verkeer niet te hinderen.  De 
onteigeningsplannen zijn in opmaak  en verwacht wordt de procedure eind 2021 op te 
starten. De omgevingsvergunning zal eind 2021 aangevraagd worden. In 2022 kan het 
project aanbesteed worden.
4.De raming  is nog in opmaak.  Op het reserveprogramma GIP 2022 is 1.500.000€ 
voorzien. De provincie  West-Vlaanderen zal een deel van het bufferbekken financieren.
5.Het laatste overleg met het gemeentebestuur  van Hooglede dateert van begin 2020.  
Hier werden de laatste afspraken gemaakt over het ontwerp.  Sindsdien werd er 
inhoudelijk niets meer gewijzigd. Ondertussen was er wel contact met het 
gemeentebestuur zodat alle betrokkenen op de hoogte  blijven.  Op 18 augustus 2020 
was er nog een overleg met de gemeente waarop ook dit dossier kort aan bod kwam.
6.Het Agentschap Wegen en Verkeer beschikt over volgende ongevallengegevens:
R32 x Honzebrouckstraat
JaarAantal 
ongevallenAantal  
dodenAantal zwaar 
gewondenAantal licht 
gewondenPersonen
auto FietsVracht
wagenMotorf
iets VoetgangerBrom
fiets Traktor Autobus
2015 1 0 0 1 1 1
2016 0
2017 0
2018 1 0 0 1 1
