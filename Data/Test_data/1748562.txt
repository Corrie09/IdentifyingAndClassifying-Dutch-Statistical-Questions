title: Pleegouders - Omstandigheidsverlof
thema: Onderwijs en Vorming
Vlaamse administratie
pdf link: https://docs.vlaamsparlement.be/pfile?id=1748562
thema link: https://www.vlaamsparlement.be/parlementaire-documenten/schriftelijke-vragen/1547477
SCHRIFTELIJKE VRAAG
nr. 908
van KATRIEN  SCHRYVERS
datum: 19 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Pleegouders  -  Omstandigheidsverlof
Alle ouders en dichte  familieleden  willen aanwezig  zijn op de belangrijke  momenten in 
het leven van hun kinderen. Denken  we maar aan huwelijken, begrafenissen enzovoort.  
Om dat mogelijk  te maken, kunnen  ook onderwijspersoneelsleden omstandigheidsverlof 
genieten. Onderwijspersoneelsleden hebben  ook recht op omstandigheidsverlof wegens 
overmacht.
Onderwijspersoneelsleden kunnen  ook pleegouders zijn. Zeker  als de pleegzorg enige  tijd 
duurde, is het begrijpelijk dat een emotioneel-affectieve band is gegroeid  en dat de 
pleegouders de belangrijke momenten met hun (voormalige) pleegkinderen willen  delen.
In die zin bereikten vakbonden en werkgevers binnen de Nationale Arbeidsraad (NAR) op 
13 juli 2021 een akkoord over het recht op klein verlet (omstandigheidsverlof)  voor 
pleegkinderen en pleegouders. In het NAR-advies  wordt het pleegkind gelijkgesteld met 
een gewoon kind binnen de familie  op voorwaarde dat bij de plaatsing duidelijk is dat de 
pleegkinderen minstens zes maanden in het pleeggezin zullen blijven (langdurige 
pleegzorg). Als de pleegzorg effectief drie jaar geduurd heeft, blijven deze rechten voor 
de rest van het leven van het pleegkind.  Zodus kunnen pleegouders bijvoorbeeld  klein 
verlet opnemen voor het huwelijk  van hun (voormalig) pleegkind en mensen  die in 
pleegzorg zaten een beroep doen op omstandigheidsverlof  wanneer hun (voormalige) 
pleeggrootouder komt te overlijden.
Het akkoord moet nog worden  omgezet  in wetgeving.  Dat neemt echter  niet weg dat er 
ook op het Vlaamse niveau stappen  kunnen worden gezet om dat advies te volgen of om 
een voortrekkersrol op zich te nemen.
Het omstandigheidsverlof wegens overmacht  geldt in het kader van deze vraag voor 
onderwijspersoneelsleden enkel  bij ziekte of ongeval van welbepaalde personen,  
waaronder een persoon  opgenomen met het oog op zijn adoptie of de uitoefening van 
pleegvoogdij. De uitoefening van een pleegvoogdij  is echter niet hetzelfde als het 
opnemen van pleegzorg.
1.Hoe staat de minister tegenover het toekennen  van dezelfde  mogelijkheden in het 
kader van omstandigheidsverlof aan (voormalige) pleegouders  en pleegkinderen als 
aan natuurlijke verwanten (in geval van langdurige pleegzorg)?
2.Zal de minister de nodige initiatieven nemen om de afspraken die binnen  de NAR in 
dezen bereikt werden ook te vertalen in regelgeving die geldt voor 
onderwijspersoneelsleden die vallen  onder Vlaamse bevoegdheid? Zo ja, binnen 
welke termijnen acht hij dit haalbaar?
Vragen over hetzelfde  onderwerp werden gesteld  aan de ministers Bart Somers (375), 
Ben Weyts  (908).
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 908 van 19 juli 2021
van KATRIEN  SCHRYVERS 
1.Ik begrijp  dat ook pleegouders of pleegkinderen die een langdurige band hebben 
opgebouwd met de gezinsleden van hun pleeggezin,  vragen om omstandigheids-verlof  
te kunnen opnemen.  In het ontwerp  van besluit met betrekking tot de wijzigingen aan 
het rouwverlof  is hier al rekening  mee gehouden voor wat het omstandigheidsverlof 
bij overlijden  betreft. 
2.Ik zal samen met de sociale partners bekijken  of ook in de overige  situaties van 
omstandigheidsverlof een uitbreiding nodig is voor langdurige pleegzorg. 
