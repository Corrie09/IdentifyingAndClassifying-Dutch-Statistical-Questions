title: Vlaamse Belastingdienst (VLABEL) - Klachten en meldingen over inbreuken
thema: Financiën
pdf link: https://docs.vlaamsparlement.be/pfile?id=1751029
thema link: https://www.vlaamsparlement.be/parlementaire-documenten/schriftelijke-vragen/1548520
SCHRIFTELIJKE VRAAG
nr. 677
van PETER VAN ROMPUY
datum: 27 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse Belastingdienst (VLABEL)  -  Klachten en meldingen over inbreuken 
In 2020 kreeg de Bijzondere Belastinginspectie  (BBI) 340 anonieme meldingen en 193 
meldingen met naam. Bij de Algemene Administratie van de Fiscaliteit waren er 2995 
klachten. Een duidelijke  stijging tegenover 2019. Dat blijkt uit cijfers  die De Tijd op 28 juli 
2021 publiceerde.
1.Hoeveel klachten/meldingen  over inbreuken  kreeg VLABEL de afgelopen  tien jaar? 
-Cijfers  per jaar.
-Opdeling tussen anoniem en met naam.
-Opdeling per Vlaamse belasting  of heffing.
2.Wat is de procedure  nadat VLABEL  een klacht/melding over een inbreuk ontvangt?
3.Hoe evalueert de minister  deze cijfers?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 677 van 27 augustus  2021
van PETER  VAN ROMPUY
1.In onderstaande tabel vindt u een overzicht per belasting  van het totaal aantal 
meldingen van mogelijke fraude  dat per jaar door de Vlaamse  Belastingdienst werd 
ontvangen. Deze gegevens zijn beschikbaar  vanaf  2015. De categorie  ‘andere’ bevat 
vooral meldingen over sociale fraude  of inbreuken op federale belastingen.  Anonieme  
klachten of klachten op naam worden niet apart geregistreerd. 
belasting 2015 2016 2017 2018 2019 2020 2021*
onroerende voorheffing 2 1 6 5
verkeersbelasting 1 4 3 1 1 5 9
registratiebelasting 6 3 6 11 7
erfbelasting 2 19 28 28 20 20 12
andere 21 45 22 20 20 8 21
totaal 24 74 58 56 52 46 47
* 2021: cijfers tot en met 31/08
2.Niet-anonieme meldingen die betrekking hebben op Vlaamse  belastingen  worden  verder 
onderzocht. Het gaat hierbij vooral  over erfbelasting.  Wanneer  de Vlaamse 
Belastingdienst niet bevoegd is, worden  ze doorgestuurd naar de bevoegde dienst 
(Sociale Inlichtingen- en Opsporingsdienst,  FOD Financiën,  gemeentebestuur, politie, 
…).
3.Het aantal meldingen  over mogelijke fraude m.b.t. de Vlaamse gewestbelastingen is 
heel laag. De dossierbehandeling en controles  door de Vlaamse  Belastingdienst zorgen  
voor een correcte  naleving van de fiscale  regelgeving en een hoge fiscale compliance. 
Meldingen van burgers hebben een verwaarloosbaar  aandeel in de handhaving.
