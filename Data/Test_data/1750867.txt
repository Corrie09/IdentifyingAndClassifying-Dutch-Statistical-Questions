title: Gezinsdrama's - Serious case reviews (2)
thema: Welzijn en Gezin
pdf link: https://docs.vlaamsparlement.be/pfile?id=1750867
thema link: https://www.vlaamsparlement.be/parlementaire-documenten/schriftelijke-vragen/1547172
SCHRIFTELIJKE VRAAG
nr. 802
van KATRIEN  SCHRYVERS
datum: 16 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Gezinsdrama's  -  Serious case reviews  (2)
In april 2016 werd een rapport voorgesteld  over gezinsdrama’s, getiteld ‘Wanneer  het 
onvoorspelbare onvoorstelbaar reëel wordt’. Eén van de aanbevelingen in het rapport is 
het opmaken van ‘serious  case reviews’. In zijn antwoord op mijn vraag om uitleg van 3 
mei 2016 over deze studie stelde de toenmalige minister te willen ingaan  op deze 
aanbeveling en suggestie. Immers,  zo gaf de minister aan: “Zowel  professionals als 
nabestaande familieleden vragen expliciet  naar studies of audit-onderzoek over cases waar 
iedereen uit kan leren. Het zorgaanbod kan maar blijvend geoptimaliseerd  worden als er 
ook wordt ingezet op een caseanalyse die nagaat wat er in het gezin  misgelopen is ondanks 
de bestaande hulp- en dienstverlening. Ervaringen met deze ‘serious  case reviews’ in het 
buitenland zijn positief  bevonden.”
In antwoord op mijn schriftelijke vraag nr. 346 van 28 januari 2021 geeft de minister meer 
toelichting bij de krachtlijnen en methodiek voor het voeren van serious  case reviews. De 
minister stelde toen ook dat er een onderzoek lopende was naar aanleiding van een 
overlijden in een gemeenschapsinstelling en dat de conclusies  daarvan  verwacht werden 
in de loop van de maand maart 2021.
1.Welke conclusies kunnen getrokken worden uit het onderzoek  waarvan sprake in 
antwoord op mijn schriftelijke vraag nr. 346 van 28 januari  2021?
2.Welke maatregelen worden daaraan gekoppeld?
3.Zijn er momenteel nog dossiers die worden onderworpen aan een ‘serious case 
review’?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 802 van 16 juli 2021
van KATRIEN  SCHRYVERS
1.Gezien dergelijke rapporten interne  rapporten zijn in het kader van interne controle, 
geven we enkele  algemene  conclusies weer. Een algemene  conclusie die kan getrokken 
worden is dat het principe van een serious  case review (SCR) nog onvoldoende  gekend 
is in de jeugdhulp wat de uitvoering ervan bemoeilijkt.  Daarnaast was duidelijk dat de 
uitgevoerde SCR een erg complexe  situatie betrof waarbij  pasklare  antwoorden niet 
evident waren. Het rapport  bevestigt wel de inzet van alle betrokken actoren.  Hoewel  
er op basis van de SCR geen leemten werden vastgesteld, wordt aangeraden om in de 
toekomst bijzondere aandacht te hebben  voor afspraken m.b.t. informatie-uitwisseling 
tussen de verschillende  actoren. Ook moet er bij complexe  problematieken  voldoende 
aandacht zijn voor kwaliteitsvolle  diagnostiek en gedeelde besluitvorming met 
betrokkenheid van diverse expertise  zowel  vanuit  jeugdhulp als vanuit  geestelijke  
gezondheid en/of psychiatrie.  
2.Er zal gewerkt worden aan een bekendmaking  van het gegeven  ‘SCR’. Het wordt onder 
meer geagendeerd op een overleg met de koepelorganisaties.  Bij de start van elke 
SCR zullen alle betrokkenen  die bevraagd worden goed geïnformeerd worden over de 
doelstellingen en de finaliteit van een SCR.
In complexe of geblokkeerde  trajecten  is een goede diagnostiek  noodzakelijk. In 
lopende trajecten – veilig verblijf, de ideale wereld en gedeelde verantwoordelijkheid 
– gaat, net als bij de uitwerking  van een versterkt  geïntegreerd  jeugd-  en gezinsbeleid, 
veel aandacht naar het luik diagnostiek.
Binnen het geïntegreerde jeugd- en gezinsbeleid  gaat binnen het thema  van gedeelde 
verantwoordelijkheid specifieke aandacht naar beroepsgeheim, informatiedeling en 
informationele continuïteit.
3.Momenteel is er nog geen volgende SCR opgestart.
