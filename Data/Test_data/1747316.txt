title: Investeringen fietsinfrastructuur - Kopenhagensubsidies
thema: Lokale overheden en Binnenlands bestuur
Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747316
thema link: https://www.vlaamsparlement.be/parlementaire-documenten/schriftelijke-vragen/1542909
SCHRIFTELIJKE VRAAG
nr. 364
van MARINO  KEULEN
datum: 7 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Investeringen fietsinfrastructuur  -  Kopenhagensubsidies
De Vlaamse Regering heeft op voorstel van de minister bevoegd  voor Binnenlands 
Bestuur en de minister bevoegd voor Mobiliteit  de Kopenhagensubsidies in het leven 
geroepen.
Vlaanderen legt 1 euro bij voor elke 2 euro die lokale besturen  investeren in 
fietsinfrastructuur op of aan gemeentelijke  wegen.
Het bedrag van 150 miljoen  euro dat daarvoor beschikbaar is, wordt  verdeeld op basis 
van trekkingsrechten op basis van het aantal inwoners  per gemeente.
1.Welke lokale besturen hebben al projecten ingediend? Welke budgettaire raming  
leggen de besturen voor in verband met deze projecten?
2.Welke projecten werden al positief beoordeeld?
3.Hoeveel dossiers  werden al besproken in samenwerking  met het departement  
Mobiliteit en Openbare Werken?
4.Welke subsidies  werden al goedgekeurd?
Deze vraag werd gesteld  aan de ministers  Bart Somers (364), Lydia  Peeters (1472)
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 364 van 7 juli 2021
van MARINO  KEULEN
1-3.Op datum van 31 augustus 2021 hebben 17 gemeenten  in totaal  29 projecten 
aangemeld via het Digitaal  Loket.  
Op basis van adviesvragen  over concrete projecten van lokale besturen aan het 
Agentschap Binnenlands Bestuur  en op basis van consultaties van de gemeenten met 
de medewerkers van het departement Mobiliteit  en Openbare werken, kan aanvullend 
melding worden  gemaakt van bijkomend 28 potentiële (nog niet aangemelde)  
projecten. 
Of projecten al dan niet in aanmerking komen voor subsidiëring via het 
fietssubsidieplan ‘Kopenhagen’ wordt beslist  na de bespreking in een 
projectstuurgroep (PSG; zie: link PSG ). Die projectstuurgroep mag geen afbreuk  doen 
aan de lokale autonomie, maar verzekert een inhoudelijke  bewaking  van de 
investeringsprojecten voordat de subsidieaanvraag effectief wordt ingediend/  
aangemeld.
Van de 29 reeds aangemelde projecten  werd voor 13 projecten de bespreking in de 
projectstuurgroep (PSG) reeds afgerond.  Voor de overige 16 projecten  is de PSG nog 
niet samengekomen, of werden er bijkomende vragen  en verduidelijkingen gesteld. 
Ook 14 van de 28 nog niet aangemelde projecten hebben een volledige bespreking in 
de PSG achter  de rug. 
De 29 aangemelde projecten  omvatten in totaal een subsidieaanvraag van 
3.878.654,74 euro. Een aantal projecten overschrijdt echter het trekkingsrecht  per 
gemeente, waardoor de netto gevraagde  subsidie 3.766.297,73 euro bedraagt. 
Tegelijk hebben  12 gemeenten hun trekkingsrecht nog niet allemaal opgebruikt.  Er 
rest nog 9.580.314,34 euro aan trekkingsrechten  die deze gemeenten kunnen 
opnemen. 
4.Vanaf eind augustus  2021 kunnen  de gemeenten in het Digitaal Loket  de eerste schijf 
van 80% van de subsidie  aanvragen.  Het saldo van het subsidiebedrag wordt  betaald 
na voltooiing van de werken en de financiële beoordeling,  en dit uiterlijk op 31 december 
2025. Het is pas in deze laatste fase dat de subsidiebedragen  definitief zullen worden 
goedgekeurd.
