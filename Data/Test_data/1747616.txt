title: Sociale huisvestingsmaatschappijen (SHM's) West-Vlaanderen - Wachtlijsten
thema: Wonen
pdf link: https://docs.vlaamsparlement.be/pfile?id=1747616
thema link: https://www.vlaamsparlement.be/parlementaire-documenten/schriftelijke-vragen/1542978
SCHRIFTELIJKE VRAAG
nr. 644
van LOES  VANDROMME
datum: 7 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale huisvestingsmaatschappijen (SHM’s)  West-Vlaanderen  -  Wachtlijsten
Sociale huisvesting is en blijft in het kader van armoedebestrijding bijzonder belangrijk.  
Daarom is het ook belangrijk een goede monitoring te hebben van de noden.
De cijfers over de kandidaat-huurders per 31 december 2020 zouden  beschikbaar  zijn 
vanaf 30 juni 2021, zo begreep ik uit het antwoord op schriftelijke  vraag nr. 311 van 10 
februari 2021 van collega  Joke Schauvliege.
1.Kan de minister een overzicht geven van het aantal unieke personen/huishoudens  in 
West-Vlaanderen dat per 31 december ingeschreven stond op een wachtlijst  bij een 
sociale huisvestingsmaatschappij voor de jaren 2018, 2019 en 2020? Graag een 
overzicht per jaar, per gemeente en per huisvestingsmaatschappij.
2.Kan de minister  een overzicht geven van het aantal toewijzingen  in 2018, 2019 en 
2020, in West-Vlaanderen, met een opsplitsing tussen interne mutaties en nieuwe  
toewijzingen? Graag een overzicht per jaar en per gemeente.
3.Kan de minister  een overzicht geven  van het aantal (unieke) nieuwe inschrijvingen op 
de wachtlijst van een sociale huisvestigingsmaatschappij voor de jaren 2018, 2019 en 
2020 in West-Vlaanderen?  Graag  een overzicht  per jaar, per gemeente en per 
huisvestingsmaatschappij.
4.Kan de minister  een overzicht geven  van de gemiddelde wachttijd voor de mensen  die 
in de jaren 2018,  2019 en 2020 een woning toegewezen  kregen in West-Vlaanderen? 
Graag een overzicht per jaar en per gemeente.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 644 van 7 juli 2021
van LOES  VANDROMME
1.U vindt de gevraagde  gegevens in de bijlage 1 met enerzijds het aantal kandidaat-
huurders met een West-Vlaamse gemeente als domiciliegemeente en anderzijds  de 
kandidaat-huurders gegroepeerd per West-Vlaamse SHM waar zij ingeschreven zijn.
 
2.In de bijlage 2 vindt u het aantal toewijzingen  aan kandidaat-huurders die een woning 
gelegen in West-Vlaanderen kregen  toegewezen.  Verder  werden  de toewijzingen 
opgedeeld per type dossier en per gemeente. We vinden het aantal toewijzingen  door 
te kijken  of we een kandidaat-huurder kunnen terugvinden bij de zittende  huurders  van 
dat jaar. Kandidaat-huurders  die in december 2020 een toewijzing kregen,  worden  op 
die manier nog niet teruggevonden bij de huurders  (cijfers 2021 zijn nog niet 
beschikbaar). Bij de andere jaren stelt dit probleem zich niet, en zijn dus alle 
toewijzingen terug te vinden.
3.In de bijlage  3 staat het aantal  kandidaat-huurders met een West-Vlaamse gemeente 
als domiciliegemeente. Daarnaast  zijn diezelfde kandidaat-huurders ook gegroepeerd 
weergegeven per West-Vlaamse SHM waar ze ingeschreven  zijn.
4.In de bijlage  4 vindt u de wachttijd bij de standaarddossiers, geteld in aantal dagen. De 
toegewezen woning  is gelegen in de provincie  West-Vlaanderen.  In sommige gemeenten  
zijn er weinig  toewijzingen. Gezien het laag aantal toewijzingen  kan de gemiddelde 
wachttijd van deze toewijzingen  dus een vertekend beeld  geven.  Daarnaast geldt ook 
hetzelfde punt rond de toewijzingen  in december 2020, zoals vermeld  in het antwoord 
op vraag 2.
BIJLAGEN
1.Aantal unieke kandidaten
2.Toewijzingen
3.Aantal nieuwe  inschrijvingen
4.Gemiddelde  wachttijd
