title: Project 'Boer zoekt natuur, natuur zoekt boer' - Uitwerking en opvolging
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=1747123
thema link: https://www.vlaamsparlement.be/parlementaire-documenten/schriftelijke-vragen/1545986
SCHRIFTELIJKE VRAAG
nr. 1230
van EMMILY  TALPE
datum: 14 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Project ‘Boer zoekt  natuur, natuur zoekt  boer’  -  Uitwerking en opvolging
Deze zomer  gaat het twee jaar durende project 'Boer zoekt  natuur, natuur zoekt boer' 
van start. Voor dat project slaan het Algemeen Boerensyndicaat (ABS)  en Natuurpunt de 
handen in elkaar. Het project wil een halt toeroepen aan de sterke polarisatie  tussen 
landbouw en natuur, die naar aanleiding  van een aantal problematieken,  zoals stikstof, 
droogte en biodiversiteit, op de voorgrond treedt.
ABS en Natuurpunt slaan de handen in elkaar  en organiseren  onder meer jobswitches, 
bootcamps en boerenlandgames, waarbij een buitenparcours wordt  opgesteld voor 
gemengde teams van boeren en natuurbeschermers,  waarin  ook familie en kennissen 
worden uitgenodigd om opdrachten uit te voeren die gerelateerd  zijn aan de twee 
sectoren. Met een gezamenlijk projectteam bij landbouwers en lokale afdelingen  van 
Natuurpunt worden ook werven ‘boerennatuur’ opgestart om concrete terreinacties in de 
steigers te zetten in functie van biodiversiteits- en landschapsherstel  en bodem- en 
waterbeheer. Een impactbarometer van elk initiatief moet jaarlijks tot beleidsrelevante 
conclusies en aanbevelingen  leiden.
Met het project is een budget van 50.000 euro van ABS, evenveel van Natuurpunt, én 
211.000 euro van de Vlaamse overheid gemoeid.  Uit het antwoord op mijn schriftelijke 
vraag nr. 1101 van 10 juni 2021 is gebleken  dat de Vlaamse  Landmaatschappij (VLM) 
het project zal opvolgen  en hierover zal rapporteren aan de minister. Het engagement  
van de minister beperkt zich tot het reserveren van de nodige financiële middelen voor 
het project, die werden  geput uit de middelen voor Plattelandsbeleid.
1.a) Op welke manier en hoe vaak zullen jobswitches worden  georganiseerd?
b)Hoe zal worden  bepaald  wie voor welke  wissels in aanmerking komt?
2.a) Hoe zullen  de bootcamps worden opgevat?
b)Met welke frequentie worden  ze georganiseerd en in hoeveel deelnemers  wordt  
telkens voorzien?
3.a) Hoe worden  de boerenlandgames opgevat?
b)Met welke frequentie worden  ze georganiseerd en in hoeveel deelnemers  wordt  
telkens voorzien?
4.Welke specifieke KPI’s (key performance  indicator) werden  vastgesteld  rond het 
project ‘Boer zoekt natuur, natuur zoekt boer’?
5.a) ABS en Natuurpunt brengen elk 50.000 euro in en de minister trekt 211.000  
euro uit. 
Hoe werkt  de financiering  precies? Door wie worden die budgetten beheerd?
b)Zijn er ook specifieke deelbudgetten gereserveerd voor de verschillende 
onderdelen (aanwerving  extra medewerkers,  jobswitches, bootcamps…)?
6.a) Op welke manier, op basis van welke concrete parameters  en met welke 
regelmaat zal de VLM het project opvolgen?
b)Wanneer zal de VLM bij de minister verslag uitbrengen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1230  van 14 juli 2021
van EMMILY  TALPE
1.Jobswitches zijn op zich een veelgebruikt concept,  maar werden nog nooit 
georganiseerd tussen landbouwers en natuurbeschermers. Aan de hand van een 
gezamenlijke oproep geeft dit project  landbouwers en natuurbeschermers de kans om 
een dag lang in elkaars schoenen  te staan  en mee te draaien in de dagelijkse activiteit.  
Op die manier  kunnen ze proeven van respectievelijk de boerenstiel of 
natuurbescherming sensu lato. De jobswitches – en de ervaringen die eruit volgen - 
worden via gerichte communicatie  gecommuniceerd naar zowel eigen leden  als een 
breed publiek. Via de communicatiekanalen van ABS en Natuurpunt  zullen  de 
kandidaten voor de jobswitches gezocht worden. Het projectteam  zal de selectie 
organiseren. Er zullen minimaal 8 jobswitches worden georganiseerd.
2.ABS en Natuurpunt zullen een oproep  lanceren voor deelnemers om zich gedurende 
een hele dag te buigen  over het centrale  projectthema.  Ze doen dit onder begeleiding 
van een moderator en op een inspirerende locatie. Voor elk bootcamp worden de 
verworven inzichten  gedeeld met een breed  doelpubliek.  In het project worden  twee 
bootcamps per jaar voorzien  met telkens 20 deelnemers, 10 landbouwers en 10 
natuurbeschermers.
3.In een boerenlandgame wordt een buitenparcours opgesteld voor gemengde teams van 
boeren en natuurbeschermers, waarin ook familie en kennissen worden  uitgenodigd 
om opdrachten  uit te voeren  die gerelateerd zijn aan de twee sectoren. Er zal één 
boerenlandgame georganiseerd  worden voor een doelpubliek  van minstens 200 
personen. 
4.De KPI’s hebben  betrekking op de output van diverse projectonderdelen, zoals de 
organisatie van de events en de verschillende communicatie-initiatieven.  Er wordt ook 
een projectbrochure  voorzien op het einde. Daarnaast zal een impact-barometer een 
kwalitatieve inschatting geven van de resultaten van het project.
5.Natuurpunt en ABS zijn gelijkwaardige  projectpartners, zij staan elk in voor de eigen 
inbreng. De subsidie die de Minister verleent, gebeurt via de toelage  plattelandsbeleid.  
Voor de uitvoering van het project voorzien  beide  partners elk 1 medewerker.
6.De VLM zal trimesterieel met de projectindieners  samenzitten om de verschillende  
onderdelen van het project op te volgen. De VLM zal minstens jaarlijks verslag 
uitbrengen bij de minister. 
