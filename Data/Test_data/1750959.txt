title: Vlaamse steun aan internationale mensenrechtenactiviteiten - Evolutie
thema: Buitenlands beleid
pdf link: https://docs.vlaamsparlement.be/pfile?id=1750959
thema link: https://www.vlaamsparlement.be/parlementaire-documenten/schriftelijke-vragen/1548389
SCHRIFTELIJKE VRAAG
nr. 426
van ANNICK LAMBRECHT
datum: 25 augustus  2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Vlaamse steun  aan internationale mensenrechtenactiviteiten   -  Evolutie
In antwoord op schriftelijke vraag  nr. 376 van 17 juni 2021 antwoordde  de minister-
president omtrent de steun aan internationale mensenrechtenactiviteiten:
“Verder geeft de Vlaamse Regering via subsidies uitvoering aan haar doel om de rechten  
van LGBTQI+, vrouwen, minderheden  een plaats te geven in het internationale beleid. 
Enkele voorbeelden (geen  exhaustieve  lijst):
-Steun aan de organisatie Badayaa voor het Queer Women  in Egypt Project.
-Steun aan de organisatie Mozaika (Letland)  voor het organiseren van een conferentie 
over het concept human dignity. Deze conferentie zal plaatsvinden op 6 augustus in 
hybride vorm. Vlaanderen fungeert als één van de belangrijkste  partners. Ik draag  ook 
zelf bij aan deze conferentie door middel  van een videoboodschap.
-Subsidie aan de stichting ‘Mophradat’ die een belangrijke rol speelt in het mondig  maken 
van vrouwelijke, Arabische kunstenaars  en middenveldorganisaties in het Midden-Oosten 
en Noord-Afrika.
-Subsidie aan de Baltische Triënnale in het Contemporary  Art Centre in Vilnius,  Litouwen.  
Tijdens de veertiende  editie van de Triënnale  is tot augustus 2021 kunst te zien van 
kunstenaars die specifiek werken  rond LGBTQI+.
-Om de ratificatie  en uitvoering van de conventie van Istanbul te bevorderen,  ondersteunt 
Vlaanderen het meerlandenprogramma  van de Raad van Europa om geweld tegen  
vrouwen te beëindigen.”
Graag ontving ik de exhaustieve lijst van subsidies verstrekt in het kader van het 
internationale beleid. Graag per jaar een overzicht van de gefinancierde  projecten  en of 
organisaties en per project of organisatie de inhoud van het project of organisatie, de 
duurtijd van het project,  het land of de landen  waar dit project plaatsvond of de organisatie  
actief is en het toegekende  bedrag. Graag  een overzicht  sinds 2010 tot op heden.
JAN JAMBON 
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
ANTWOORD
op vraag nr. 426 van 25 augustus 2021
van ANNICK LAMBRECHT
Als bijlage  gaat het overzicht van subsidies verstrekt in het kader van buitenlands beleid, 
voor de jaren 2020 en 2021 (laatste update dateert van 3 september  2021). 
Aangezien het niet haalbaar  is om dit voor de gehele gevraagde  periode manueel op te 
lijsten, verwijzen wij voor de voorgaande  jaren naar de website www.fdfa.be en meer 
specifiek naar: 
https://www.fdfa.be/nl/samenwerking-2?f%5B0%5D=pas_1115%3A538&page=1. Daar 
kan een overzicht van de subsidies per land, thema en organisatie  worden teruggevonden. 
Ik geef ook graag mee dat een Vlaams subsidieregister publiek  toegankelijk zal zijn uiterlijk 
tegen 1 juli 2022. Bedoeling daarvan  is om een historische dataset over de verstrekte 
subsidies over tien jaar aan te leveren.
BIJLAGE
Overzicht subsidies verstrekt in het kader van buitenlands beleid voor de jaren 2020 en 
2021 (laatste update dateert van 3 september 2021)
