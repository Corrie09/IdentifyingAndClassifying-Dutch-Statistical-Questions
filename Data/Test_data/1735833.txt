title: Aanpak onveilige schoolroutes - Provincie Antwerpen
thema: Mobiliteit en Verkeer
Onderwijs en Vorming
Openbare werken
pdf link: https://docs.vlaamsparlement.be/pfile?id=1735833
thema link: https://www.vlaamsparlement.be/parlementaire-documenten/schriftelijke-vragen/1534044
SCHRIFTELIJKE VRAAG
nr. 1353
van ORRY VAN DE WAUWER
datum: 17 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Aanpak onveilige schoolroutes  -  Provincie Antwerpen
Er wordt 30 miljoen euro uitgetrokken om op korte termijn 69 onveilige plekken en 
kruispunten op schoolroutes in de provincie Antwerpen te beveiligen. Dat is een welkome 
inspanning die de minister midden juni aankondigde. In totaal werden  193 onveilige punten 
gedetecteerd op schoolroutes  in de provincie  Antwerpen. Voor de meerderheid van de 
overige punten wordt  nog bestudeerd hoe ze beveiligd  kunnen worden. 
1.Kan een overzicht gegeven worden van de 193 onveilige  plekken op schoolroutes in 
de provincie Antwerpen?  Op welke  manier  werden  deze plekken  gedetecteerd?
2.Kan een overzicht  gegeven worden  van de 69 punten die op korte termijn aangepakt  
zullen worden? Kan bij elk punt aangegeven worden wat het onveilige element  is en 
op welke  concrete manier  dit punt aangepakt zal worden? Wat is de gehanteerde 
timing daarbij?
3.Welke stappen worden verder gepland in het onderzoek naar de overige  onveilige  
plekken? 
4.Zal een soortgelijk traject worden opgestart in de andere  Vlaamse  provincies?
5.Lopen de gedetecteerde knelpunten gelijk  met plekken die opgenomen zijn in de 
dynamische lijst van gevaarlijke kruispunten?  Hoeveel gevaarlijke kruispunten  kunnen 
met dit initiatief weggewerkt worden? Wanneer wordt de vernieuwde dynamische  lijst 
van gevaarlijke  kruispunten verwacht?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1353 van 17 juni 2021
van ORRY VAN DE WAUWER
1.Het gevraagde overzicht is toegevoegd  in bijlage 1. Deze plekken zijn gedetecteerd via 
een formulier gericht aan alle Vlaamse steden en gemeenten. Daarin konden zij zelf 
voor hun grondgebied  aangeven waar zij knelpunten waarnemen. 
2.De knelpunten  die op korte termijn zullen worden aangepakt door AWV, zijn in 
bijgevoegde tabel aangeduid met “Quick win”. AWV streeft ernaar  om deze knelpunten 
aan te besteden in 2021-2022.
3.De locaties  waarvoor verder  onderzoek nodig is, worden  eerst onderzocht door AWV. 
Indien nodig wordt een extern  studiebureau  ingeschakeld. AWV plant een overleg met 
de stad/gemeente  (en eventueel het studiebureau) om de oplossingsmogelijkheden te 
bespreken en onderneemt vervolgens  de nodige stappen  voor de uitvoering der 
werken. Indien blijkt dat er voor het onderzochte  knelpunt  geen quick win maatregelen  
mogelijk zijn, bekijkt AWV of dit knelpunt  in een toekomstig  investeringsproject  kan 
worden opgenomen.
4.Het traject verloopt gelijkaardig en simultaan in alle Vlaamse provincies.
5.Er zijn 18 gevaarlijke  punten ingestuurd via de schoolrouteknelpunten,  waarvan  3 in 
Antwerpen. Deze gevaarlijke punten worden  prioritair behandeld.  AWV onderzoekt nog 
op welke locaties quick win maatregelen de verkeersveiligheid kunnen  verbeteren in 
afwachting van een grotere ingreep. Deze zullen in het kader van de schoolroutes 
worden uitgevoerd. De vernieuwde dynamische lijst van gevaarlijke punten wordt  
verwacht na de zomer.
BIJLAGE
Overzicht
