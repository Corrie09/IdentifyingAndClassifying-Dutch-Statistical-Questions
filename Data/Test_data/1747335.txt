title: Toename schildpadden in de natuur - Sensibilisering
thema: Dierenwelzijn
pdf link: https://docs.vlaamsparlement.be/pfile?id=1747335
thema link: https://www.vlaamsparlement.be/parlementaire-documenten/schriftelijke-vragen/1544951
SCHRIFTELIJKE VRAAG
nr. 895
van LUDWIG  VANDENHOVE
datum: 9 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Toename schildpadden  in de natuur   -  Sensibilisering
Er worden de laatste tijd steeds  meer waterschilpadden gevonden, zelfs in die mate dat 
natuurhulpcentra ze niet meer opgevangen  krijgen. Bovendien gaat het om invasieve 
exoten. Het gevolg is dat de dieren in toenemende mate geëuthanaseerd moeten 
worden.
Wateroverlast kan een reden  zijn, bijvoorbeeld dat ze door hevige regenval in bepaalde 
periodes meegespoeld worden en op andere plaatsen  terechtkomen. Maar meestal  
worden kleine waterschilpadjes aangekocht als huisdieren voor kinderen, maar natuurlijk 
worden die groot  en dan worden ze gewoon uitgezet.
1.a) Lijkt een sensibiliseringscampagne  naar verkooppunten en dierenwinkels 
aangewezen? 
b)Kunnen bij zo’n informatiecampagne het lager onderwijs en de gemeenten ook 
een rol spelen?
2.Heeft  de minister andere voorstellen om dit toenemende probleem  qua dierenwelzijn 
aan te pakken?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 895 van 9 juli 2021
van LUDWIG  VANDENHOVE
1.Ik beschik niet over gegevens waaruit moet blijken  dat het dumpen van 
waterschildpadden in de natuur of in dierenasielen zou toenemen.
Bij de opstelling van de positieve lijst is er hoe dan ook op toegekeken om geen 
invasieve soorten op te nemen. De dierenwelzijnsregelgeving verbiedt de 
verhandeling en het houden van deze soorten.
Het educatieve project “dierenwelzijnindeklas.be”  is specifiek door de dienst 
dierenwelzijn opgezet om de schoolkinderen te informeren en sensibiliseren  voor het 
welzijn van dieren in het algemeen.
2.Ik heb dan ook geen reden om hiervoor nog bijkomende maatregelen uit te werken. 
