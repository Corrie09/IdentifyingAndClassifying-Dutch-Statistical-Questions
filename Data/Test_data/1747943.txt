title: Samenwerking mobiliteit en toerisme - Overlegstructuur
thema: Mobiliteit en Verkeer
Toerisme
pdf link: https://docs.vlaamsparlement.be/pfile?id=1747943
thema link: https://www.vlaamsparlement.be/parlementaire-documenten/schriftelijke-vragen/1548366
SCHRIFTELIJKE VRAAG
nr. 1314
van CATHY  COUDYSER
datum: 25 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Samenwerking mobiliteit en toerisme  -  Overlegstructuur
Uit het gecoördineerde  antwoord van minister Peeters  op mijn eerdere schriftelijke vraag 
nr. 698 van 17 maart 2020 (nr. 503 aan minister Demir) blijkt dat het agentschap  Toerisme 
Vlaanderen in het kader van de spreiding van toerisme in de ruimte maximaal  wil wegen 
op de ontsluiting van zowel  deelbestemmingen  binnen Vlaanderen als van Vlaanderen  zelf 
en zijn toegangspoorten. Het agentschap acht het wenselijk om erop toe te zien dat er bij 
de opmaak van de regionale vervoersplannen  voldoende rekening wordt gehouden met de 
toeristische aantrekkingspunten. Ook bij de uitwerking van de mobipunten in het kader 
van combimodaliteit moet rekening worden gehouden met de noden/wensen van de 
(inter)nationale toerist. Daarnaast verduidelijkte de minister dat er ook verder zou worden  
gekeken naar de ontsluiting van waterwegen voor bezoekers  en dat reisformules  zoals 
‘fiets en openbaar vervoer’ zouden  worden geoptimaliseerd.
Tijdens de voorbije legislatuur  werd voor de aanpak van gemeenschappelijke uitdagingen  
op het vlak van mobiliteit en toerisme het overlegplatform mobiliteit en bereikbaarheid 
opgericht. De minister gaf in haar antwoord aan dat dit overlegplatform sedert  begin 2018 
niet meer samen is gekomen. Ten tijde van dit antwoord werd nog onderzocht  welke  
samenwerkingsvorm het meest geschikt  is voor toekomstig overleg  tussen Toerisme 
Vlaanderen, MOW (Mobiliteit  en Openbare Werken) en de diverse mobiliteitsactoren rond 
deze onderwerpen.
1.Kan de minister  verduidelijken  onder welke vorm of structuur  Toerisme  Vlaanderen de 
komende jaren overleg zal plegen  met MOW en de diverse mobiliteitsactoren  rond 
bovenvermelde mobiliteitsvraagstukken  met toeristische link? In geval  van een nieuwe  
structuur, welke concrete mobiliteitsactoren zijn hierbij betrokken?
2.Kan de minister voor elk van de vier bovenvermelde vraagstukken (opmaak regionale 
vervoersplannen, uitwerking mobipunten, ontsluiting  waterwegen en optimalisatie  
reisformule ‘fiets en openbaar vervoer’)  verduidelijken welke  opeenvolgende  stappen  
daaromtrent sedert maart 2020 tot op heden  zijn ondernomen? Graag  met inbegrip 
van enkele concrete West-Vlaamse voorbeelden waar deze legislatuur onderzoek rond 
wordt verricht/werk van zal worden gemaakt.
Deze vraag werd gesteld  aan de ministers  Zuhal Demir (1314), Lydia Peeters (1538)
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD 
op vraag nr. 1314 van 25 augustus 2021
van CATHY COUDYSER
1.Met betrekking tot watertoerisme bestaat er wel structureel overleg tussen Toerisme 
Vlaanderen en het beleidsdomein MOW. Toerisme Vlaanderen is namelijk, naast het 
beleidsdomein MOW (departement, MDK en DVW), Sport Vlaanderen en een 
vertegenwoordiger van de waterrecreatieve  federaties en sportfederaties lid van het 
Vlaams Overlegplatform  voor waterrecreatie, - sport en –toerisme voor waterwegen en 
kust in Vlaanderen.  Het Overlegplatform wenst  de waterbeleving van de Vlaamse  
waterwegen verder te verhogen.  Door intensief samen te werken is het de doelstelling  
om op korte en lange  termijn  te bouwen aan een Vlaanderen waar waterbeleving een 
vaste waarde is in het toeristisch  en recreatief aanbod.  Toerisme  Vlaanderen  focust 
zich hierbij  op de mogelijkheden van de waterbeleving voor de culturele 
meerwaardezoeker. In het kader hiervan  hebben het departement MOW, het 
agentschap Maritieme  Dienstverlening  en Kust, De Vlaamse  Waterweg, Sport 
Vlaanderen en Toerisme Vlaanderen in 2020 een intentieverklaring Samen (net)werken 
voor meer waterbeleving in Vlaanderen  ondertekend (zie bijlage 1). In deze 
intentieverklaring wordt  de ambitie  vast gelegd om samen de waterbeleving in 
Vlaanderen te verhogen en te versterken.
Het overlegplatform ‘Mobiliteit’ is tot op heden nog niet opnieuw opgestart.  Zowel 
vanuit Toerisme  Vlaanderen als vanuit het departement  MOW wordt momenteel 
gezocht naar een optimale samenwerkingsformule.  Beide administraties streven hierbij 
naar concrete realisaties, eerder dan naar mooie  maar onuitgevoerde plannen.
Op dit moment wordt  vooral gekeken naar het opzetten van gerichte samenwerkingen 
rond specifieke mobiliteitsproblematieken.  In lijn hiermee hebben de beide 
administraties reeds  een aantal aanspreekpunten  geïdentificeerd voor thema’s als de 
vervoersregio’s, beleid, duurzaam vervoer  en fietsen. 
2.Over de regionale vervoersplannen heeft het agentschap  Toerisme Vlaanderen  
overleg gehad met de provinciale  toeristische organisaties (PTO’s) om na te gaan in 
hoeverre zij betrokken  zijn bij de opmaak  van deze plannen.  uit deze contacten  bleek 
een groot verschil  in betrokkenheid van de PTO’s tussen de provincies onderling.
Er is contact geweest tussen het agentschap  Toerisme  Vlaanderen en het departement 
Mobiliteit en Openbare werken om na te gaan in hoeverre de toeristisch-recreatieve 
vervoersstromen mee in rekening worden gebracht bij het uitwerken  van de regionale  
vervoersplannen. Dit is weldegelijk het geval. In principe zouden belangrijke 
toeristisch-recreatieve trekkers moeten  ontsloten worden met het openbaar vervoer. 
Toerisme Vlaanderen heeft in dit verband  ook de provincies  gevraagd  om hun 
prioriteiten (toeristisch-recreatieve punten waarvoor  het belangrijk  is dat deze met het 
openbaar vervoer  vlot bereikbaar zijn) door te geven.  De meeste  toeristische diensten  
van de provincies hebben dit evenwel (nog)  niet aangeleverd en er werd dan voorlopig 
geen bijkomende vraag doorgestuurd naar het departement Mobiliteit en Openbare 
Werken.
In de periode  maart 2020 tot de zomer 2021 werden in de 5 vervoerregio’s in West-
Vlaanderen volgende stappen  ondernomen voor de 4 vermelde items.
Opmaak van de regionale vervoersplannen:
In alle vervoerregio’s werd in de loop van 2020 gewerkt aan het korte termijn 
Openbaar Vervoersplan en aan het uittekenen van een regionaal  mobiliteitsplan 
RMP). De aangehaalde vraagstukken komen  daarbij  aan bod.
Het korte termijn openbaar vervoerplan werd in alle West-Vlaamse regio’s tegen 
eind 2020 in consensus  goedgekeurd  door de vervoerregioraden. 
Binnen het openbaar vervoerplan  worden onder  andere de Hoppin-punten 
aangeduid en keuzes gemaakt rond de verdere uitbouw van deelmobiliteit. Voor de 
Hoppin-punten waar deelmobiliteit zal aangeboden  worden, werden in de loop van 
2021 voorontwerpen uitgewerkt die via een unieke verantwoordingsnota  met de 
gemeenten, wegbeheerders en andere betrokken actoren besproken werden.  
Voor het regionaal mobiliteitsplan werd in alle regio’s een oriëntatienota 
goedgekeurd. Daarnaast werden in de loop van 2021 ook al inspraakmomenten  
georganiseerd met regionale stakeholders over de thema’s die relevant zijn voor 
het regionaal mobiliteitsplan en werd er verder  gewerkt aan de opmaak van de 
lange termijnvisie.
Vervoerregio OV-plan RMP
Brugge Definitief vastgesteld  door de 
vervoerregioraad op 23 
november 2020.Oriëntatienota goedgekeurd door de 
vervoerregioraad op 27 
januari 2020.
Sindsdien werden 
participatiesessies georganiseerd over de 
verschillende thema’s,  de 
verschillende thema’s 
kwamen ook al ambtelijk en 
een eerste keer politiek aan 
bod. 
Kortrijk Definitief vastgesteld  door de 
vervoerregioraad op 4 
december 2020.Oriëntatienota goedgekeurd door de 
vervoerregioraad op 2 
oktober 2020.  Sindsdien 
werden participatiesessies 
georganiseerd over de 
verschillende thema’s.
Midwest Definitief vastgesteld  door de 
vervoerregioraad op 15 
december 2020.Oriëntatienota goedgekeurd door de 
vervoerregioraad op 26 mei 
2020.
Sindsdien werden 
participatiesessies georganiseerd over de 
verschillende thema’s,  de 
verschillende thema’s 
kwamen ook al ambtelijk en 
een eerste keer politiek aan 
bod. 
Oostende Definitief vastgesteld  door de 
vervoerregioraad op 13 
november 2020.Oriëntatienota goedgekeurd door de 
vervoerregioraad op 24 
april 2020.
Sindsdien werden 
participatiesessies georganiseerd over de 
verschillende thema’s,  de 
verschillende thema’s 
kwamen ook al ambtelijk en 
een eerste keer politiek aan 
bod. 
Westhoek Definitief vastgesteld  door de 
vervoerregioraad op 16 
december 2020.Oriëntatienota goedgekeurd door de 
vervoerregioraad op 13 mei 
2020.
Sindsdien werden 
participatiesessies georganiseerd over de 
verschillende thema’s,  de 
verschillende thema’s 
kwamen ook al ambtelijk en 
een eerste keer politiek aan 
bod. 
Uitwerking van de mobipunten:
Daarnaast zijn er ook punten  die belangrijk zijn voor toerisme  en recreatie, maar 
globaal genomen minder  volk trekken. Het zou vreemd zijn deze punten absoluut 
te willen ontsluiten via het openbaar vervoer. Voor deze locaties  moeten we er 
vooral op toezien  dat deze via de mobipunten  of hopinpunten kunnen bereikt  
worden. Deze mobipunten (met uitzondering  van de buurtmobipunten) zijn in 
principe geïntegreerd in de regionale vervoersplannen. Op vandaag zijn er nog maar 
weinig mobipunten  ontwikkeld, maar zijn er wel een aantal projecten waarbij men 
het toeristisch gebruik  van deze mobipunten  mee in rekening brengt  (o.a. de 
Pajotse toerismepunten ). Deze projecten  trachten we verder op te volgen.  Goede  
praktijken vormen immers inspiratie voor andere regio’s.
Vorig jaar heeft het agentschap Toerisme  Vlaanderen een studie  laten uitvoeren 
rond ‘mobiliteit op vakantie voor mensen met een drempel’.  Deze studie is te 
raadplegen via volgende link: Mobiliteit op vakantie voor mensen met een 
drempel.pdf (paddlecms.net)
In dit onderzoek werd gezocht naar concrete oplossingen om mobiliteitsdrempels 
voor mensen met een financiële of fysieke drempel weg te werken. Om tot concrete 
pistes te komen startte het studiebureau ‘Transport & Mobility Leuven’  met een 
uitgebreid literatuuronderzoek dat een veertigtal interessante  initiatieven  
opleverde. Uit deze initiatieven selecteerden  de onderzoekers  er zes waarvan ze 
gedetailleerde fiches maakten. Drie initiatieven werden  verder  uitgewerkt.  Het 
betreft:
deelfietsen-fietsverhuur op locatie,  vooral  nuttig voor verplaatsingen  op de 
vakantiebestemming;
uitbreiding  van het aanbod van de Minder Mobielen Centrale  (MMC) voor 
toeristische verplaatsingen;
een lokale shuttle of deelbusje dat door de gemeente  gedeeld wordt en dat 
vakantiegangers naar hun bestemming brengt.
De andere  initiatieven zijn eveneens relevant  maar werden  in het kader van deze 
studie niet uitgewerkt:
deelauto’s: vooral  voor verplaatsingen op de locatie;
(spontaan) carpoolen/ritdelen  waarbij  autoritten gedeeld worden door 
vakantiegangers, al dan niet na het vervoer formeel geregeld te hebben;
een uitbreiding van de flextaxi, of ‘Vervoer  op Maat’ binnen het decreet 
basisbereikbaarheid en uitgerold in verschillende vervoersregio’s in 
Vlaanderen.
Deze studie handelde specifiek over het zoeken  naar mobiliteitsoplossingen voor 
mensen met een fysieke  of financiële drempel,  toch kwamen hier ook heel wat 
interessante initiatieven  naar boven die oplossingen zouden kunnen bieden voor 
minder goed bereikbare toeristisch-recreatieve plekken. 
Voor de mobipunten/Hoppinpunten kreeg het regelgevend kader vorm dankzij 
het BVR Mobipunten (goedkeuring 11 september2020) en het nieuwe BVR 
Hoppinpunten (eerste keer principieel  goedgekeurd op 16 juli 2021,  adviezen 
MORA en Raad van State nog te verwerken). Via deze weg kunnen gemeenten  
ook subsidies aanvragen om de Hoppinpunten  in te richten of te herinrichten.
Aan hoppinpunten bij toeristische bestemmingen of andere attractiepolen, 
worden plattegronden  voorzien.
In de vervoerregio’s  werden de Hoppinpunten  die van belang zijn bij de 
uitwerking van het korte termijn Openbaar  Vervoerplan aangeduid.  
Vervolgens werden in elke vervoerregio’s unieke verantwoordingsnota’s  
uitgewerkt voor alle Hoppinpunten waar deelmobiliteit zal worden aangeboden.  
Vervoerregio Stappen
Brugge Voor 14 Hoppinpunten  waar deelmobiliteit zal worden  
aangeboden werd de unieke  verantwoordingsnota 
goedgekeurd op de vervoerregioraad  van 28 juni 2021.  
Kortrijk Voor 11 Hoppinpunten  waar deelmobiliteit zal worden  
aangeboden staat goedkeuring  van de unieke  
verantwoordingsnota gepland op de vervoerregioraad van 1 
oktober 2021.   Voor 9 Hoppinpunten met deelmobiliteit moet 
de UVN nog afgewerkt worden.
Midwest Voor 12 Hoppinpunten  waar deelmobiliteit zal worden  
aangeboden werd de unieke  verantwoordingsnota 
goedgekeurd op de vervoerregioraad van 29 juni 2021.  Voor 
8 Hoppinpunten met deelmobiliteit  moet de UVN nog afgewerkt  
worden.
Oostende Voor 8 Hoppinpunten waar deelmobiliteit zal worden  
aangeboden werd de unieke  verantwoordingsnota 
goedgekeurd op de vervoerregioraad van 9 juli 2021.   Voor 4 
Hoppinpunten met deelmobiliteit moet de UVN nog afgewerkt  
worden.
Westhoek Voor 16 Hoppinpunten  waar deelmobiliteit zal worden  
aangeboden werd de unieke  verantwoordingsnota 
goedgekeurd op de vervoerregioraad van 30 juni 2021.  Voor 
5 Hoppinpunten met deelmobiliteit  moet de UVN nog afgewerkt  
worden.
Ontsluiting Waterwegen: 
Zie het antwoord op vraag 1.
Optimalisatie reisformulie ‘fiets en openbaar vervoer’
In de verschillende vervoerregio’s  wordt  binnen het zogenaamde vervoer op 
maat een aanbod voorzien van deelfietsen in functie van de last mile. Daarnaast 
zullen de Hoppinpunten ook uitgerust worden met fietsenstallingen zodat een 
vlotte overstap  van fiets naar openbaar vervoer en omgekeerd  mogelijk  wordt..  
Hieronder vindt u terug wat de stand van zaken is van de uitwerking van die 
Hoppinpunten met deelmobiliteit.
Daarnaast worden binnen de regionale mobiliteitsplannen verder werk gemaakt 
van het uittekenen  van een functioneel fietsnetwerk met het oog op een hoger 
comfortniveau en veiligheid.  
Vervoerregio Stappen
Brugge Op 14 locaties worden  deelfietsen  voorzien in aansluiting op 
het openbaar  vervoernetwerk. Aanbesteding door 
departement MOW in voorbereiding.
Kortrijk Op 20 locaties worden  deelfietsen  voorzien in aansluiting op 
het openbaar  vervoernetwerk. Aanbesteding door 
departement MOW in voorbereiding.
Midwest Op 20 locaties worden  deelfietsen  voorzien in aansluiting op 
het openbaar  vervoernetwerk. Aanbesteding door 
departement MOW in voorbereiding.
Oostende Op 10 locaties worden  deelfietsen  voorzien in aansluiting op 
het openbaar  vervoernetwerk. Aanbesteding door 
departement MOW in voorbereiding.
Westhoek Op 7 locaties worden  deelfietsen voorzien in aansluiting op het 
openbaar vervoernetwerk. Aanbesteding door departement 
MOW in voorbereiding.
BIJLAGE
Intentieverklaring Samen (net)werken voor meer waterbeleving  in Vlaanderen
