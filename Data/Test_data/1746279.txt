title: Geïntegreerd investeringsprogramma (GIP) 2022-2023 - Project 'Busbaan Stationslaan N32 Brugge - Uitvoering doorstromingsmaatregelen'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1746279
thema link: https://www.vlaamsparlement.be/parlementaire-documenten/schriftelijke-vragen/1548136
SCHRIFTELIJKE VRAAG
nr. 1523
van BERT  MAERTENS
datum: 16 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP)  2022-2023  -  Project ‘Busbaan Stationslaan 
N32 Brugge  - Uitvoering doorstromingsmaatregelen’
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten situeert zich in Brugge (GIP001384/01  ‘Busbaan  Stationslaan richting 
N32 – Uitvoering doorstromingsmaatregelen’).  Het Agentschap Wegen en Verkeer (AWV) 
reserveert voor de uitvoering  van dit project  1 miljoen euro in 2023.
1.Welke concrete ingrepen  zijn gepland  via dit project? Wat is de exacte  locatie  van dit 
project?
2.Wat is de huidige  stand van zaken? Welke stappen (administratief, procedureel, 
juridisch enzovoort) zijn reeds  genomen in dit dossier?
3.Welke fasering  en timing zullen  worden gehanteerd  bij de realisatie  van dit project?  
Welke stappen  (administratief, procedureel, juridisch  enzovoort) moeten nog 
ondernomen worden vooraleer de feitelijke werken kunnen  beginnen?  Wat is de 
realisatietermijn?
4.Wat is het totale budget dat wordt uitgetrokken  voor dit project?  Zijn er naast de 
Vlaamse overheid nog andere  partners die mee zullen  instaan  voor de financiering? 
Zo ja, graag vermelding  van de verschillende partners  en hun respectieve inbreng.
5.Vond recent overleg plaats met het stadsbestuur van Brugge  over het project?  
Wanneer vond het laatste  overleg plaats?  Welke afspraken  werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1523 van 16 augustus  2021
van BERT  MAERTENS
1.De locatie van dit project is de N342 ter hoogte van kilometerpunt 0 en 0.5
Deze werken houden een volledige herinrichting van dit wegvak  in - inclusief 
realisatie van een busbaan.
2.De uitvoering van deze werken  is voorzien in 2023.  De goedgekeurde projectnota ‘OV 
Corridorstudie De Phare & Stationslaan’ dateert van december  2019 en dient als 
basis om het uitvoeringsbestek voor te bereiden.
3.Voorafgaand  de aanvang  van de werken is er een overleg nodig met de betrokken 
partners (De Lijn, stad Brugge, nutsmaatschappijen…). Verder worden de nodige 
bouwtechnische onderzoeken  uitgevoerd en wordt het bestek opgemaakt. Aanvullend 
is er een uitgebreide communicatie met de bewoners  nodig. In overleg  met de lokale 
politie/stad zullen de uitvoeringsmodaliteiten met hun timing besproken worden. Dit 
heeft een belangrijke invloed op de duur van de werken.
4.Het totale budget is geraamd op 1 miljoen euro. Het Agentschap Wegen en Verkeer 
staat in voor de volledige financiering.
5.Gezien de uitvoering pas voorzien  is in 2023, heeft hierover nog geen recent  overleg  
plaatsgevonden met de stad Brugge.
