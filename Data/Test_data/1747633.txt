title: Ruiming zandoverlast - Nieuw afsprakenkader tussen Agentschap Maritieme Dienstverlening en Kust (MDK) en kustgemeenten
thema: Openbare werken
pdf link: https://docs.vlaamsparlement.be/pfile?id=1747633
thema link: https://www.vlaamsparlement.be/parlementaire-documenten/schriftelijke-vragen/1548160
SCHRIFTELIJKE VRAAG
nr. 1525
van CATHY  COUDYSER
datum: 17 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Ruiming zandoverlast  -  Nieuw afsprakenkader tussen Agentschap  Maritieme 
Dienstverlening en Kust (MDK) en kustgemeenten
In haar antwoord op mijn schriftelijke vraag  nr. 775 van 21 april 2020 gaf de minister 
aan dat in het kader van het voornemen van het MDK om ook in te zetten op natuurlijke 
kustverdedigingsprocessen (waaronder  embryonale duinvorming) voor de ruiming van 
zandoverlast gebruikgemaakt zal moeten worden van andere uitvoeringsmethoden.  Een 
nieuwe aanpak  met maximale vrijwaring van de natuurlijke  ontwikkelingen  is wenselijk 
en het agentschap zou innovatieve marktinitiatieven met een lagere milieu-impact  in 
vergelijking met de huidige techniek verder  onderzoeken in samenspraak  met (enkele) 
kustgemeenten. Dat zou finaal  moeten resulteren in nieuwe afspraken met de 
kustgemeenten.
1.Kan de minister verduidelijken  met welke  kustgemeenten  MDK hierover de voorbije 
maanden gesprekken heeft gevoerd?
2.Welke innovatieve technieken werden  op heden in kaart gebracht  en welke winst op 
het vlak van milieu-impact staat hier concreet tegenover?  Wat is de kostprijs  
verbonden aan de omschakeling naar deze nieuwe  techniek? Worden  de 
kustgemeenten geacht deze kostprijs volledig zelf te dragen  of overweegt MDK om 
hierin (deels) tussen te komen?
3.Tot welke (voorlopige) bevindingen of conclusies heeft het overleg  met de 
kustgemeenten hieromtrent op heden  geleid? Is er naar aanvoelen van de minister 
voldoende bereidheid bij de kustgemeenten om over te stappen  naar andere 
uitvoeringsmethoden? Zo ja, resulteerde  dit al in een nieuw  afsprakenkader en kan 
de minister in dat geval het kader meer in detail  toelichten? Zo niet, welke obstakels 
zijn er voor (welbepaalde) kustgemeenten?  Zijn er specifieke problematieken eigen 
aan de kustlijn van een of meerdere kustgemeente(n)  die verder  besproken moeten 
worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1525 van 17 augustus 2021
van CATHY  COUDYSER
1.Op basis van de twee ‘duin-voor-dijk’  testzones in Raversijde-Mariakerke en 
Oosteroever Oostende zijn afspraken gemaakt met de stad Oostende en de gemeente  
Bredene.
2.Momenteel  wordt  de impact van de aangebrachte aanplant op de morfologie  en het 
eolisch zandtransport in kaart gebracht.  Vermoedelijk neemt de zandoverlast op 
langere termijn af. Ten gevolge van de resultaten van dit proefproject,  zullen  de 
nodige stappen ondernomen worden, zoals bijvoorbeeld  een bevraging van de markt 
omtrent een verdere aanplanting.
Momenteel worden bijkomende dumpers ingezet om het zand te vervoeren  rond de 
afgebakende zones. Zowel in Oostende als Bredene neemt het agentschap  Maritieme 
Dienstverlening en Kust deze meerkost ten laste.
3.De strand-  en zeedijkconcessie, met een looptijd tot 2026, omvat  de globale 
afspraken rond het ruimen van zandoverlast door de kustgemeenten. Momenteel ligt 
de focus op nieuwe proefprojecten waar een ad hoc oplossing werd gevonden met de 
direct betrokken  kustgemeenten.
Het risico op ecologische schade  door machinale afvalruiming of ruiming van 
zandoverlast ter hoogte van waardevolle  natuurgebieden en spontaan  ontwikkelde 
duinvorming staat op de agenda van het overlegforum met de kustgemeenten.  
