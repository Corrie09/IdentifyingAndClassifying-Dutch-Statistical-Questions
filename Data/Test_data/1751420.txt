title: Steuninstrumentarium VLAIO - Betoelaagde projecten van clusterorganisaties rond aquacultuur
thema: Landbouw
Visserij
Wetenschap en Innovatie
pdf link: https://docs.vlaamsparlement.be/pfile?id=1751420
thema link: https://www.vlaamsparlement.be/parlementaire-documenten/schriftelijke-vragen/1549036
SCHRIFTELIJKE VRAAG
nr. 1007
van CATHY  COUDYSER
datum: 3 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Steuninstrumentarium VLAIO  -  Betoelaagde projecten van clusterorganisaties rond 
aquacultuur
In het voorstel  van resolutie (Parl.St. Vl.Parl. 2020-2021, nr. 753/3)  over de ontwikkeling  
van een duurzame en geïntegreerde aqua- en maricultuur in Vlaanderen,  dat op 2 juni jl. 
is aangenomen door het Vlaams Parlement, liggen volgende drie aanbevelingen vervat:  
“vraagt aan de Vlaamse regering om a) de mogelijkheden voor groei van de productie 
zowel op land als in zee, met duurzame en geïntegreerde benutting van ruimte,  water, 
grondstoffen en energie, verder te onderzoeken en te stimuleren; b) de wetenschappelijke 
kennis en de opschaling van proefprojecten  vanuit actoren zoals de universiteiten,  het 
Instituut voor Landbouw-,  Visserij-  en Voedingsonderzoek (ILVO), Inagro,  de Blauwe 
Cluster en het Vlaams Instituut  voor de Zee (VLIZ), verder te stimuleren en uit te rollen; 
c) de samenwerking en synergie tussen wetenschapsinstellingen, praktijkcentra, bedrijven 
en netwerken gericht te stimuleren met het oog op het realiseren van duurzame en 
geïntegreerde aqua- en maricultuurprojecten die economisch  rendabel worden; d) de 
kennisuitwisseling in binnen- en buitenland  tussen  de verschillende stakeholders  te 
faciliteren en te stimuleren ter bevordering van de aquacultuur.”
Ook Vlaamse clusterorganisaties kunnen bij VLAIO  (Agentschap Innoveren en 
Ondernemen) aankloppen voor ondersteuning. Het agentschap beschikt daartoe over 
diverse subsidie-instrumenten.
Speerpuntcluster de Blauwe Cluster wil bijdragen  tot een toekomstgerichte ontwikkeling  
van de aquacultuursector om verder  te evolueren naar duurzame praktijken, de impact op 
het milieu tot een minimum te beperken en tegelijkertijd de vangst en/of  productie van 
voeding uit de zee te maximaliseren. Specifiek zal worden gefocust op:
1/de teelt van schelpdieren en zeewier in het Belgisch deel van de Noordzee, evenals de 
ontwikkeling van “sea ranching” voor specifieke vissoorten en
2/ de ontwikkeling van zeeboerderijen uitgerust met autonome monitoringnetwerken die 
zich richten op de kweek van verschillende aquacultuursoorten en die flexibele  en continue 
productie mogelijk  maken.
1.Kan de minister  per subsidie-instrument aangeven hoeveel steunaanvragen VLAIO 
sedert de opstart van de Blauwe Cluster eind 2017 tot op heden ontvangen heeft 
vanwege de Blauwe  Cluster voor projecten inzake aquacultuur?
2.Hoeveel daarvan werden finaal  betoelaagd? Kan de minister per subsidie-instrument 
een overzicht geven van alle betoelaagde aquacultuur-gerelateerde dossiers vanwege 
de Blauwe Cluster (met inbegrip  van projectindiener (alle betrokken partners), 
toegekende subsidie, beknopte projectomschrijving, looptijd  project).
3.Zijn er daarnaast nog andere Vlaamse clusterorganisaties die bij VLAIO projecten  
hebben ingediend rond aquacultuur? Zo ja, over welke  andere Vlaamse 
clusterorganisaties gaat het meer concreet en graag per clusterorganisatie een 
overzicht van alle betoelaagde aquacultuur-gerelateerde dossiers (met inbegrip van 
projectindiener (alle betrokken partners), toegekende  subsidie, beknopte 
projectomschrijving, looptijd project).
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1007 van 3 september 2021
van CATHY  COUDYSER
1.Om redenen van vertrouwelijkheid wordt  niet gecommuniceerd over projecten die bij 
VLAIO worden ingediend. De lijsten  van de goedkeurde projecten en de begunstigde 
kan wel nagekeken worden in de jaarverslagen van VLAIO  op de website.
2.Volgende aquacultuurprojecten werden door VLAIO in het kader van De Blauwe Cluster  
betoelaagd:
-BlueMarine3.com  - ICON project - totale subsidie 1.872.960 €
olooptijd: 1/10/2019 - 31/12/2022
osamenvatting: Een consortium van kennispartner UGent  en 6 bedrijven zal 
haar expertise en onderzoeksfaciliteiten op dit gebied inzetten om een aantal 
onderzoeksvragen te bestuderen met betrekking tot duurzaamheid 
(gesloten kweeksystemen voor mollusken, geïntegreerd ziektebeheer,  
middelen om de impact op het milieu in te schatten),  gen-mapping en strain-
ontwikkeling van zeewier, het gebruik van pekelwater, de ontwikkeling  van 
nieuwe soorten,… 
De projectresultaten richten zich op verschillende  valorisatieroutes van de 
private partners in de zin dat ze specifieke knelpunten en onzekerheden 
oplossen met betrekking  tot de biologische, technische en economische 
haalbaarheid van lokale broedhuisactiviteiten voor zeewier (SIOEN), 
mollusken (DEME  Group en Aquacultuur Oostende)  en garnalen (IMAQUA en 
Colruyt Group). Bovendien komen de projectresultaten tegemoet aan andere 
specifieke eisen van de industrie, zoals productinnovatie (SIOEN  en 
Proviron) en de ontwikkeling van nieuwe tools (IMAQUA).
Voor de UGent zullen de projectresultaten haar unieke expertise over 
hatcherytechnieken consolideren en uitbreiden en leiden tot een broedhuis-
pilootinstallatie die deze opkomende sector  in Vlaanderen verder  zal ten 
dienste zijn. Als onderdeel van de valorisatie van de kennispartner,  moet 
BlueMarine³ leiden tot de oprichting van een (multispecies) broedhuis-
pilootinstallatie die als een incubator  voor innovatie zal dienen en een 
accelerator voor grootschalige broedhuisinitiatieven.
Meer info op 
https://www.blauwecluster.be/project/bluemarine%C2%B3com. 
oColruyt Group,  34.131 €
oDEME NV, 50.113 €
oImaqua, 242.366 €
oProviron Holding, 138.311 €
oSioen  Industries, 166.557 €
oAquacultuur Oostende, 106.048 €
oUniversiteit Gent, 1.135.434 €
-SYMAPA - ICON project - totale subsidie  1.960.720 €
olooptijd: 1 oktober 2019 - 31 september 2022
osamenvatting: De specifieke onderzoekslijnen  van dit project  zijn:
- Identificatie van efficiënte substraten voor de invang van spat van 
mosselen en platte oester en biodegradeerbare substraten voor habitat 
verrijking alsook  een operationeel monitoring programma  om de effecten  
van maricultuur en passieve visserij te evalueren.
- Identificatie  van efficiënte passieve vistuigen voor de heersende 
omstandigheden in het Belgische  deel van de Noordzee  en het vinden van 
efficiënte stimuli om de vangstcapaciteit van passieve vistuigen  te 
verhogen. 
- Evaluatie van Noordzee bestendige en veilige productie-  en 
oogstsystemen voor tweekleppige  schelpdieren en zeewier,  inclusief 
richtlijnen voor scheepsontwerp, ontwikkeling van monitoring praktijken,  
geavanceerd lijmmiddel voor directe inzaaiing van sporofyten, 
voorspelbare onderhouds- en   oogsttijdsstippen, … .
- Duurzaam meervoudig gebruik  en waardeketencreatie van mariene 
rijkdommen.
Meer info op https://www.blauwecluster.be/project/symapa-synergy-
between-mariculture-passive-fisheries. 
oColruyt Group,  299.500 €
oBrevisco, 402.945  €
oAtseanova,  189.920  €
oVlaamse Visveiling, 33.000 €
oILVO,  807.105 €
oKoninklijk Belgisch Instituut voor Natuurwetenschappen, 228.250 €
-MARCOS - Ontwikkelingsproject - totale  subsidie 144.663  €
olooptijd: 1 september  2020 - 1 maart 2021
osamenvatting: Het MARCOS-project zal het potentieel van grootschalige 
offshore aquacultuur (LSOA)  onderzoeken en analyseren voor drie 
scenario’s: (1) als “stand-alone”-activiteit in daarvoor  bestemde gebieden; 
(2) geïntegreerd in nieuw te ontwikkelen zones volgens het multi-use-
principe; en (3) geïntegreerd  in operationele windparken.
Voor elk van deze scenario’s zullen de sterktes, zwaktes,  risico’s en 
kennishiaten in kaart worden gebracht. Op basis hiervan zal een roadmap 
uitgewerkt worden  die beschrijft  welke  inspanningen, innovaties en 
kennisopbouw nodig zijn om de slaagkansen  van LSOA te verhogen.
Om de doelstelling  te bereiken, zullen  volgende stappen gezet  worden:
a.Identificeren van de evaluatiecriteria voor LSOA om tot een 
kwalitatieve inschatting  van de “window of opportunity” in het 
Belgische deel van de Noordzee te komen;
b.Inzetten van numerieke  modellering om de impact van 
hydrodynamische condities op LSOA en het golfdempend effect 
van LSOA beter te begrijpen;
c.In kaart brengen van designopties voor LSOA  aan de hand van 
oplossingen voor de verankering, vereisten voor de installatie en 
interactie met de infrastructuur in de windmolenparken;
d.Evalueren  van het potentieel van verschillende types van 
maricultuur (vb. mosselen en zeewieren) aan de hand van een 
aantal testcases in de Noordzee;
e.Opstellen  van een roadmap die de antwoorden op de 
onderzoeksvragen samenvat en de scope  van toekomstige 
innovatieprojecten inzake  LSOA beschrijft;
Met deze studie wil het MARCOS-project een substantiële en onderbouwde 
stap zetten richting toekomstige ontwikkelingen en investeringen  op vlak 
van LSOA. De roadmap  zal gebruikt worden om thema’s te selecteren  die de 
partners van het MARCOS-project  verder  zullen uitwerken in 
vervolgprojecten.
Meer info op https://www.blauwecluster.be/project/marcos. 
oHaedes, 82.305  €
oBrevisco, 23.406 €
oDEME NV, 13.864 €
oAtseanova,  25.088€
3.1 project in het kader van Flanders'  FOOD:
-LemnaPro, Het telen en verwerken  van waterlinzen als alternatief eiwitgewas in 
Vlaanderen - Landbouwtraject  in clustercontext  - totale subsidie 804.623  €
olooptijd: 1/11/2021 - 31/10/2025
osamenvatting: LemnaPro is een landbouw  (LA) traject met als doel 
waterlinzen als nieuw eiwitgewas  op grotere schaal in Vlaanderen  te 
introduceren. Concreet willen  we dit doel bereiken  door: 
· Het bestuderen  en optimaliseren van de waterlinzenteelt- en oogst 
a.d.h.v. bedrijfsspecifieke installaties voor zowel  diervoeder-  als 
voedingstoepassingen.
· Het ontwikkelen van een gebruiksvriendelijke  tool om de economische 
rendabiliteit van de waterlinzenteelt in te schatten.
. Het opstellen van een monitoringstool voor plagen  en ziektes, en info 
verzamelen over hoe ze te behandelen. 
· Het optimaliseren  van het droogproces en de eiwitextractie en het 
analyseren van de nutritionele  en functionele eigenschappen van het 
resulterende eiwitrijke  poeder en extract.
· Het ontwikkelen van een eiwitrijke waterlinzenburger.
· Het uittesten  van verschillende inkuiltechnieken  en het optimaliseren van 
voederbrokken o.b.v. waterlinzen.
· Het verzamelen van kennis  omtrent de wetgeving voor het gebruik van 
waterlinzen in voeding  en diervoeder.
· Het verlenen van advies aan geïnteresseerde landbouwers en tuinders en 
ondersteuning aan voedingsbedrijven in productontwikkeling.
Meer info op https://researchportal.be/nl/project/lemnapro. 
oFlanders' Food, 87.457 €
oUniversiteit Gent, 322.403 €
oInagro, 320.016  €
oVIVES, 74.747 €
