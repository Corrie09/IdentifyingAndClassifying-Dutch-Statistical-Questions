title: Tienermoeders - Evolutie
thema: Welzijn en Gezin
pdf link: https://docs.vlaamsparlement.be/pfile?id=1738188
thema link: https://www.vlaamsparlement.be/parlementaire-documenten/schriftelijke-vragen/1535810
SCHRIFTELIJKE VRAAG
nr. 757
van FREYA SAEYS
datum: 22 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Tienermoeders  -  Evolutie
Het aantal tienermoeders blijft jaar na jaar dalen. In 2018 bevielen er 726 meisjes  onder 
de 20 jaar. Dat zet de dalende trend verder na een piek in 2007 met 1395 tienermoeders. 
Deze cijfers dateren  ondertussen van 3 jaar geleden. 
1.Heeft  de minister cijfers met betrekking  tot het aantal tienerzwangerschappen in de 
jaren 2019 en 2020? Graag  opsplitsing per leeftijd.
2.Wat is de gemiddelde leeftijd  van tienermoeders in de jaren 2019 en 2020?
3.Hoeveel tienermoeders zijn er effectief bevallen in de jaren 2019 en 2020? Graag  
opnieuw opsplitsing  per leeftijd.
4.Hoeveel tienermoeders hebben in de jaren 2019 en 2020 het laagste tarief voor 
kinderopvang aangevraagd?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 757 van 22 juni 2021
van FREYA SAEYS
1.De cijfers die u aanhaalt  zijn gebaseerd op data van het Studiecentrum voor Perinatale 
Epidemiologie (SPE). Het SPE heeft geen gegevens over het aantal 
tienerzwangerschappen. SPE verzamelt enkel  data over tieners  waarvan de 
zwangerschap effectief tot een geboorte van minstens  één levend of doodgeboren kind 
≥ 500 gram leidt.
2.De gemiddelde leeftijd  van de tienermoeders in 2019 was (volgens data van het SPE) 
18,6 jaar. Voor 2020 zijn de cijfers nog niet beschikbaar.
3.In 2019 kregen 642 meisjes jonger dan 20 een kind. De leeftijdsverdeling van moeders 
jonger dan 20 jaar zag er als volgt uit in 2019:
Leeftijd Aantal  moeders  (n)
< 16 jaar¥24
16 jaar 35
17 jaar 79
18 jaar 188
19 jaar 316
¥Omwille van een verhoogd risico op het opheffen van de anonimiteit  door de lage 
aantallen tienermoeders en ter bescherming van de privacy, worden  voor deze 
categorie geen detailcijfers gegeven. 
Voor 2020 zijn de cijfers nog niet beschikbaar.
4.In 2019 ging het om 70 attesten, in 2020 om 68 attesten.
