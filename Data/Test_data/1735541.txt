title: Werkingsgebieden lokale overlegplatforms (LOP's) - Omschrijving en evaluatie
thema: Onderwijs en Vorming
pdf link: https://docs.vlaamsparlement.be/pfile?id=1735541
thema link: https://www.vlaamsparlement.be/parlementaire-documenten/schriftelijke-vragen/1532785
SCHRIFTELIJKE VRAAG
nr. 795
van ELISABETH MEULEMAN
datum: 16 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Werkingsgebieden lokale overlegplatforms (LOP’s)  -   Omschrijving en evaluatie  
De werkingsgebieden van de LOP’s (lokale overlegplatforms) worden  bepaald  door een 
Besluit van de Vlaamse Regering. Als ik het goed bekijk,  zijn de LOP-afbakeningen niet 
meer veranderd sinds 2008. Een aanpassing  van deze werkingsgebieden zou momenteel  
niet gepland zijn.
Nochtans starten  meer en meer gemeenten en scholen  met een centraal  
aanmeldingssysteem, worden zij meer en meer geconfronteerd met grote  uitdagingen  in 
het lokale  onderwijslandschap, bijvoorbeeld rond gelijke kansen. Lokale besturen en 
scholen zien het toetreden tot of oprichten van een LOP als een logisch vervolg en als een 
manier om ondersteuning te krijgen van Vlaanderen om hiermee  lokaal aan de slag te 
gaan.
Sommige gemeenten zijn daarom vragende partij om tot een LOP te kunnen toetreden  of 
een nieuw LOP te kunnen vormen.  En misschien zijn de concrete  omschrijvingen wel aan 
evaluatie toe.
1.Wat waren  de precieze  criteria  om een LOP-gebied  te kunnen vormen?
2.Zijn deze criteria nog actueel? Klopt het dat de LOP-afbakeningen sinds 2008 niet meer 
zijn gewijzigd?
3.Zijn er gemeenten  of steden die vandaag, volgens dezelfde  criteria,  ook in aanmerking  
zouden kunnen komen om een LOP-gebied te vormen?
4.Hoeveel gemeenten behoren tot een LOP? Welke zijn dat?
5.Hoeveel gemeenten werken momenteel  wel met een centraal aanmeldingssysteem en 
behoren niet tot een LOP? En welke  zijn dat?
6.Hoe worden  de huidige LOP-omschrijvingen geëvalueerd? Hoeveel gemeenten willen  
graag toetreden tot een LOP of willen  de omschrijving liever anders zien? Heeft de 
minister er momenteel zicht op? Is een evaluatie aangewezen?
7.Zijn er momenteel officiële vragen van gemeenten om tot een LOP toe te treden?  Zo 
ja, hoeveel gemeenten en welke? Bestaat  hiervoor überhaupt een passende 
procedure?
8.Lokale besturen  worden met grotere uitdagingen  geconfronteerd inzake  onderwijs: 
capaciteitsdruk, concentratieproblematieken enzovoort. De gemeenten en steden zijn 
het beste geplaatst om de scholen hierover samen te brengen  en dus een regierol op 
te nemen.  Maar Vlaanderen voorziet hiervoor niet in ondersteuningsmechanismen 
wanneer een gemeente niet erkend is als LOP-gebied. 
Welke rol vindt de minister dat de gemeenten moeten opnemen in de geschetste 
problematieken en op welke manier  denkt  hij lokale besturen te moeten ondersteunen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 795 van 16 juni 2021
van ELISABETH MEULEMAN
1.De werking van de LOP’s  wordt  geregeld in het besluit van Vlaamse Regering 
betreffende de Lokale Overlegplatforms  inzake gelijke  onderwijskansen van 28 juni 
2002. In dat besluit  worden  ook de prioritaire gebieden aangegeven waar een LOP 
moet opgericht worden. De mogelijkheid werd opengelaten om in de toekomst nog 
andere gebieden  aan deze lijst toe te voegen.
De 70 prioritaire gebieden waarin een LOP opgericht werd,  werden  bepaald op basis 
van een aantal relevant geachte  criteria.  Men koos voor steden  / regio’s die 
gekenmerkt worden door:
•een hoge mate van leerachterstand;
•een aanzienlijke mate van kansarmoede (vervangingsinkomens)/SIF- gemeenten 
(gemeenten die in aanmerking  kwamen  voor extra middelen in het kader van het 
Sociaal Impulsfonds);
•veel leerlingen  van andere etnische herkomst (er was al eerder  een non-
discriminatie overleg);
•veel anderstaligen  in het Nederlandstalig onderwijs;
•aanwezigheid van een asielcentrum;
•de aanwezigheid  (in het secundair onderwijs) van “Scholen  met Bijzondere  Noden”.
2.Het LOP-landschap werd op 1 september 2008 herschikt. 
Zes LOP’s hielden  toen op met bestaan, terwijl  vijf nieuwe  LOP’s  opstartten. Van vijf 
bestaande LOP’s werden  de werkingsgebieden aangepast.
Deze aanpassingen kwamen er naar aanleiding van vragen van lokale  partners en een 
LOP-evaluatie voor 2004-2006.
Onderstaande criteria werden gebruikt  voor deze bijsturingen: 
Een LOP basisonderwijs  telt minimaal  7 scholen gewoon  basisonderwijs,  een LOP 
secundair onderwijs telt minimaal 4 scholen gewoon secundair onderwijs  met een 
eerste graad (adres hoofdschool);
Het percentage GOK-leerlingen in de gemeenten van het LOP is groter dan of gelijk 
aan 18% (een GOK-leerling  voldoet aan minstens één van de GOK-indicatoren,  al 
dan niet in combinatie met thuistaal niet Nederlands);
De spanning tussen  de school met het kleinste aantal en het grootste  aantal GOK-
leerlingen moet uitgesproken zijn;
Overeenstemming  tussen  de werkingsgebieden van een LOP basisonderwijs en een 
LOP secundair  onderwijs;
Elke centrumstad  moet een LOP basis en secundair onderwijs hebben.
3.Om een antwoord op deze vraag  te formuleren, zou opnieuw een uitgebreide analyse 
nodig zijn.
4.De gemeenten die behoren tot een LOP gebied  kan de Vlaams volksvertegenwoordiger 
terug vinden als bijlagen bij het besluit van de Vlaamse Regering betreffende  de lokale 
overlegplatforms inzake gelijke onderwijskansen:  
https://data-onderwijs.vlaanderen.be/edulex/document.aspx?docid=13302#189521
Momenteel zijn er 75 steden  en gemeenten die behoren tot één of twee LOP’s.  In acht 
gemeenten is er enkel een LOP secundair onderwijs. In zes gemeenten is er enkel een 
LOP basisonderwijs. In de overgrote meerderheid van de gemeenten met een LOP is 
er dus zowel een LOP basisonderwijs als secundair  onderwijs.
5.Hieronder vindt de Vlaams volksvertegenwoordiger het aantal gemeenten waar wordt 
aangemeld:
Gewoon basisonderwijs
in 117 gemeenten wordt er aangemeld
48 gemeenten binnen LOP (1077  vpl)
69 gemeenten buiten LOP (449 vpl)
 Buitengewoon  basisonderwijs
in 25 gemeenten  wordt er aangemeld
8 gemeenten binnen  LOP (33 vpl)
17 gemeenten buiten LOP (23 vpl)
Gewoon secundair onderwijs
in  75 gemeenten wordt er aangemeld
38 gemeenten binnen LOP (296 vpl)
37 gemeenten buiten LOP (68 vpl)
Buitengewoon secundair onderwijs
in 31 gemeenten  wordt er aangemeld
16 gemeenten binnen LOP (55 vpl)
15 gemeenten buiten LOP (24 vpl)
Op de website van de Commissie inzake Leerlingenrechten vindt de Vlaams  
volksvertegenwoordiger een kaart met de fusiegemeenten waar men gebruik maakt 
van een aanmeldingsprocedure voor de inschrijvingen voor schooljaar 2021-2022:  
Commissie leerlingenrechten - AGODI - Agentschap  voor Onderwijsdiensten
6-7.De vragen 6 en 7 beantwoord ik samen. 
Ik heb geen zicht op in hoeverre  er vraag  is van gemeenten om een LOP op te richten.
Voor vragen met betrekking tot het aansluiten tot een LOP gebied is het belangrijk om 
te wijzen op het feit dat scholen gelegen  in gemeenten buiten  LOP-gebied maar 
grenzend aan LOP-gebied er voor kunnen kiezen om aan te sluiten  bij de 
aanmeldingsprocedure van dat LOP. 
Om toe te treden  tot een aanmeldingsprocedure van een aangrenzend LOP, is een 
akkoord van het betrokken LOP voldoende. 
Schoolbesturen van scholen gelegen binnen en buiten LOP kunnen  ook samen  een 
aanmeldingsprocedure organiseren. 
Ik overweeg dan ook geen verdere stappen.
8Binnen mijn bevoegdheid wil ik lokale besturen de ruimte geven om hun regierol op te 
nemen.
De lokale context maximaal mogelijk laten meespelen  wordt ook een belangrijk 
element in het nieuw inschrijvingsdecreet. 
In het kader  van de zomerscholen  namen veel lokale besturen ook hun regierol  op. In 
de laatste oproep maken lokale besturen aanspraak  op extra middelen als deze regierol 
opnemen voor scholen op hun grondgebied. 
De oproep om zomerscholen te organiseren  staat opnieuw open tot en met 14 juli.
Lokale besturen, buiten LOP-gebied kunnen bij AGODI terecht met hun vragen naar 
ondersteuning bij het maken van afspraken over de organisatie van de inschrijvingen. 
AGODI werkt hierbij  vraaggestuurd, complementair aan andere partners en op maat 
van de ondersteuningsnoden van de vraagsteller.
