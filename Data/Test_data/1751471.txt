title: Compensatiepremie corona - Terugvordering uitbetaling toeristische sector
thema: Economie
Toerisme
pdf link: https://docs.vlaamsparlement.be/pfile?id=1751471
thema link: https://www.vlaamsparlement.be/parlementaire-documenten/schriftelijke-vragen/1549325
SCHRIFTELIJKE VRAAG
nr. 1021
van CATHY  COUDYSER
datum: 8 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Compensatiepremie corona  -  Terugvordering  uitbetaling toeristische sector
Om de Vlaamse ondernemingen economisch te doen overleven, heeft de Vlaamse  
Regering tal van generieke en sectorspecifieke steunmaatregelen uitgevaardigd.
Een daarvan is de Vlaamse compensatiepremie, een forfaitaire  premie van 3000 euro 
bedoeld voor ondernemingen en zelfstandigen  met een exploitatiezetel in het Vlaamse  
Gewest die evenwel niet verplicht de deuren hebben moeten sluiten  maar als gevolg van 
de beperkende coronamaatregelen  alsnog geconfronteerd worden met een omzetverlies 
van minstens 60%. Ook zelfstandigen  in bijberoep mits voldaan aan bepaalde 
voorwaarden komen in aanmerking  voor een compensatiepremie van 1500 euro. Ook 
vzw’s met minstens een voltijdse werknemer in dienst kunnen een aanvraag indienen.
De SERV (Sociaal-Economische Raad van Vlaanderen) stelt in bijlage
https://www.serv.be/sites/default/files/documenten/pdfpublicaties/91.pdf dat volgende 
subsectoren deel uitmaken van de kern van het toeristische  werkveld:
49.390 Overig personenvervoer  te land, n.e.g.
51.100 Personenvervoer door de lucht
55.100 Hotels en dergelijke  accommodatie
55.201 Jeugdherbergen en jeugdverblijfcentra
55.202 Vakantieparken
55.209 Vakantieverblijven en andere accommodatie  voor kortverblijf, n.e.g.
55.300 Kampeerterreinen en kampeerauto- en caravanterreinen
56.101 Eetgelegenheden met volledige bediening
56.102 Eetgelegenheden met beperkte  bediening
56.301 Cafés en bars
79.110 Reisbureaus
79.120 Reisorganisatoren
79.901 Toeristische informatiediensten
79.909 Overige reserveringsactiviteiten
91.041 Botanische tuinen en dierentuinen
93.212 Exploitatie van pret- en themaparken
93.292 Exploitatie van recreatiedomeinen
93.299 Overige recreatie- en ontspanningsactiviteiten, n.e.g.
Uit het antwoord van de minister op mijn schriftelijke vraag  nr. 131 van 17 november 
2020 blijkt dat 1419 aanvragen vanwege actoren  uit de toeristische sector werden  
goedgekeurd. Hiertegenover  staat een totaal  uitgekeerd steunbedrag van 4.191.050 
euro.
Op 28 juli 2021 werd in de Vlaamse pers melding gemaakt dat het Agentschap Innoveren 
en Ondernemen  (VLAIO) al voor 78 miljoen euro onterecht uitbetaalde  coronasteun  heeft 
teruggevorderd. In het artikel wordt  aangegeven  dat nog maar 2,5% van alle aanvragen 
aan een controle is onderworpen aangezien de Vlaamse inspectiediensten eerst de 
dossiers controleren waarvan na risicoanalyse blijkt dat ze fraudegevoelig zijn.
Het is evenwel de intentie van de minister om alle dossiers  aan een controle te 
onderwerpen.
1.Hoeveel van de 1419 goedgekeurde  aanvragen voor coronacompensatiepremie 
vanwege actoren uit de toeristische sector werden door de inspecteurs van VLAIO op 
heden al aan een controle  onderworpen?
2.Kan de minister  een up-to-date overzicht  geven van de grootteorde  van uitgekeerde 
coronacompensatiepremies aan actoren uit de toeristische sector die werden 
teruggevorderd? Zo ja, van hoeveel terugvorderingen is er concreet sprake, over 
welke bedragen  gaat het dan en wat was de motivatie achter de beslissing tot 
terugvordering? Graag de cijfers voor heel Vlaanderen en uitgesplitst per provincie. 
Graag ook opgesplitst per NACE-code.
3.Hoeveel daarvan kon de Vlaamse overheid op vandaag al effectief  innen?  Graag de 
cijfers voor heel Vlaanderen en uitgesplitst  per provincie. Graag ook opgesplitst per 
NACE-code.
4.Zitten er bij de aanvragen vanwege de toeristische sector dossiers  tussen die het 
agentschap doorverwezen heeft naar het parket omwille van een vermoeden van 
georganiseerde fraude?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1021 van 8 september 2021
van CATHY  COUDYSER
1.Er werden door de dienst inspectie van VLAIO 13 dossiers corona  compensatiepremie 
van de toeristische sector  gecontroleerd. Onderstaande  tabel geeft de toestand  op 15 
september 2021 weer. 
Er moet wel mee rekening gehouden worden dat deze gegevens over controles en 
terugvorderingen nog zeer voorlopig zijn. De inspecties  lopen immers nog volop. In de 
inspectiestrategie worden de dossiers  die na risico-analyse als meest risicovol  
gecatalogeerd worden eerst onderzocht.
2-3.Hierbij een overzicht van aantal controles, aantal terugvorderingen, het 
teruggevorderd en terugbetaald  bedrag naar geografische  spreiding  met de 
vaststelling van inspectie. 
De opdeling  naar provincie is op basis van de ligging  van de maatschappelijke zetel 
van de steunvrager met een exploitatiezetel in Vlaanderen.
Corona compensatiepremie (15/09/2021)Aantal 
gecontroleerde 
dossiersAantal 
dossiers met 
een 
terugvorderin
gTeruggevorderd 
bedrag Terugbetaald 
bedrag
Antwerpen 1 1 6000
56.101 - Eetgelegenheden met volledige bediening 1 1 6000
Onvoldoende omzetdaling  omwille van coronamaatregelen van de  
nationale veiligheidsraad 1 1 6000
Limburg 1 1 3000 3000
49.390 - Overig personenvervoer te  land,  n.e.g. 1 1 3000 3000
Onvoldoende omzetdaling  omwille van coronamaatregelen 
opgelegd door een overheid  (volledige terugvordering) 1 1 3000 3000
Maatschappelijke zetel buiten Vlaanderen 2 2 6200
49.390 - Overig personenvervoer te  land,  n.e.g. 2 2 6200
De onderneming  heeft geen geldige  exploitatievestiging in  het 
Vlaams Gewest of voldoet  niet aan  de regelgeving die van toepassing  is 
in het  Vlaams  Gewest  (volledige terugvordering) 1 1 3100
Onderneming heeft  niet meegewerkt aan het onderzoek  en niet de 
nodige gegevens verstrekt  (volledige terugvordering) 1 1 3100
Oost-Vlaanderen 2 2 6200 3100
49.390 - Overig personenvervoer te  land,  n.e.g. 1 1 3100 3100
Onvoldoende omzetdaling  omwille van coronamaatregelen 
opgelegd door een overheid  (volledige terugvordering) 1 1 3100 3100
79.909 - Overige reserveringsactiviteiten 1 1 3100
Onderneming heeft  niet meegewerkt aan het onderzoek  en niet de 
nodige gegevens verstrekt  (volledige terugvordering) 1 1 3100
Vlaams-Brabant 7 7 21600 258,33
49.390 - Overig personenvervoer te  land,  n.e.g. 7 7 21600 258,33
Onderneming heeft  niet meegewerkt aan het onderzoek  en niet de 
nodige gegevens verstrekt  (volledige terugvordering) 4 4 12400 258,33
Onvoldoende omzetdaling  omwille van coronamaatregelen opgelegd 
door een  overheid  (volledige terugvordering) 3 3 9200
Eindtotaal 13 13 43000 6358,33
4.Er werden in totaal 158 dossiers overgemaakt aan de centrale dienst voor de 
bestrijding van de corruptie  (CDBC). Het is niet mogelijk  deze op te splitsen per sector 
en maatregel.
