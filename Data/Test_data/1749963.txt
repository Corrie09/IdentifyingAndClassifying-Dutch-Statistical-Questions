title: Geïntegreerd investeringsprogramma (GIP) 2022-2023 - N8 Kortrijk-Meensesteenweg/studie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749963
thema link: https://www.vlaamsparlement.be/parlementaire-documenten/schriftelijke-vragen/1548764
SCHRIFTELIJKE VRAAG
nr. 1573
van BERT  MAERTENS
datum: 31 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  N8 Kortrijk-
Meensesteenweg/studie
Begin juli 2021 maakte de minister het GIP, doorkijk 2022-2023 (ontwerp) bekend. Een 
van de projecten situeert zich in Kortrijk (GIP002140/01 - N8 Kortrijk 
Meensesteenweg/studie). Het Agentschap Wegen en Verkeer (AWV) reserveert  voor het 
project een bedrag van 200.000 euro.
1.Wat is de exacte scope van de studie? Welke concrete ingrepen worden onderzocht? 
Wat is de exacte locatie waar de verkeersingrepen in het kader van de studie zouden 
plaatsvinden?
2.Wat is de huidige stand van zaken van deze studie?
3.Welke fasering en timing zal worden  gehanteerd bij de opmaak van deze studie?  Wat 
is de realisatietermijn?
4.AWV reserveert voor deze studie een bedrag van 200.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste overleg met het stadsbestuur van Kortrijk plaats over deze 
studie? Welke afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1573 van 31 augustus  2021
van BERT  MAERTENS
1.De exacte scope van de studie is momenteel  nog niet volledig bepaald.
De N8 Meensesteenweg betreft een gewestweg die zich momenteel in slechte 
toestand bevindt  en die niet meer is ingericht conform de huidige normen. De studie 
beoogt dan ook een volledige herinrichting van de weg, inclusief  riolering.  De studie 
zal zich richten op het tracé tussen  de Burgemeester  Lambrechtlaan  te Kortrijk en de 
Gullegemsesteenweg te Bissegem.
2.De studie is nog op te starten.
3.Bij bevestiging van het geïntegreerd investeringprogramma (GIP) 2022 kan het 
Agentschap Wegen en Verkeer (AWV) volgend  jaar samen met de stad Kortrijk  het 
studiebestek opmaken en aanbesteden.  Fasering en timing  zullen  dan bepaald 
worden.
4.Het traject betreft net geen 2 kilometer. Een ruwe raming betreft 4 miljoen euro.
5.Ambtelijk had AWV op 30 augustus  ll. nog overleg met de stad Kortrijk. Hierbij kwam 
ook de mogelijke programmering van deze studie voor 2022 aan bod. Dit werd 
bevestigd als noodzakelijk.
