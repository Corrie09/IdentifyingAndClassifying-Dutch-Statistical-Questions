title: N729 Stokrooieweg Hasselt - Verkeersveiligheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1751343
thema link: https://www.vlaamsparlement.be/parlementaire-documenten/schriftelijke-vragen/1549181
SCHRIFTELIJKE VRAAG
nr. 1603
van STEVEN  VANDEPUT
datum: 7 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
N729 Stokrooieweg Hasselt   -  Verkeersveiligheid
Busreizigers die bij de bushalte ‘Colemontstraat’ langs de Stokrooieweg (N729) in Hasselt 
op- of afstappen, moeten in vele gevallen  de drukke N729 oversteken. Dat is een rijbaan  
waar de snelheidsbeperking van 70km/u. geldt. Er is echter nergens  in de wijde  omtrek 
een veilige  oversteekplaats te vinden. Voetgangers en fietsers moeten dus gewoon  deze 
weg oversteken.
Bovendien is er op diezelfde N729 iets verderop een andere gevaarlijke  conflictsituatie.  
Auto’s die de zijstraten Massinweg en Schotelstraat uitrijden om de N729 op te rijden, 
hebben slechts erg beperkt  zicht, aangezien  het verkeer komende van de Kanaalbrug 
daar net uit een bocht komt. In het verleden is hier sprake  geweest van de aanleg van 
een rotonde.
1.Kan de minister een overzicht geven  van het aantal ongevallen dat plaatsvond op de 
kruising N729-Schotelstraat/Massinweg  in 2018, 2019 en 2020? Telkens met 
vermelding van blikschade, aard van de slachtoffers (automobilist, fietser, 
voetganger) en aantal  gewonden, aantal zwaargewonden, aantal doden.
2.Kan de minister een overzicht geven  van het aantal klachten/opmerkingen dat 
binnenkwam over dit stuk van de N729 in 2018, 2019 en 2020? Telkens met 
vermelding van aard van de klacht en het gevolg dat eraan gegeven werd.
3.Welke mogelijkheden ziet de minister om een veilige oversteekplaats te creëren voor 
fietsers en voetgangers aan de bushalte  ‘Colemontstraat’? Heeft ze hier al concreet 
plannen voor? Zo niet, zal ze deze situatie  laten onderzoeken?
4.Zijn er plannen om een rotonde aan te leggen op de N729  ter hoogte van de 
Massinweg/Schotelstraat? 
Zo ja, kan de minister deze plannen meegeven? In welk stadium zitten ze?
Zo niet, zal de minister de mogelijkheid van een rotonde onderzoeken of heeft ze 
alternatieve oplossingen voor deze gevaarlijke situatie?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1603 van 7 september  2021
van STEVEN  VANDEPUT
1.In 2018 en 2019 gebeurden  twee ongevallen  in de zone tussen de bushalte en de 
Massinweg. Bij beide  ongevallen  was er sprake van gewonden  (automobilisten). Er 
waren geen kwetsbare weggebruikers betrokken. 
2.
Locatie Tijdstip ontvangst inhoud melding Dossiernummer Gevolg
Stokrooieweg  
km 4.9 2019-02-06duiker 
beschadigd KM-2019-09533opdracht  voor 
gemaakt
Stokrooieweg  
km 4.4 2019-02-27gracht 
dichtgeslibd KM-2019-16016opdracht  voor 
gemaakt
Stokrooieweg  
km 4.9 2019-03-21duiker 
beschadigd KM-2019-18571opdracht  voor 
gemaakt
Stokrooieweg  
km 4.4 2019-04-15zichtbaarheid bij 
uitrijden inrit KM-2019-20886 /
Stokrooieweg  
km 4.9 2020-09-10sluipverkeer 
zijstraten - 
vraag ANPR 
camera KM-2020-35701bezorgdheden 
overgemaakt 
aan stad
3.De halte Stokrooie  Colemontstraat blijft behouden in het nieuwe  openbaar 
vervoersplan. De halte is nog niet toegankelijk ingericht, hetgeensamen met het 
voorzien van veilige infrastructuur voor voetgangers en fietsers geïntegreerd  zal 
worden in de geplande  studieopdracht  voor de heraanleg van de N729 tussen de 
brug over het Albertkanaal en Bolderberg.
4. Deze locatie  werd aangekaart  door de stad Hasselt in het kader van knelpunten op 
schoolroutes. Daarnaast komt deze locatie eveneens voor op de dynamische lijst 
gevaarlijke punten 2021. Van hieruit zal een studie  opgestart worden op korte 
termijn om te onderzoeken welke  quick wins er mogelijk zijn om de 
verkeersveiligheid te bevorderen  in afwachting  van een structurele  oplossing.
