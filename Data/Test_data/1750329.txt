title: Kortstondig gebruik van braakliggende terreinen - Sportbeoefening
thema: Ruimtelijke ordening
Sport
pdf link: https://docs.vlaamsparlement.be/pfile?id=1750329
thema link: https://www.vlaamsparlement.be/parlementaire-documenten/schriftelijke-vragen/1548079
SCHRIFTELIJKE VRAAG
nr. 932
van STEVEN  COENEGRACHTS
datum: 11 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Kortstondig gebruik van braakliggende terreinen  -  Sportbeoefening
Op 22 april 2021 stelde ik een schriftelijke vraag  (nr. 923) aan minister van Ruimtelijke  
Ordening en Omgeving  Zuhal Demir over de ruimtelijke herbestemming  van militaire 
domeinen en de mogelijkheden voor een kleiduifschietstand. 
In haar antwoord op het tijdelijk  ruimtegebruik stelde de minister:  “Het kortstondig 
gebruik van braakliggende terreinen  en zelfs van bijvoorbeeld  gronden in 
landbouwgebruik is onder voorwaarden mogelijk cfr. artikel 4.4.4 van de Vlaamse Codex 
Ruimtelijke Ordening.  Andere sectorale  wetgeving dient uiteraard  ook gerespecteerd 
(voorwaarden in VLAREM, wapenwetgeving…).”
1.Hoeveel aanvragen werden er gedaan  voor kortstondig gebruik van gronden  met het 
oog op sportbeoefening? Kan de minister daarbij aangeven voor welke 
sportdiscipline(s) kortstondig ruimtegebruik werd aangevraagd?
2.Hoeveel van deze aanvragen werden goedgekeurd?
3.Hoeveel van deze aanvragen werden geweigerd? 
4.Wat waren  de voornaamste redenen  van weigering?
5.Hoelang duurde  het tijdelijk gebruik van gronden voor sportbeoefening gemiddeld?
6.Werden lokale  besturen in het verleden  actief geïnformeerd over de mogelijkheden 
binnen artikel  4.4.4 van de Vlaamse Codex Ruimtelijke Ordening, wat betreft het 
kortstondig gebruik voor sportbeoefening?
Zo niet, plant de minister lokale  besturen  hier beter  van op de hoogte te brengen?
Vragen over hetzelfde  onderwerp werden gesteld aan de ministers Zuhal  Demir (1282), 
Ben Weyts  (932).
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 932 van 11 augustus 2021
van STEVEN  COENEGRACHTS
De vraag gaat concreet over de toepassing van het artikel 4.4.4. (zie bijlage 1) uit de 
Vlaamse Codex Ruimtelijk Ordening (VCRO). Dit artikel kadert binnen het hoofdstuk  4 van 
de VCRO, m.n. de afwijkingen van de stedenbouwkundige voorschriften.
De volledige naam van dit artikel 4.4.4 is: “Onderafdeling 4 Sociaal-cultureel of recreatief 
medegebruik [en tijdelijk gebruik in afwachting van de realisatie van een bestemming”  ]”
Noot:
§2 werd in 2012 toegevoegd aan artikel 4.4.4 van de VCRO om tijdelijke lawaaisporten in 
de haven juridisch mogelijk te maken.
1-5.Omgevingsvergunningsaanvragen  en meldingen voor sportinfrastructuur  zijn quasi  
uitsluitend een bevoegdheid  van het lokale niveau. Als minister van Sport heb ik dus 
geen zicht op de vergunningsaanvragen  die behandeld  werden op het lokale niveau en 
dus ook geen zicht op het gebruik  van artikel 4.4.4 binnen  deze 
vergunningsaanvragen. 
6.De Cel omgeving  van Sport  Vlaanderen informeert (indien  van toepassing) sportclubs, 
sportfederaties, gemeentediensten,… over het bestaan  en de toepassing van artikel 
4.4.4 uit de Vlaamse  Codex Ruimtelijk Ordening, binnen  haar rol als adviesverlener,  
bv. bij vergunningsaanvragen. 
Daarnaast organiseerde de Cel Omgeving  van Sport Vlaanderen al tweemaal een 
opleiding “Sport en Ruimtelijk Ordening”, waarbij dit artikel ook werd toegelicht. De 
presentatie van deze opleiding staat ook permanent ter beschikking op de website van 
Sport Vlaanderen. Voor sport is recreatief  medegebruik belangrijk  om aan de behoefte  
inzake sportinfrastructuur  te kunnen voldoen.
BIJLAGE
Artikel 4.4.4 uit de VCRO: https://navigator.emis.vito.be/mijn-navigator?woId=74387
