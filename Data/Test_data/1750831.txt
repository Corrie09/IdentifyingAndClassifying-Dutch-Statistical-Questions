title: Vlaamse Rand - Krachtenbundeling mediaspelers
thema: Brussel en de Vlaamse Rand
Media
pdf link: https://docs.vlaamsparlement.be/pfile?id=1750831
thema link: https://www.vlaamsparlement.be/parlementaire-documenten/schriftelijke-vragen/1548109
SCHRIFTELIJKE VRAAG
nr. 935
van KLAAS SLOOTMANS
datum: 13 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaamse Rand  -  Krachtenbundeling mediaspelers
In de beleidsnota Vlaamse Rand benadrukt de minister het belang van de mediaspelers 
in de Vlaamse Rand, namelijk de regionale zender RINGtv,  ROBtv voor Tervuren  en de 
maandbladen RandKrant en de gemeenschapskranten. Letterlijk: “Deze mediaspelers 
bouwen mee aan de Vlaamse identiteit en versterken de lokale  verankering. Ze promoten 
het Nederlands en bouwen tegelijk bruggen naar anderstalige inwoners. RINGtv  en 
RandKrant spelen  beiden in op het stijgende belang van toenemende  sociale  media. We 
willen vanzelfsprekend onze regionale zenders behouden  maar betrachten een nauwere 
samenwerking tussen de diverse  mediakanalen  en bekijken een mogelijke  bundeling van 
krachten en merken met als duidelijke doelstelling de versterking van de Vlaamse 
identiteit en het maximaal betrekken van anderstaligen op de Vlaamse gemeenschap.”
1.Hoe veruitwendigt deze nauwere samenwerking zich vandaag en wat is de sturende 
rol van de minister ter zake geweest? 
2.Hoe uit zich de bundeling van krachten en merken vandaag operationeel en 
marketing-gewijs?
3.Wat is het nagestreefde eindpunt  in het kader van deze krachtenbundeling (fusies, 
nieuwe synergieën,…)?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 935 van 13 augustus 2021
van KLAAS SLOOTMANS
1.Zowel voor RINGtv als voor RandKrant  is, vanuit hun respectieve missie, de invulling 
van wat in de beleidsbrief staat een evidentie en beschouwen zij die zelf als hun 
belangrijkste reden  van bestaan. In een snel veranderend medialandschap zoeken zij 
vooral synergieën om samen de groep anderstaligen  zo goed mogelijk te bereiken.
Het verkennend onderzoek ‘Media in de Vlaamse Rand’, dat ik vorige  legislatuur 
bestelde, had als doel  na te gaan wat de mogelijkheden waren om de diverse 
mediaspelers in de Vlaamse Rand meer te laten samenwerken om te komen tot een 
meer gestroomlijnde berichtgeving over de Vlaamse Rand. Het onderzoek maakte  
duidelijk dat RINGtv  en RandKrant sterke merken  zijn met gelijklopende doelstellingen 
zoals regionale berichtgeving, het bevorderen van het gemeenschapsleven en het 
versterken van een regiogevoel. Beide  mediavormen zijn complementair maar toch ook 
verschillend o.a. op vlak van werkingsgebied, periodiciteit, actualiteit,  medium,  
financiering en organisatiestructuur. 
In samenspraak met mijn kabinet  en de administratie werd ingezet op een versterking  
van de structurele samenwerking tussen RINGtv en RandKrant  en dit binnen  de huidige 
structuur en werking.
 
2.Deze nauwe samenwerking is vandaag operationeel  en inzake marketing  zichtbaar  op 
de volgende  manieren:
Sociale  media:  partnerschap, nieuwsfeed op de beide websites, verdieping en 
verdere duiding bij elkaars reportages en artikels.  Vaste doorklikknop naar mekaars 
website, complementaire digitale promotie  n.a.v. gelieerde  artikels  of thema’s.
Gemeenschappelijke  promotie regionieuws: o.a. gemeenschappelijke 
promotiecampagne en banners RINGtv/RandKrant  op de Gordel 2021, in de 
Gemeenschapscentra en tijdens de publieksactiviteiten  van RINGtv.
Samenwerking en ondersteuning bij acties gericht op Taalpromotie en oefenkansen 
Nederlands: o.a. Taaljournaal, Taalhelden, Speurneuzen … 
Gedeelde beeldvormingscampagnes: de Gordel, Taalhelden, Zin in Nederlands, 
Boest je sportclub,  in Asse Gekruid.
Structureel overleg en verbinding  tussen beide redacties: afstemming en overleg 
via vaste redactieleden.
Semi-automatische  RSS-feed waardoor  er op permanente basis van elkaar  artikels  
geplaatst worden  op de websites.
Maandelijks doorspelen van UiT-kalender RandKrant aan RINGtv.
Uitwisseling van onderwerpen, artikelenreeksen en reportages  op langere termijn.
Intensieve samenwerking met de gehele werking  van vzw ‘de Rand’  in functie  van 
het bereiken van anderstaligen en nieuwe inwoners: strategische en operationele 
ondersteuning bij het bereiken van anderstalige  inwoners.  Promotie en 
benaderingsstrategieën, concrete beeldvormingscampagnes rond o.a. 
Taalverwerving (Taalhelden: hoe kan je als Nederlandstalige  toch in het Nederlands 
blijven communiceren met Nederlandslerenden, Taaljournaal, Speurneuzen (via de 
deelnemende kinderen bereiken we anderstalige  ouders), onthaalbeleid en 
streekpromotie, regio-identiteit,  verwachtingen  en kansen  voor nieuwe  inwoners,  
opleiding en tewerkstellingsinitiatieven in de picture  stellen…
Afstemming samenwerking met lokale besturen en Provinciale  en Vlaamse 
overheid.
3.Het nagestreefde eindpunt is een verregaandere krachtenbundeling dan vandaag  het 
geval is. In welke  vorm dat finaal zal zijn, is minder relevant.  
