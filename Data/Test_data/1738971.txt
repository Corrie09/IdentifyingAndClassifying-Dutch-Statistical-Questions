title: Quick wins verkeersveiligheid schoolroutes - Ninove
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738971
thema link: https://www.vlaamsparlement.be/parlementaire-documenten/schriftelijke-vragen/1541777
SCHRIFTELIJKE VRAAG
nr. 1453
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Ninove
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Ninove quick wins in kaart gebracht? Wanneer zullen deze werken 
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1453 van 2 juli 2021
van STEPHANIE D’HOSE
Er zijn in het totaal 3 mogelijke quick wins. 
AWV bekijkt de mogelijkheden via een externe studie en brengt in de komende maanden 
het stadsbestuur  op de hoogte zodra  er een voorstel bekend is.
Meer in detail gaat het om volgende locaties  :
Knelpunt Locatie Toelichting 
KS738 N405 Albertlaan (thv 
Snoekgrachtweg)
KS739 N405 Aalstersesteenweg 
thv huisnummer 24
KS741 Geraardsbergsesteen-weg, thv De HazelaarDeze knelpunten  komen mogelijk  in 
aanmerking voor een quick win. AWV bekijkt  
momenteel de mogelijkheden en brengt de 
stad op de hoogte  zodra  er een voorstel 
bekend is.
KS740 Geraardbergsesteen-weg, thv school De 
Flapuit In de huidige omstandigheden is het niet 
mogelijk om een gevleugeld zebrapad aan te 
brengen. Dit knelpunt  vereist een totale 
herinrichting en komt daarom niet in 
aanmerking voor een quick win. Gezien de 
omvang van de investering  dient er nagegaan 
te worden  of dit later kan worden ingepast in 
het geïntegreerd  investeringsprogramma.
