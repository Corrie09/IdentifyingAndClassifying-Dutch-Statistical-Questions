title: Quick wins verkeersveiligheid schoolroutes - Sint-Laureins
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738967
thema link: https://www.vlaamsparlement.be/parlementaire-documenten/schriftelijke-vragen/1541769
SCHRIFTELIJKE VRAAG
nr. 1459
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Sint-Laureins
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er quick wins voor de gemeente Sint-Laureins in kaart gebracht? Wanneer zullen deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1459 van 2 juli 2021
van STEPHANIE D’HOSE
Er werden door de gemeente Sint-Laureins zes knelpuntlocaties aangegeven, die door het 
agentschap Wegen en Verkeer (AWV) verder werden onderzocht, en waarvoor op enkele 
locaties alvast een quick win-ingreep  mogelijk is.  
Weliswaar zijn de meeste van de ingrepen niet door AWV uit te voeren.
Op één plaats werden  reeds beperkte maatregelen uitgevoerd door AWV,  en op een andere 
plaats werd de volledige herinrichting recent  opgeleverd. De situatie zal samen met de 
gemeente verder opgevolgd worden. Er is nog geen planning voor ingrepen op de 
aangegeven locaties beschikbaar. 
Meer in detail gaat dit over de volgende  locaties :
Knelpunt Locatie Toelichting 
KS409 Ketterijstraat Op deze locatie bevindt zich een gevaarlijk 
punt, dat prioritair wordt behandeld, rekening 
houdend met de opmerkingen van de 
gemeente. AWV bekijkt momenteel de 
mogelijkheden voor een quick  win in 
afwachting van een grotere  ingreep en zal  de 
gemeente contacteren zodra er een 
indicatieve uitvoeringsdatum is
KS405
KS406Moerstraat
LeemwegAWV gaat akkoord met het voorstel. De 
financiering en uitvoering  van deze 
oplichtende borden is echter een 
gemeentelijke bevoegdheid.  Voor de 
financiering van deze maatregel kan de 
stad/gemeente mogelijk gebruik maken van 
subsidies aan gemeenten voor het verbeteren 
van de verkeersveiligheid van schoolroutes op 
gemeentewegen. Meer informatie hierover op 
https://www.vlaanderen.be/subsidies-aan-gemeenten-voor-hetverbeteren-van-de-verkeersveiligheid-van-schoolroutes-opgemeentewegen.
KS408 Leemweg Op de aangegeven locatie zijn reeds  
maatregelen getroffen ter verbetering van de 
verkeersveiligheid. Evenwel zit AWV met de 
gemeente samen  om te kijken hoe de 
veiligheid op deze locatie kan worden  
verhoogd
KS402
KS404Moerstraat, Sin-Jan-
InEremo
LeemwegAWV gaat akkoord met het voorstel  van de 
gemeente om attentieverhogende 
maatregelen te plaatsen.  Overeenkomstig de 
procedure in het kader attentieverhogende  
elementen t.h.v. schoolomgevingen  zal AWV 
de gemeente een goedkeuring bezorgen voor 
het plaatsen van de voorgestelde thermoplast  
markeringen. De plaatsing  en het onderhoud  
van dit soort voorzieningen  op gewestwegen  
valt ten laste van de lokale overheid.  Voor de 
financiering van deze maatregel kan de 
stad/gemeente gebruik  maken van subsidies 
aan gemeenten voor het verbeteren van de 
verkeersveiligheid van schoolroutes op 
gemeentewegen (https://www.vlaanderen.be/subsidies-aan-gemeenten-voorhet-verbeteren-van-de-verkeersveiligheid-van-schoolroutes-opgemeentewegen) of subsidies aan 
gemeenten voor het verbeteren  van de 
verkeersveiligheid van schoolomgevingen  
(https://www.vlaanderen.be/subsidies-aan-gemeenten-voorhet-verbeteren-van-de-verkeersveiligheid-vanschoolomgevingen).
