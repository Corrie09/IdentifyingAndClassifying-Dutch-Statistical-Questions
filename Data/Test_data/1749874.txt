title: Strategische Stuurgroep Aquacultuur - Evaluatie actiepunten
thema: Landbouw
Visserij
pdf link: https://docs.vlaamsparlement.be/pfile?id=1749874
thema link: https://www.vlaamsparlement.be/parlementaire-documenten/schriftelijke-vragen/1548826
SCHRIFTELIJKE VRAAG
nr. 1002
van CATHY  COUDYSER
datum: 1 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Strategische Stuurgroep  Aquacultuur  -  Evaluatie actiepunten
De Strategische Stuurgroep Aquacultuur heeft in 2013 een visietekst opgemaakt met vier 
prioriteiten voor aquacultuurontwikkeling in Vlaanderen en de omzetting ervan  in de 
praktijk via volgende  tien actiepunten voor de periode 2014-2020:
1.ontwikkeling  van aquacultuurmethoden die de negatieve  gevolgen voor het milieu 
aanzienlijk terugdringen of de positieve gevolgen  van de gangbare praktijk vergroten 
en welzijn van dieren en mensen verhogen;
2.ontwikkeling  van kweekmethoden, biomerkers en monitoringsystemen  van de dieren 
en hun omgeving die het welzijn van dieren  verhogen en de uitbraak van ziekte 
tegengaan;
3.ontwikkeling  van slimme  aquacultuurclusters;
4.advies voor aquacultuurproducenten;
5.afstemmen  wetgeving  op aquacultuursector;
6.identificatie van locaties en mogelijkheden  voor duurzame (en geïntegreerde) 
maricultuursystemen;
7.oprichting van een pootgoedproductiecentrum;
8.uitwerken strategieën voor vermarkting van Vlaamse aquacultuurproducten;
9.identificatie rol van Vlaamse  overheid ter ondersteuning van de aquacultuursector en 
10.organiseren  van kwekers in beroepsorganisatie (coöperatie  etc.).
Deze visietekst vormde de basis voor de Vlaamse prioriteiten in het oude Nationaal 
Strategisch Plan voor Aquacultuur (NSPA) 2014-2020.
Een geactualiseerd NSPA is momenteel  in opmaak.
1.Kan de minister voor elk van de tien vooropgestelde actiepunten aangeven welke 
vooruitgang de voorbije  jaren kon worden  gerealiseerd? Zijn er actiepunten die nog 
niet konden worden aangepakt?
2.Heeft  de Stuurgroep  het voornemen  om een nieuwe  visietekst op te maken voor post 
2020 met daarin nieuwe prioriteiten en acties? Zo ja, welke prioriteiten en actiepunten 
worden daarin vooropgesteld? Zo niet, waarom niet?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 1002 van 1 september 2021
van CATHY  COUDYSER
1.Hierbij vindt u een overzicht voor de door u vermelde actiepunten.
-Actiepunten 1 en 2:
Financiële steun werd voorzien voor zowel onderzoek als investeringen vanuit het 
Operationeel Programma (OP) EFMZV  2014 – 2020 (Europees Fonds voor Maritieme 
Zaken, Visserij en Aquacultuur).  Voorbeelden van concrete projecten  die 
bijgedragen hebben tot deze actiepunten zijn o.a.:
-Edulis
-Value@Sea
-CheRAS
-De ontwikkeling  van een in-lijn  analyseprocedure voor grondsmaak  in RAS
-Reprolota
-BioRAS kaviaar
-Flavoreduc
-…
Overzichten van aquacultuurprojecten  kan u consulteren op:
-https://lv.vlaanderen.be/nl/visserij/subsidies-visserij/efmzv-europees-
fonds-voor-maritieme-zaken-en-visserij-2014-2016-0 
-https://lv.vlaanderen.be/sites/default/files/attachments/wd_2017_voorlich
ting_steun30062021.pdf
-http://aquacultuurvlaanderen.be/projecten
-Actiepunt 3:
Voor wat betreft land-gebaseerde aquacultuur werden de meest  optimale 
locaties in Vlaanderen in kaart gebracht in het HaLaVla-project. Daarnaast is er 
in de haven van Oostende een evolutie inzake de blauwe economie,  waarvan de 
(mariene) aquacultuur deel uit maakt.  Enkele initiatieven die in dit kader 
bijdragen aan de clusterwerking zijn o.a. Bluebridge Ostend  Science Park en de 
InnovOcean Campus van het Vlaams Instituut voor de Zee (VLIZ)  en het 
Instituut voor Landbouw-, Visserij- en Voedingsonderzoek (ILVO).
-Actiepunt 4:
Aquacultuurproducenten kunnen met technisch-economische adviesvragen 
terecht bij de Vlaamse Aquaconsulent. Daarnaast kan u via het infoloket, op de 
website van het Vlaams Aquacultuur Platform (VAP), ook contact  opnemen  voor 
meer algemene vragen.
-Actiepunt 5:
Via de website van het VAP wordt duidelijkheid voorzien inzake de wetgeving  
die van toepassing is op de aquacultuursector. Gezien de specificiteit van elk 
aquacultuurproject wordt echter aangeraden  om zich steeds bij de bevoegde 
autoriteiten te informeren. Het infoloket en de aquaconsulent spelen hierin een 
ondersteunende rol. 
-Actiepunt 6:
De identificatie van dergelijke locaties in het Belgisch deel van de Noordzee, 
maakt deel uit van de opmaak van het Marien  Ruimtelijk Plan (MRP).  Het MRP 
is een federale bevoegdheid.  In het meest recente  MRP (2020 – 2026) werden  
alvast bijkomende mogelijkheden  voorzien voor mariene aquacultuur dichter bij 
de kustlijn, met name in de zones voor Commerciële en Industriële Activiteiten  
(CIA-zones). Ook de ‘Roadmap geïntegreerde aquacultuur voor Vlaanderen’ 
(project AquaValue, 2015) biedt hier de nodige inspiratie.
-Actiepunt 7:
De oprichting van een pootgoedproductiecentrum  is sterk afhankelijk van het 
(markt)potentieel voor de (lokale)  ‘grow-out’  van het betreffende product. Op 
heden zijn er een beperkt aantal initiatieven in Vlaanderen die deze 
basisvoorzieningen hebben uitgebouwd,  meestal in directe combinatie met 
grow-out faciliteiten. Ondernemers  kunnen voor productieve investeringen 
beroep doen op steun vanuit  het EFMZV  en het Financieringsinstrument voor de 
Vlaamse Visserij- en aquacultuursector  (FIVA).
-Actiepunt 8:
Door de grote diversiteit in combinatie  met het kleine volume aan producten  is 
de vermarkting van aquacultuurproducten in Vlaanderen vaak erg 
bedrijfsspecifiek. Alhoewel ze ook een beroep kunnen doen op de ervaring van 
de visveilingen, zien we dat verkoop grotendeels  gebeurt op bedrijfsniveau. Er 
worden generieke acties  georganiseerd voor promotie van vis in samenspraak  
met het Vlaams Centrum voor Agro- en Visserijmarketing (VLAM).
-Actiepunt 9: 
De rol voor de Vlaamse overheid  situeert zich vooral in het ontwikkelen van een 
gepast beleid ter ondersteuning  van de sector, en dit in samenspraak met de 
Stuurgroep. Daarnaast  biedt de Vlaamse overheid  administratieve 
ondersteuning voor het functioneren van het Vlaams Aquacultuur Platform, om 
kennisuitwisseling en netwerking te bevorderen. Tot slot voorziet de Vlaamse  
overheid o.a. via het Operationeel Programma (OP) van het EFMZV/FIVA in 
financiële ondersteuning  voor onderzoek  en ontwikkeling van de sector. De 
voornaamste steunmaatregelen binnen het OP van het EFMZV/FIVA hebben 
betrekking op productieve investeringen en toegepast  onderzoek.
-Actiepunt 10:
Om de sector te stimuleren in het organiseren  van een beroepsorganisatie werd 
de nodige wetgeving  voorbereid, zodat een producenten- of brancheorganisatie  
aquacultuur snel officieel kan worden erkend door de overheid. Het initiatief tot 
oprichting van een beroepsorganisatie aquacultuur  is echter voorbehouden aan 
de private sector. 
2.De stuurgroep  heeft geen voornemen geuit om een nieuwe  visietekst op te maken. De 
visietekst vormde een goede basis voor de ontwikkeling van het Nationaal  Strategisch  
Plan voor Aquacultuur (NSPA) uit 2014 (herzien in 2017). Bij de ontwikkeling van het 
nieuwe ontwerp  van NSPA (2021 – 2030)  werd de Stuurgroep  gevraagd om insteek te 
geven op een voorstel dat verder  bouwde op de ervaringen met het huidige NSPA.
