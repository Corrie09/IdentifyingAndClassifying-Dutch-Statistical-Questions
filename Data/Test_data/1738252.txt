title: Onthardingsdoelstellingen - Mobiliteit
thema: Mobiliteit en Verkeer
Natuur en Milieu
Openbare werken
Ruimtelijke ordening
pdf link: https://docs.vlaamsparlement.be/pfile?id=1738252
thema link: https://www.vlaamsparlement.be/parlementaire-documenten/schriftelijke-vragen/1535524
SCHRIFTELIJKE VRAAG
nr. 1414
van MIEKE  SCHAUVLIEGE
datum: 21 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Onthardingsdoelstellingen  -  Mobiliteit
De minister heeft de ambitie om bijkomende  fietspaden te realiseren  en maakt daar dit 
jaar 335 miljoen  euro voor vrij. Ook de rest van deze legislatuur volgen  er nog 
investeringen. 
In het Beleidsplan  Ruimte Vlaanderen  (BRV)  werd de doelstelling opgenomen om over te 
gaan tot een vermeerdering  van de ontharding met 20% of 8000 hectare  tegen  2050,  of 
250 tot 300 hectare per jaar. Minister  Demir gaf aan dit jaar verder  werk te maken van 
een Beleidsplan Ruimte Vlaanderen inclusief  beleidskaders  waarin ze operationele 
doelstellingen en acties met betrekking  tot ontharding en vergroening  zal opnemen. Als 
overheid met ambitieuze doelstelling is het belangrijk dat die overheid in de mate van 
het mogelijke deze doelstelling ook op zichzelf toepast. Enerzijds vanuit  een 
voorbeeldfunctie, anderzijds kan de Vlaamse  overheid als beheerder en gebruiker van 
een groot aandeel verharde ruimte  actief meewerken aan het behalen  van deze 
doelstelling. 
Het aanleggen van nieuwe fietspaden brengt  nieuwe verharding met zich mee als ze 
worden aangelegd in wat voordien een groene berm of andere zachte invulling was.
1.Op welke manier wil de minister de twee belangrijke doelstellingen van de Vlaamse 
Regering, het aanleggen van extra fietspaden en de onthardingsdoelstelling,  
combineren zonder de verhardingsgraad te verhogen? 
2.Bestaat er een te volgen afwegingskader bij het uitstippelen van het fietstraject? 
Welke afwegingen  worden gemaakt? Wordt de natuurwaarde ook meegenomen in 
deze afweging? Wordt de hoeveelheid bijkomende  verharding meegenomen? En hoe 
wordt omgegaan met versnippering  van natuurgebieden? 
3.Heeft  de minister de doelstelling om de nieuwe en vernieuwde  fietspaden zo veel 
mogelijk aan te leggen op al verharde wegenissen?
4.Werden er voor de afdelingen onder de bevoegdheid van de 
minister onthardingsdoelstellingen opgenomen, zijnde De Vlaamse  Waterweg nv 
(DVW), Agentschap  Wegen en Verkeer (AWV) en Agentschap voor Maritieme 
Dienstverlening en Kust (MDK)? Zo ja, waaruit bestaan  deze doelstellingen? Zo niet, 
waarom nog niet, en wordt er in de toekomst werk van gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1414 van 21 juni 2021
van MIEKE  SCHAUVLIEGE
1.Ik voorzie  enkel verharding daar waar nodig, rekening  houdend met de geldende 
ontwerpvereisten (i.f.v. veiligheid en comfort). Extra verhardingen  vergen  immers ook 
extra investeringen zowel bij aanleg als bij onderhoud.
2.Het vademecum  fietsvoorzieningen kadert de ontwerpvereisten  voor de (her)aanleg 
van fietspaden. De ruimtelijke afweging m.b.t. ligging  van het fietspad  gebeurt o.b.v. 
uitgevoerde studies en overleg  met betrokken partners. Vervolgens zal een 
vergunningsaanvraag gebeuren waarin de vergunningverlenende overheid  de toetsing  
op vergunbaarheid  uitvoert.
3.Nieuwe fietspaden  worden  in de regel aangelegd  conform  de richtlijnen in het 
vademecum fietsvoorzieningen. Vaak betekent  dit dat bestaande aanliggende  
fietspaden worden  vervangen door vrijliggende fietspaden om de veiligheid en het 
comfort van de fietsers te verhogen. Hierdoor  kunnen  fietspaden  niet altijd op 
bestaande verharding worden aangelegd. In die gevallen  wordt  waar mogelijk het 
bestaande aanliggende fietspad opgebroken waardoor de nettotoename van de 
verharde oppervlakte beperkt  blijft. Ook wordt gekeken bij de herinrichting van 
fietspaden naar mogelijke inname van de bestaande rijweg middels  optische 
versmalling, markering,â€¦  zoals bijvoorbeeld bij verscheidene  quick win - projecten  in 
kader van relance  fiets.
4.Bij het uitwerken van een wegenisontwerp wordt steeds gekeken wat de 
onthardingsmogelijkheden zijn. Echter zijn er hiervoor geen streefcijfers omdat dit 
sterk afhankelijk is van de concrete  onthardingsmogelijkheden.
