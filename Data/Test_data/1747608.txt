title: VRT - Boekenprogramma 'Brommer op Zee'
thema: Cultuur
Media
pdf link: https://docs.vlaamsparlement.be/pfile?id=1747608
thema link: https://www.vlaamsparlement.be/parlementaire-documenten/schriftelijke-vragen/1547953
SCHRIFTELIJKE VRAAG
nr. 217
van CHRIS  JANSSENS
datum: 30 juli 2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
VRT  -  Boekenprogramma  'Brommer op Zee'
Het nieuws dat de VRT na amper enkele afleveringen de stekker uit het 
boekenprogramma ‘Brommer op Zee’ heeft getrokken, kwam  niet echt als een 
verrassing. Het vreemde is wel dat partner VPRO,  ondanks de tegenvallende kijkcijfers 
die verhoudingsgewijs nog dramatischer zijn dan in Vlaanderen, wel verder gaat met 
‘Brommer op Zee’.
1.Ik ga ervan uit dat niet alleen de tegenvallende kijkcijfers hebben meegespeeld.  
Op basis van welke criteria  werd bij de publieke  omroep de beslissing genomen  om 
te stoppen  met dit programma en wie nam deze beslissing concreet?
2.Het stoppen  met ‘Brommer op Zee’ betekent wellicht een contractbreuk met de NPO 
en/of de VPRO. 
Klopt dit? Heeft dit op een of andere wijze gevolgen voor de VRT?
3.Hoeveel is er van Vlaamse zijde geïnvesteerd  in dit programma?
4.‘Brommer op Zee’ is het zoveelste boekenprogramma op de VRT dat zielloos ten 
onder gaat. Met enig heimwee denk ik terug aan programma’s uit het noorden zoals 
die van Adriaan  van Dis of wijlen Boudewijn Büch die wél een schot  in de roos bleken 
te zijn. 
Heeft er inmiddels een evaluatie plaatsgevonden  om na te gaan hoe het kon 
mislopen en wat waren de conclusies? Zo niet, waarom niet?
5.Deelt de minister mijn mening dat er, ondanks  het falen van ‘Brommer op Zee’, wel 
degelijk nood is en blijft aan een boekenprogramma op de VRT? Zo ja, dan had ik 
graag vernomen aan welke initiatieven de minister concreet denkt om de 
boekenliefhebbers op hun wenken te bedienen.
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 217 van 30 juli 2021
van CHRIS  JANSSENS
1.Na een eerste reeks van een nieuw format moet het netmanagement van Canvas 
durven evalueren  op bereik, waardering  en maatschappelijke impact. Dat was ook hier 
het geval. Brommer op zee heeft alle ruimte gekregen om te experimenteren, maar 
kende tegenvallende  resultaten  (een bereik  van gemiddeld 39.265 lineaire  kijkers, 
weinig digitale aangroei, dit in combinatie met een waardering van 7,4 en over het 
algemeen weinig weerklank op sociale media  en het publieke  debat). Daarom heeft het 
netmanagement van Canvas  beslist om geen tweede reeks van het programma te 
bestellen.
2.Neen, er is geen sprake van contractbreuk.  De overeenkomst met VPRO was voor een 
reeks van 8 afleveringen.
De VRT werkt en rapporteert op basis van een beheersovereenkomst.  In de 
beheersovereenkomst staat de opdracht die de VRT moet vervullen en de doelstellingen 
die zij moet behalen. De VRT communiceert daar open en transparant over, onder 
andere via het jaarverslag. 
Zoals aangegeven in het antwoord op de eerdere parlementaire  vraag van de heer 
Janssens over het zelfde onderwerp  (SV 102 van 19 februari 2021): budgettair staat 
de VRT in voor 25% van productiekosten.
3.De VRT heeft een normaal  productieproces  doorlopen bij de realisatie van dit 
programma. De kwaliteitseisen die gesteld  werden voor de productie, werden 
nageleefd. Het programma  blijkt evenwel zijn publiek  niet te vinden. Een 
praatprogramma over boeken  voor een breed  publiek is geen evidentie.
4.De VRT verzekert  dat ze het boek niet loslaat. Diverse VRT-merken blijven  geregeld en 
veel aandacht hebben voor boeken,  literatuur en lezen. Dat gebeurt zowel in reguliere  
programma’s als in specifieke formats. De aandacht voor literatuur,  het boek en 
leesplezier wordt door de VRT telkens opnieuw  heruitgevonden met nieuwe  platformen  
en nieuwe vertelvormen.
