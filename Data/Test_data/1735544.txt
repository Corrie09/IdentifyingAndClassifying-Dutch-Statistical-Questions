title: Schoolgebouwen - Asbest
thema: Natuur en Milieu
Onderwijs en Vorming
pdf link: https://docs.vlaamsparlement.be/pfile?id=1735544
thema link: https://www.vlaamsparlement.be/parlementaire-documenten/schriftelijke-vragen/1533025
SCHRIFTELIJKE VRAAG
nr. 1131
van JOHAN DANEN
datum: 16 juni 2021
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Schoolgebouwen  -  Asbest
Uit de cijfers  van de meest recente schoolgebouwenmonitor (2018-2019) blijkt dat de 
cijfers i.v.m.  de asbestproblematiek een positieve evolutie kennen. Zo heeft 94% van de 
scholen een asbestinventaris opgemaakt (t.o.v.  92% in 2013) en geeft 96% van de 
scholen aan dat ze deze problematiek opvolgen  (t.o.v. 89% in 2013). Daar staat wel 
tegenover dat bijna 14% van de scholen die bevraagd werden in het kader van deze 
schoolgebouwenmonitor aangeeft dat ze niet weten of er een asbestinventaris aanwezig  
is. Het aantal locaties  waar de aanwezigheid van asbest werd vastgesteld  is, mede door 
het uitvoeren van de inventarissen, echter ook gestegen.  T.o.v. het percentage in 2013 is 
het aantal scholen waarbij de aanwezigheid van asbest  werd vastgesteld, met 6% 
gestegen tot 58%. Het gaat hier om 58% van de scholen die in de bevraging  hebben 
aangegeven dat zij van de situatie  op de hoogte zijn. 39% van de scholen beweert  dat ze 
concrete plannen hebben  om het aanwezige asbest  te verwijderen.
De doelstelling van de Vlaamse Regering  is om alle scholen  tegen 2040 asbestveilig te 
maken. Om deze doelstelling te realiseren,  wordt ook de volgende jaren ingezet op de 
ondersteuning van Vlaamse scholen voor asbestinventarisatie en asbestverwijdering  
binnen de lopende protocollen tussen AGION  (Agentschap  voor Infrastructuur in het 
Onderwijs) en het GO! enerzijds  en de Openbare Vlaamse  Afvalstoffenmaatschappij 
(OVAM) anderzijds. De minister had eerder  al aangegeven  dat, samen met de OVAM, 
momenteel de huidige  werking en inzichten geëvalueerd worden  met het oog op de 
opmaak van een vervolgprotocol dat in 2023 in werking treedt. Binnen het 
Relanceprogramma zijn er extra ondersteuningsmiddelen vrijgemaakt voor 2021 en 
2022, waarmee verder de ondersteuning  van scholen binnen  de huidige protocollen én de 
vervolgprotocollen de komende jaren verzekerd zal worden.
In 2017 had de Vlaamse Regering 7,5 miljoen euro vrijgemaakt om scholen  asbestveilig 
te maken.  In de jaren nadien werd dit budget verhoogd tot 2,8 miljoen  euro met extra 
middelen vanuit  de OVAM.  Voor 2021 en 2022 trekt de Vlaamse  Regering nog eens 6,2 
miljoen euro uit vanuit het Relanceprogramma voor de OVAM  om doelgroepen  te 
ondersteunen binnen de sectorprotocollen.
1.Volgens de schoolgebouwenmonitor geeft 58% van de scholen  aan dat er in (een 
van) hun vestigingsplaats(en)  asbest aanwezig is. Het gaat om scholen  die in de 
bevraging hebben aangegeven  dat ze op de hoogte zijn van de asbestsituatie in hun 
vestiging(en). Sinds de vorige  schoolgebouwenmonitor is dit percentage met 6% 
gestegen. De Vlaamse Regering heeft al aangegeven dat de beschikbare  middelen 
volstaan voor de ondersteuning van scholen de eerstvolgende jaren. De omvang is 
afhankelijk van het aantal asbestinventarisaties  en asbestverwijderingen dat scholen 
zullen aanvragen en inplannen. 
a)In de schoolgebouwenmonitor  wordt  vermeld dat 94% van de scholen een 
asbestinventaris heeft opgemaakt.  
Graag een overzicht  per onderwijsnet en per koepel van het aantal 
asbestinventarissen dat werd opgemaakt.
b)De Vlaamse Regering en de OVAM hebben sinds 2017 al meer dan 16,5 miljoen 
euro gereserveerd voor de ondersteuning van scholen  bij het opmaken  van 
asbestinventarissen en de verwijdering van asbest. 
i.Graag per onderwijsnet en per koepel een overzicht  van het aantal 
aanvragen dat werd ingediend  voor het opmaken van een asbestinventaris.
1. Hoeveel inventarissen werden hiervan al uitgevoerd?
2. Om hoeveel  gebouwen gaat het?
3. Hoeveel middelen werden hiervoor uitgetrokken?
ii.Graag per onderwijsnet en per koepel een overzicht  van het aantal 
aanvragen dat werd ingediend  voor asbestverwijdering.
1. Hoeveel aanvragen voor asbestverwijdering werden er ingediend?
2. Hoeveel asbestverwijderingen  werden er al afgerond?
3. Hoeveel middelen werden hiervoor  uitgetrokken?
2.Een opmerkelijke  vaststelling in de schoolgebouwenmonitor is dat er wordt 
aangegeven dat 94% van de scholen over een asbestinventaris  beschikt. Daar staat 
tegenover dat een relatief hoog aantal van de respondenten  (in 2013)  aangaf  dat ze 
niet wisten of er een asbestinventaris aanwezig was. Voor de opvolging van de 
asbestproblematiek liep dit percentage al op tot 16% en zelfs 19% gaf aan dat ze 
niet wisten of er asbest aanwezig  was. 
a)Waar komt het percentage  van 94% vandaan? Zijn dit de asbestinventarissen 
die gekend zijn bij de OVAM?
b)Uit de schoolgebouwenmonitor blijkt dat er in 2013 een relatief hoog aantal van 
de respondenten niet op de hoogte was van de asbestsituatie  in hun vestigingen. 
i.Is de situatie ondertussen verbeterd?
ii.Om hoeveel scholen (in aantal, opgesplitst per onderwijsnet  en per koepel) 
gaat het?
iii.58% van de scholen gaf aan dat er asbest aanwezig  was in hun 
vestigingen. In dit percentage zitten enkel de scholen die aangaven dat ze 
op de hoogte waren van de problematiek. Het werkelijk  aantal  vestigingen 
met een asbestproblematiek ligt vermoedelijk nog hoger.
1. Heeft de minister zicht op het werkelijk aantal scholen waar er een 
asbestproblematiek zal zijn?
2. Hoe verklaart de minister  dat er zoveel scholen aangeven  dat ze 
niet op de hoogte  zijn van de asbestsituatie in hun gebouwen?
3. De OVAM plant in 2021, samen met de protocolpartners, een 
nieuwe informatieronde naar de scholen  om de 
protocolondersteuning onder de aandacht  te brengen en hen aan te 
sporen zich aan te melden.
Zullen er extra inspanningen worden  geleverd naar de scholen die 
hebben aangegeven  dat ze niet op de hoogte waren  van de 
asbestsituatie in hun gebouwen?  Zo ja, welke?
Deze vraag werd gesteld  aan de ministers  Ben Weyts (796),  Zuhal Demir (1131)
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME 
GECOÖRDINEERD ANTWOORD
op vraag nr. 1131 van 16 juni 2021
van JOHAN DANEN
1.a)De schoolgebouwenmonitor rapporteert de resultaten op niveau van onderwijsnet. 
Onderstaande tabel toont  het aantal vestigingsplaatsen waar een asbestinventaris 
is opgemaakt,  volgens onderwijsnet.  Deze cijfers  zijn afkomstig van de meest 
recente editie (2018-2019)  en hebben betrekking op de scholen die deelnamen aan 
de schoolgebouwenmonitor.
Onderwijsnet Aantal vestigingsplaatsen
% binnen onderwijsnet
GO!   461 96%
VGO 1210 94%
OGO   300 95%
Via het huidige asbestprotocol OVAM-GO!  wordt  de mogelijkheid geboden  om een 
verfijnde asbestinventaris te laten opstellen met daarin vermeld  een inschatting van 
de aanwezige hoeveelheid asbest.  Reeds 457 GO! scholen werden  zo aangemeld  bij 
OVAM, waarvan reeds 347 scholen momenteel over de verfijnde asbestinventaris 
beschikken. Op basis van deze hoeveelheden kunnen de 
asbestverwijderingsprojecten ingepland worden. 
b)i.Onderstaande tabel geeft een overzicht  van het aantal aanvragen voor de 
opmaak of verfijning van een asbestinventaris  via de OVAM. 
GO! 457
Katholiek Ond. Vlaanderen 1035
OKO 26
OVSG 190
POV 24
VCLB 13
CBE 8
Tot nu toe werden  er 1487 asbestinventarissen  voor scholen opgemaakt  of 
verfijnd in opdracht van de OVAM. De asbestinventarissen  die worden  opgemaakt 
in opdracht van de OVAM worden opgemaakt per vestiging en niet per gebouw.  
De hierboven vermelde  aantallen zijn dus het aantal vestigingen. Een vestiging  
bevat meestal meerdere gebouwen.
De totale kostprijs  van alle in opdracht van de OVAM opgemaakte  of verfijnde 
asbestinventarissen is tot nu toe iets meer dan 1.680 k euro. 
ii.Onderstaande tabel geeft een overzicht van het aantal aanvragen voor 
asbestverwijdering, verdeeld over de koepels. 
GO! 55
Katholiek Ond. Vlaanderen 173
OKO 7
OVSG 25
POV 4
VCLB 3
CBE 0
Tot nu toe werden er bij de OVAM 267 aanvragen voor asbestverwijdering 
ingediend. 
Tot nu toe werden er via de lopende protocollen asbestafbouwbeleid scholen 149 
werken voor asbestverwijdering uitgevoerd. Voor een honderdtal  scholen  is de 
uitvoering ingepland  of in voorbereiding. 
Voor de hierboven  beschreven werken werd er door de OVAM  een tussenkomst  van 
3.790 keuro voorzien. Voor de honderdtal scholen die ingepland  of in voorbereiding 
zijn, bedraagt de voorziene tussenkomst circa 2.000 k euro.
2.a)Uit de meest recente editie van de schoolgebouwenmonitor (2018-2019) blijkt dat 
op 94% van de vestigingsplaatsen een asbestinventaris werd opgemaakt.  De 94% 
betreft vestigingsplaatsen waar de respondent weet heeft over het al dan niet 
bestaan van een asbestinventaris. De schoolgebouwenmonitor  verzamelt data op 
basis van zelfrapportering  door de respondent.   
Het percentage van 94% houdt  geen rekening met de vestigingsplaatsen  waar de 
respondent niet wist of er een asbestinventaris aanwezig is (14% in de 
schoolgebouwenmonitor 2018-2019).
De OVAM heeft enkel gegevens van de scholen die zich aangemeld hebben  voor een 
asbestinventaris of asbestverwijdering.  
b)i.In 2013 gaf men voor 13% van de vestigingsplaatsen aan niet te weten of een 
asbestinventaris aanwezig  is, voor de opvolging  van de problematiek was dit 
16%, voor de aanwezigheid van asbest 19% en de plannen om tot verwijdering 
over te gaan 10%. De schoolgebouwenmonitor 2018-2019 rapporteert dat men 
in 14% van de vestigingsplaatsen  niet weet of er een asbestinventaris aanwezig  
is. Dit percentage bedraagt  12% voor de opvolging van de problematiek,  18% 
voor de aanwezigheid van asbest en 5% met betrekking tot de plannen om tot 
verwijdering van asbest over te gaan.
We zien een duidelijke  verbetering in het op de hoogte zijn over de opvolging 
van asbest en de plannen om tot verwijdering van asbest  over te gaan. Het 
aandeel respondenten dat niet op de hoogte is van een asbestinventaris  en de 
aanwezigheid van asbest  is ongeveer gelijk gebleven  in vergelijking  met de 
meting in 2013.
ii.De schoolgebouwenmonitor rapporteert de resultaten op niveau van 
onderwijsnet. Onderstaande tabel geeft een overzicht van de beschikbare 
percentages en de aantallen respondenten die aangeven  geen kennis  te hebben  
over de asbestthematiek, volgens onderwijsnet,  gemeten met de 
schoolgebouwenmonitor 2018-2019. 
Onderwijsnet (in % en absolute aantallen)
GO! VGO OGO
Asbestinventaris 15% (83) 9% (134) 27% (117)
Opvolging asbest 11% (63) 6.6% (94) 32% (137)
Aanwezigheid asbest
18% (100) 15% (214) 32% (138)
(De percentages hebben  betrekking op de verhouding binnen  het betreffende 
onderwijsnet.)
iii.1.De minister van Onderwijs heeft geen exact zicht op het werkelijk  aantal 
scholen waar een asbestproblematiek  aanwezig  is.
De OVAM kan zich enkel baseren  op de 1487 verfijnde inventarissen  waarover  
ze momenteel beschikt.  De resultaten liggen  in lijn met de eerdere steekproef 
in 300 scholen die in 2018 werd uitgevoerd:  in circa 90 % van de dossiers is 
asbest aanwezig. 
2.De schoolgebouwenmonitor is gebaseerd op zelfrapportering door de persoon 
die de vrijwillige vragenlijst invult.  De respondenten  van de 
schoolgebouwenmonitor zijn schooldirecties,  technisch directeurs of 
gebouwverantwoordelijken die uitspraken  doen over de vestigingsplaatsen 
van de scholen. De monitor  bevraagt een groot  aantal items in verband met 
de kwaliteit,  het beheer en het gebruik  van de schoolgebouwen.  De 
mogelijkheid bestaat dat de respondent niet helemaal op de hoogte is van de 
asbestthematiek en zekerheidshalve  ‘weet niet’ als antwoord geeft. De kennis 
over asbest kan bijvoorbeeld  wel aanwezig zijn bij een collega van de 
respondent.
3.De schoolgebouwenmonitor  rapporteert op een geaggregeerd niveau en dus 
niet op het niveau van individuele  vestigingsplaatsen. De respondenten  
hebben de gegevens onder  de voorwaarde  van strikte anonimiteit 
aangeleverd. Dit betekent dat de scholen die aangegeven hebben niet op de 
hoogte te zijn van de asbestsituatie niet apart  zullen kunnen benaderd worden 
in het kader van extra inspanningen rond de asbestproblematiek. Wel blijven  
we inzetten op informeren en sensibiliseren  rond asbest  op school.  Dit gebeurt 
via verschillende kanalen zoals de website  van AGION, de nieuwsbrief, etc. 
Daarnaast is er de nieuwe informatieronde  die OVAM met de protocolpartners 
plant.
De communicatie van de OVAM  om de ondersteuningsmogelijkheden bekend 
te maken en scholen op te roepen zich aan te melden, gebeurt  in samenspraak 
met de koepels en richt zich tot alle scholen. De OVAM  onderhandelt 
momenteel de modaliteiten van het vervolgprotocol scholen  dat in 2023 in 
werking moet treden. Binnen  de werking van dit vervolgprotocol  ligt een 
sterke focus op de versnelde inventarisatie  van de resterende scholen  met als 
doel einde  2030 voor alle scholen over een verfijnde asbestinventaris te 
beschikken. Dit is voor de decretale mijlpaal 2032 die voor alle eigenaars  
geldt. 
Parallel met het bestaande en het toekomstige protocol met OVAM, ontwikkelt 
het GO! intern een asbestbeheersplan voor al haar scholengroepen.  
De Raad van het GO! besliste eind 2020 om de komende 5 jaar in totaal 5,5 
miljoen euro vrij te maken voor asbestverwijderingswerken in GO! scholen. 
Scholengroepen kunnen  tevens gebruik maken van de dienstverlening en de 
raamovereenkomsten voor asbestdeskundigen  en asbestverwijderaars  
voorzien in het protocol OVAM-GO!.
De Raad van het GO! heeft beslist om een asbestafbouwplan op 
scholengroepniveau op te maken.  De pilootfase hiervan  liep in de eerste helft 
van 2021.
