title: Vlaamse feestdag - Feestcheques
thema: Cultuur
pdf link: https://docs.vlaamsparlement.be/pfile?id=1750895
thema link: https://www.vlaamsparlement.be/parlementaire-documenten/schriftelijke-vragen/1548404
SCHRIFTELIJKE VRAAG
nr. 427
van CARMEN RYHEUL
datum: 25 augustus  2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Vlaamse feestdag  -  Feestcheques
Al wie in het weekend  van de Vlaamse feestdag in zijn buurt, straat of wijk een feest 
organiseerde, kon ook dit jaar een cheque  ter waarde van 180 euro krijgen van de Vlaamse  
overheid via Vlaanderen Feest. Deze cheque  kan worden gebruikt voor spelmateriaal, het 
installeren van geveltuintjes  of het aankopen van hapjes en drankjes  bij de lokale horeca.
1.Hoeveel zogenaamde ‘feestcheques’ werden er dit jaar uitgereikt?  Graag een 
totaaloverzicht en een overzicht per gemeente met vermelding van het bedrag van de 
tegemoetkomingen.
2.Wat was het gemiddelde bedrag  waarvoor feestcheques  werden  uitgekeerd dit jaar?
3.In 2020 werden  er in totaal  247 feestcheques  uitgereikt voor een bedrag van 42.924 
euro. Het gemiddelde uitgekeerde bedrag per feestcheque bedroeg  dat jaar 173,78 
euro. 
Hoe beoordeelt de minister-president het eventuele verschil tussen het aantal 
uitgereikte cheques en het totale en het gemiddelde bedrag ervan in 2021 en 2020? 
Is de evolutie van de coronapandemie in ons land volgens de minister-president de 
enige verklaring voor dit mogelijke verschil?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 427 van 25 augustus 2021
van CARMEN RYHEUL
1-2.Wie in de periode van Vlaanderen Feest! naar aanleiding van het Feest van de 
Vlaamse Gemeenschap een straat- of buurtfeest of een plaatselijke 
verenigingsactiviteit wilde organiseren, kon ook in 2021 een feestcheque ter waarde 
van maximaal  180 euro aanvragen.
De uitbetaling ervan gebeurt op basis van het bewijsdossier  dat de aanvrager 
achteraf indient. Tot 10 september ontving het secretariaat van Vlaanderen  Feest!  
386 bewijsdossiers  voor de uitbetaling  van feestcheques voor straat- en 
buurtfeesten. Die dossiers worden momenteel verwerkt, maar er lopen nog steeds 
bijkomende dossiers  binnen. Het is momenteel  dus nog niet mogelijk om voor dit 
jaar een totaaloverzicht  op te stellen  of het gemiddelde bedrag te bepalen van de 
uitgekeerde feestcheques. Dat zal pas mogelijk zijn vanaf  15 november 2021, nadat 
alle ingediende  dossiers zijn verwerkt.
3.De evaluatie voor 2021 en de vergelijking  met 2020 kan pas gemaakt worden vanaf 
15 november 2021.
