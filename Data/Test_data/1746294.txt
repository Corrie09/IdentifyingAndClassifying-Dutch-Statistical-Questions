title: Jeugddelinquentie - Uitvoeringsbesluit mogelijkheid om slachtoffers te informeren als een minderjarige een gesloten instelling verlaat
thema: Justitie en Handhaving
Welzijn en Gezin
pdf link: https://docs.vlaamsparlement.be/pfile?id=1746294
thema link: https://www.vlaamsparlement.be/parlementaire-documenten/schriftelijke-vragen/1535552
SCHRIFTELIJKE VRAAG
nr. 754
van ADELINE  BLANCQUAERT
datum: 21 juni 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Jeugddelinquentie  -   Uitvoeringsbesluit mogelijkheid om slachtoffers te informeren als 
een minderjarige  een gesloten  instelling verlaat
Na het plegen van een delict is het belangrijk  dat er ook voldoende aandacht gaat naar 
het slachtoffer. Niet alleen de nodige hulpverlening is daarbij van belang, maar ook het 
op de hoogte houden  van de volgende stappen in de fases van de rechtspleging.  De 
slachtoffers van onder andere seksueel geweld kunnen zo betrokken worden bij een 
bemiddelingsaanbod door de Vlaamse bemiddelingsdiensten.  
In het actieplan ter bestrijding van seksueel geweld  wordt vermeld dat er een 
uitvoeringsbesluit uitgewerkt zou worden om te voorzien in de mogelijkheid om 
slachtoffers te informeren als een minderjarige een gesloten  instelling  verlaat. Deze actie 
zou uitgevoerd worden in 2020-2021.
1.Wat is de huidige  stand van zaken met betrekking tot het uitwerken van een 
uitvoeringsbesluit? Welke stappen  zijn al gezet en welke staan er nog op de 
planning?
2.Wanneer zal het uitvoeringsbesluit er zijn?
3.a) Hoeveel slachtoffers  zijn er de afgelopen  drie jaren betrokken geweest bij het 
bemiddelingsaanbod?
b)Hoeveel van de slachtoffers stonden  daarbij open voor bemiddeling?
c)Als slachtoffers niet wensten deel te nemen aan bemiddeling, welke redenen 
werden daarvoor  dan opgegeven?
4.Zullen slachtoffers automatisch op de hoogte gebracht worden als een minderjarige  
een gesloten  instelling verlaat  of zullen ze ervoor kunnen kiezen om daarvan niet op 
de hoogte  gebracht te worden? 
Deze vraag werd gesteld  aan de ministers  Zuhal Demir (1189), Wouter Beke (754)
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
GECOÖRDINEERD ANTWOORD
op vraag nr. 754 van 21 juni 2021
van ADELINE  BLANCQUAERT
Elk slachtoffer, of het nu om meerder- of minderjarige daders gaat, heeft recht op de 
nodige informatie en bijstand. Duidelijkheid vanuit het perspectief van het slachtoffer 
betreft in eerste instantie  het verder  inzetten op het informeren  van het slachtoffer en hen 
ondersteunen en begeleiden in het herstellen  van de door hen geleden schade. Met het 
oog op het versterkt  informeren van het slachtoffer hebben wij een werkgroep opgericht 
in de schoot  van de opvolggroep jeugddelinquentierecht waarin Opgroeien, de dienst 
Slachtofferonthaal van de Justitiehuizen, de diensten voor herstelgerichte en constructieve  
afhandeling (HCA-diensten), en het openbaar ministerie zijn vertegenwoordigd. Artikel  16 
van het decreet betreffende het jeugddelinquentierecht voorziet inderdaad dat slachtoffers 
worden geïnformeerd over een herziening  van een maatregel of sanctie. Het akkoord van 
het slachtoffer is hierbij cruciaal  en wordt als element  meegenomen in het 
uitvoeringsbesluit. We focussen hierbij vooral  op het informeren van het slachtoffer als een 
minderjarige een gesloten instelling verlaat, maar ook op een ambulante reactie of 
voorwaarden die het slachtoffer  aanbelangen,  zoals een contactverbod, leerproject  of 
gemeenschapsdienst.
1.Op basis van overleg  wordt een ontwerpbesluit voorbereid. Naar timing toe zal dit voor 
de tweede  helft van dit jaar voor advisering voorgelegd  worden.
2.a)De diensten voor herstelgerichte en constructieve afhandeling beschikken over twee 
afhandelingsvormen waarbij het slachtoffer expliciet wordt betrokken:  
herstelbemiddeling en herstelgericht  groepsoverleg.
Op basis van het recent aangepaste Vlaamse registratiesysteem zijn cijfers 
beschikbaar voor 2019 en 2020.
Herstelbemiddeling
De aanmelding voor een herstelbemiddeling door het openbaar ministerie of de 
jeugdrechter gebeurt op het niveau  van de minderjarige verdachte of dader.  Bij 
dergelijke aanmelding van een verdachte/dader kan het natuurlijk zijn dat er 
meerdere slachtoffers  betrokken zijn, maar het kan ook zijn dat meerdere 
aangemelde verdachten/daders feiten pleegden  waarbij een en hetzelfde slachtoffer 
betrokken was. 
Bij herstelbemiddeling wordt bijgevolg  gewerkt met interacties. Een interactie staat 
voor de verhouding tussen één verdachte/dader en één slachtoffer. Met andere 
woorden waar potentieel  een bemiddeling tussen verdachte/dader en slachtoffer 
kan gestart worden. Een aanmelding van een verdachte/dader waarbij bijvoorbeeld  
drie slachtoffers betrokken  zijn bestaat uit drie interacties.  Omgekeerd leidt een 
aanmelding van drie daders waarbij  een en hetzelfde slachtoffer  betrokken werd 
eveneens tot drie interacties. 
In volgende  tabel wordt het aantal aangemelde daders en het aantal interacties 
weergegeven.
Jaar 2019 2020
Aangemelde verdachten/ 
daders3383 2811
Aantal interacties 4191 3310
Herstelgericht groepsoverleg (hergo)
De aanmelding voor een herstelgericht groepsoverleg door de jeugdrechter gebeurt 
eveneens op niveau van de verdachte/dader. Met deze dader  wordt dan een traject 
doorlopen waarbij de verschillende mogelijke slachtoffers worden betrokken. Hier 
wordt dus geen opdeling gemaakt in interacties.  Tevens is ook hier geen zicht op 
het aantal unieke slachtoffers omdat  er van hen geen identiteitsgegevens worden 
geregistreerd.
In volgende  tabel wordt een overzicht gegeven van het aantal aangemelde hergo’s:
2019 2020
74 47
b-c)Zoals  hierboven aangegeven worden de interacties geregistreerd. Als zo’n 
interactie opstart kan er van uitgegaan worden dat het slachtoffer open stond  voor 
bemiddeling. 
Er zijn meerdere redenen  waarom een interactie of een herstelgericht 
groepsoverleg niet opstarten. Er kunnen meerdere redenen zijn waarom een 
interactie niet opstart, zowel aan de kant van het slachtoffer als aan de kant van 
de verdachte/dader, zoals: alles is al geregeld  door de partijen, slachtoffer heeft 
geen vraag meer, slachtoffer niet bereikbaar, slachtoffer reageert niet op het 
aanbod, slachtoffer  wens geen bemiddeling, jongere ontkent  de feiten,  jongere  
reageert niet op het aanbod, jongere  wens geen bemiddeling, jongere  haakt af, 
jongere ontkent,…
Onder ‘slachtoffer  wenst geen bemiddeling’ zitten onderliggend evenzeer nog 
diverse redenen: te lang geleden, geen tijd aan willen  besteden, klacht indienen 
was enkel bedoeld als signaal en wordt voldoende  geacht, boosheid, niets willen  
horen of weten van daderkant,...   
3.Zie antwoord op vraag  1.
