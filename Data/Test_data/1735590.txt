title: Studenten hoger onderwijs - Evolutie opgenomen studiepunten en studierendement
thema: Onderwijs en Vorming
pdf link: https://docs.vlaamsparlement.be/pfile?id=1735590
thema link: https://www.vlaamsparlement.be/parlementaire-documenten/schriftelijke-vragen/1534985
SCHRIFTELIJKE VRAAG
nr. 812
van KOEN DANIËLS
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Studenten hoger onderwijs  -  Evolutie opgenomen studiepunten en studierendement
In antwoord op mijn schriftelijke vraag  nr. 707 van 10 juli 2020 ontving ik van de 
minister cijfers  over de evolutie van het aantal opgenomen studiepunten en het 
studierendement in het hoger onderwijs.
1.Kan de minister een update van deze gegevens bezorgen?
2.Hoe evalueert de minister  deze cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 812 van 18 juni 2021
van KOEN DANIËLS
1.Tabel 1 (zie bijlage) bevat een overzicht van het aantal generatiestudenten dat minder 
dan 60 studiepunten  opneemt sinds 2008-2009.  Tabellen 2 en 3 (zie bijlage) tonen  
hoeveel generatiestudenten een studierendement van resp. 0% en minder dan 10% 
hebben. Van de studenten met een studierendement van minder  dan 10% heeft bijna 
75% een studierendement  van 0%. 
Tabel 4 bevat de evolutie van het gemiddeld  aantal opgenomen studiepunten per 
instelling in de initiële  opleidingen. Tabel 5 bevat de evolutie van het gemiddeld aantal 
opgenomen studiepunten  door generatiestudenten.
Alle tabellen werden  aangevuld met de gegevens van het meest  recente,  officieel 
gevalideerde academiejaar, nl. 2019-2020. Vanaf academiejaar 2019-2020 werden  de 
opleidingen uit het hoger beroepsonderwijs (zowel de nieuwe graduaatsopleiding als 
de HBO5-opleiding in afbouw)  voor het eerst ingericht  in het Hoger Onderwijs.  Vermits 
beiden gezien worden als initiële opleidingen werden ze toegevoegd aan de cijfers.  
Daarnaast werden alle studenten die startten in deze graduaatsopleidingen 
gedefinieerd als generatiestudenten (ook diegenen die het jaar voorheen een HBO5 
opleiding aan de centra voor volwassenonderwijs begonnen  en die in 2019-2020 
verderzetten in het Hoger onderwijs).  Academiejaar 2019-2020 is m.a.w. een 
kantelpunt in de cijfers.  
2.De cijfers tonen  duidelijk aan dat academiejaar 2019-2020 een breukpunt is. Door de 
introductie van de graduaatsopleidingen is het aantal generatiestudenten  sterk 
gestegen (zie tabel 1a) van 47.358 naar 53.350. Daarnaast  is het aantal studenten 
dat een kleiner studiepakket opneemt ook groter geworden. Dat wordt  voornamelijk 
veroorzaakt door studenten die een HBO5 opleiding in afbouw  volgen  en logischerwijs 
nog maar een deel van hun opleiding moeten afwerken. Dat is eveneens zichtbaar  in 
tabel 1b, waarbij de cijfers voor de universiteiten (die geen graduaatsopleidingen  
aanbieden) stabiel  blijven  en het aandeel studenten  met een kleiner studiepakket 
enkel stijgt aan de hogescholen. Het aandeel studenten  met een studierendement van 
0% of minder  dan 10%, daarentegen, blijft stabiel en werd niet geïmpacteerd door de 
overheveling van de graduaten. In tabellen 4a, 4b, 5a en 5b kan eveneens het effect  
van de graduaatsopleidingen  opgemerkt  worden.  Het gemiddeld  aantal opgenomen 
studiepunten ligt iets lager dan het jaar voorheen en vooral bij de hogescholen. 
BIJLAGE
Overzicht
