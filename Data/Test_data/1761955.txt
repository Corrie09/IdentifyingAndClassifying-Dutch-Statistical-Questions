title: Limburgse monumenten - Restauratie
thema: Onroerend erfgoed
pdf link: https://docs.vlaamsparlement.be/pfile?id=1761955
thema link: https://www.vlaamsparlement.be/parlementaire-documenten/schriftelijke-vragen/1548699
SCHRIFTELIJKE VRAAG
nr. 681
van STEVEN  COENEGRACHTS
datum: 31 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Limburgse monumenten   -  Restauratie
Op 9 juli 2021 stond in Het Belang Van Limburg dat de minister meer dan 1,7 miljoen 
euro uittrekt voor het opknappen van vijf Limburgse monumenten, met name de 
notariswoning in Sint Truiden, een oude vakwerkhoeve in Wellen,  de Sint Odulphuskerk 
in Borgloon, het Le Picardorgel in de Sint Joriskerk van Boorsem en de Sint-Servaaskerk 
in Diepenbeek.
1.Werd  een timing  voor de werken  vooropgesteld?
2.Hoeveel projecten staan vandaag  nog op de wachtlijst? Graag een opdeling per 
provincie met vermelding van de aard van het project  en het aangevraagde bedrag. 
Graag deze cijfers ook voor de jaren 2018, 2019 en 2020.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 681 van 31 augustus 2021
van STEVEN  COENEGRACHTS
1.De dossiers  waar u naar verwijst heb ik toegekend in het kader van het Relanceplan 
“Vlaamse Veerkracht”.  Dat betekent  dat het gaat om dossiers waarvoor  de 
premienemers zich engageerden om snel van start te gaan met de uitvoering van de 
werken. De vooropgestelde  uitvoeringstermijn is conform het Onroerenderfgoedbesluit  
een periode van vijf jaar.
 
Ik bezorg u de stand van zaken in elk van deze dossiers:
Notariswoning, Sint-Truiden: De premienemer  kreeg in november  2020 de toestemming  
om uitzonderlijk al te starten  met de uitvoering van de werken omwille  van 
hoogdringendheid. De werken zijn in uitvoering.
Oude vakwerkhoeve,  Wellen: Mijn administratie ontving nog geen bericht  van start van 
de werken.  De vooropgestelde uitvoeringstermijn is 140 dagen.
Clerinxorgel, Sint-Odulphuskerk,  Borgloon: Het orgel is al gedemonteerd en opgeslagen 
in het atelier van de orgelbouwer.  De aanbesteding is al afgerond en de orgelbouwer zal 
nu snel de opdracht krijgen om te starten met de restauratie en de montage van het 
orgel in de kerk. De vooropgestelde uitvoeringstermijn  is 600 werkdagen.
Le Picardorgel, Sint-Joriskerk, Boorsem (Maasmechelen):  Het orgel is al gedemonteerd 
en opgeslagen in het atelier van de orgelbouwer. De aanbesteding is al afgerond en de 
orgelbouwer zal nu snel de opdracht krijgen om te starten  met de restauratie en de 
montage van het orgel in de kerk. De vooropgestelde uitvoeringstermijn is 440 
werkdagen.
Sint-Servaaskerk, Diepenbeek: De restauratie van de glas-in-loodramen is nog niet in 
aanbesteding.
2.In bijlage vindt u een overzicht van de projecten die op de wachtlijst staan van de nog 
toe te kennen  restauratiepremies en erfgoedpremies bijzondere  procedure,  per 
provincie, met de datum van inhoudelijke goedkeuring door het agentschap Onroerend 
Erfgoed en het aangevraagde premiebedrag. 
In een tweede bijlage vindt u een overzicht van de projecten waarvoor ik in 2018, 2019 
en 2020 een restauratiepremie of erfgoedpremie bijzondere  procedure toekende.
BIJLAGEN
1.Overzicht  van premiedossiers op de wachtlijst van de nog toe te kennen 
restauratiepremies en erfgoedpremies  bijzondere  procedure
2.Overzicht  van projecten  waarvoor  ik in 2018, 2019 en 2020 een restauratiepremie  of 
erfgoedpremie bijzondere procedure toekende
