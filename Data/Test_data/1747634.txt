title: Toelatingsexamen voor arts en tandarts - Slaagpercentages
thema: Onderwijs en Vorming
pdf link: https://docs.vlaamsparlement.be/pfile?id=1747634
thema link: https://www.vlaamsparlement.be/parlementaire-documenten/schriftelijke-vragen/1544963
SCHRIFTELIJKE VRAAG
nr. 896
van BRECHT WARNEZ
datum: 9 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Toelatingsexamen voor arts en tandarts  -  Slaagpercentages
Elk jaar worden de toelatingsexamens voor arts en tandarts  georganiseerd  om een 
noodzakelijke selectie te maken onder de kandidaten die de opleiding  willen aanvatten.
Net als vorig jaar werden deze toelatingsexamens digitaal en gedecentraliseerd 
georganiseerd.
Hierna enkele vragen voor de minister over de slaagpercentages en de daaruit te trekken  
lessen.
1.Wat zijn de slaagpercentages van de toelatingsexamens voor arts en tandarts? Graag 
een opdeling per provincie.
2.Zijn er significante verschillen waar te nemen in de slaagpercentages voor het 
toelatingsexamen tussen de provincies? Zo ja, heeft de minister daar een verklaring 
voor?
3.Hoeveel studenten schreven zich in en hoeveel daarvan namen  uiteindelijk deel?  Graag 
een overzicht per provincie.
4.Kan de minister een verdeling bezorgen  van de deelnemers en de geslaagden  in 
aantallen volgens  geslacht, vooropleiding  en provincie?
5.Kan de minister een overzicht bezorgen van de gemiddelde scores en de mediaan  voor 
beide examens?
6.Binnen het Kenniscentrum Onderwijs en Vorming wordt  gewerkt  aan de monitoring 
van de resultaten van het toelatingsexamen voor arts en tandarts.
Kan de minister de resultaten  van de analyse  tot nu toe meedelen?  Heeft de minister 
zicht op de evolutie  van deze monitoring? Welke conclusies trekt de minister daaruit.
7.Kan de minister een overzicht geven van de totale kostprijs  van dit toelatingsexamen? 
Is er een evolutie  ten opzichte  van vorig jaar en wat zijn de redenen daarvan?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD 
op vraag nr. 896 van 9 juli 2021 
van BRECHT WARNEZ
1In de bijlage  vindt de Vlaams volksvertegenwoordiger een tabel over het 
slaagpercentage en percentage gunstig  gerangschikte  deelnemers van het afgelopen  
jaar voor het toelatingsexamens arts en het toelatingsexamen  tandarts, opgedeeld  
naar provincie.
We merken  op dat in een systeem  van numerus  fixus het zogenaamde  ‘slagen’ voor 
het examen  (i.e. minimum de helft halen voor Kennis en Inzicht in de Wetenschappen 
én minimum de helft voor Generieke Competenties) eigenlijk  slechts een minimum  
kwaliteitscriterium is om in aanmerking te komen  voor gunstige rangschikking. Voorts  
heeft ‘slagen’ weinig  betekenis in een systeem van numerus  fixus. De effectieve  
selectie berust op de rangschikking van de beste deelnemers.
2. Ja, er zijn verschillen tussen de slaagpercentages en percentages gunstig 
gerangschikte deelnemers  van de provincies.  Deelnemers wonend  in het Brussels 
Hoofdstedelijk Gewest slagen minder dan andere  deelnemers, al moeten we, zeker 
voor het tandartsenexamen (waar er weinig deelnemers uit Brussel  zijn), voorzichtig  
zijn met interpretaties.  Het slaagpercentage voor West-Vlaanderen is voor beide 
toelatingsexamens het hoogste. Aangezien we momenteel enkel over bivariate 
analyses beschikken, is het ook nog niet mogelijk om verklaringen  te geven. 
3. In de bijlage vindt de Vlaams volksvertegenwoordiger een tabel over de mensen die 
zich het afgelopen jaar ingeschreven hebben voor de toelatingsexamens en van 
hoeveel er effectief deelnamen,  opgedeeld  naar provincie. 
4. In de bijlage vindt de Vlaams volksvertegenwoordiger een tabel over de deelnemers  
(= deelnemers die het volledige  examen  hebben afgelegd) en de geslaagden volgens 
gender, vooropleiding  en provincie. De deelnemers uit de onderwijsvormen tso en bso, 
uit de opleidingen hoger  onderwijs,  en uit Nederland hebben we geclusterd,  omdat de 
aantallen te laag zijn. Ook voor een aantal andere studierichtingen waarschuwen we 
voor interpretaties: de aantallen zijn (zeer) laag, waardoor  de betrouwbaarheid te laag 
is om uitspraken  te doen op het niveau van de studierichting  (bijvoorbeeld voor Grieks-
wetenschappen), zeker bij vergelijking over de jaren heen.
5. In de bijlage vindt de Vlaams volksvertegenwoordiger een overzicht  van de gemiddelde 
scores en de mediaan van het voorbije  jaar voor beide examens.
6.  De monitoring-dashboards voor de toelatingsexamens werden in 2020 ontwikkeld. 
Deze laten toe een historische opvolging en vergelijking  te maken van de loopbaan  
van de deelnemers  aan de respectievelijke toelatingsexamens, de examenresultaten 
van de deelnemers en de doorstroom  van deelnemers  naar het hoger onderwijs, 
telkens in combinatie  met verschillende persoonskenmerken. Dit geeft een 
gedetailleerd inzicht in de deelnemerspopulatie van de toelatingsexamens. 
Het monitoringsysteem en de globale  resultaten werden  voorgesteld  aan de 
begeleidingscommissie voor de toelatingsexamens. Er zijn op dit ogenblik enkel 
voorlopige en algemene  resultaten voorgesteld. Er zijn nog geen definitieve  conclusies  
gepuurd uit deze analyses. Dit zal in de komende  maanden verder worden onderzocht. 
De data blijven eveneens beschikbaar  voor onderzoekers.
7.  Hieronder  vindt de Vlaams volksvertegenwoordiger een overzicht van de totale  
kostprijs van de toelatingsexamens  van 2020 en 2021.  
jaar Uitgaven Inkomsten**
2020           757.142,82 EUR 316.940 EUR
2021*           678.710,56 EUR 312.624 EUR
* Voor 2021 gaat het om een raming, aangezien  nog niet alle facturen  zijn 
binnengekomen. ** Inschrijvingsgeld.
Enkele maanden voor het examen  2020 heeft de organisatie van de toelatingsexamens 
het roer drastisch moeten omgooien. De centrale organisatie  in Brussels  Expo was 
omwille van de corona-maatregelen niet mogelijk. Er werd gekozen voor een 
decentrale en digitale afname op een honderdtal  locaties verspreid  in Vlaanderen.  De 
organisatie was op het ogenblik van de uitbraak van de pandemie al in gevorderd 
stadium. Er waren verschillende contractuele  engagementen aangegaan  die 
nagekomen dienden te worden. In 2020 hebben  we bijgevolg zowel uitgaven gedaan 
voor een centraal georganiseerd  examen op papier (oude formule in Brussels Expo) 
als voor het decentrale, digitale examen (nieuwe formule). 
De huidige kostprijs van de examens  is hoger dan in het verleden.  De organisatie heeft 
in 2020 en 2021 een aantal investeringen moeten  doen in beheersystemen die nodig 
zijn voor een decentrale organisatie. Ook in 2022 en 2023 worden nog een aantal 
verbeteringen gepland. Ook de corona-maatregelen hebben  tot gevolg  dat de 
organisatie suboptimaal dient te gebeuren (beperking van lokaalbezetting, 
afstandsregels, sanitaire  voorzorgen,  …) met een meerkost.
De kostprijs van een decentraal examen zal altijd hoger zijn dan die van een centraal  
georganiseerd examen. De nieuwe organisatie biedt echter heel wat voordelen  voor 
de kandidaten zelf.
BIJLAGE
- vraag 1 en 3: eerste sheet SV-896_bijlage.xls
- vraag 4: tweede  sheet  SV-896_bijlage.xls
- vraag 5: derde sheet  SV-896_bijlage.xls
