title: Fietsprojecten West-Vlaanderen - Huurcontract tijdelijke Kruispoortbrug Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739297
thema link: https://www.vlaamsparlement.be/parlementaire-documenten/schriftelijke-vragen/1542069
SCHRIFTELIJKE VRAAG
nr. 1464
van MARTINE FOURNIER
datum: 6 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen   -  Huurcontract tijdelijke Kruispoortbrug Brugge
In antwoord  op schriftelijke vraag nr. 1023 van 9 april 2021 van Brecht Warnez gaf de 
minister een overzicht  van de vastgelegde fietsprojecten in de provincie West-Vlaanderen 
voor het jaar 2020. Op deze lijst las ik dat er 25.746,24 euro gereserveerd is voor de 
uitvoering van “Tijdelijke Kruispoortbrug Brugge” in Brugge.  De werken zouden worden  
uitgevoerd door de Vlaamse Waterweg  en bestaan  voor 24 procent  uit fietsinvesteringen.
Uit andere vragen begrijp ik dat dit gaat over 105.000 euro die jaarlijks betaald wordt voor 
de tijdelijke brug die vergund is tot 2028.  De minister antwoordde  op vraag nr. 1013 van 
8 april 2021: “Een gedetailleerde fasering en budgettering voor een nieuwbouw traject is 
nog niet beschikbaar en is voorwerp van het door De Vlaamse  Waterweg nv (DVW)  op te 
starten studietraject. Een eerste fase van voorstudie wordt  voorzien vanaf 2022.”
Kortom, het mag duidelijk zijn dat de brug nog een tijdje blijft liggen.  Wat ik toch vreemd 
vind, is dat de brug ook in 2019 voor 24 procent werd ingeschreven, maar bij de aanleg 
van de brug was er 1.121.230  euro ingeschreven en werd 32% of 355.245 euro 
ingeschreven als fietsinvestering.
1.Is het huurcontract direct afgesloten voor een periode van 10 jaar of tot 2028?
2.Is de huurprijs een vast jaarlijks bedrag, wordt dit bedrag  geïndexeerd  en worden er 
andere kosten meegeteld in de huurprijs?
3.Waarom was de prijs het eerste  jaar 1,1 miljoen euro?  Wat was er in die prijs 
opgenomen? Werd dit bedrag  uitgekeerd aan één bedrijf? Is dit hetzelfde bedrijf waar 
de brug van wordt gehuurd?
4.Waarom werd in 2018 32% genoteerd als fietsinvestering en de komende jaren 24%?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1464 van 6 juli 2021
van MARTINE FOURNIER
1.Het huurcontract is afgesloten voor één jaar en kan voor de afloop van het lopende 
jaar verlengd worden.
2.De huurprijs is een vast jaarlijks bedrag dat niet geïndexeerd wordt. Er zijn geen 
andere kosten buiten deze huurprijs.
3.Gezien het huurcontract initieel werd aangegaan voor één jaar en op dat ogenblik  de 
verlengingen niet zeker waren, werden alle kosten van studie, materialen  en 
installatie meegerekend in de huurprijs van het eerste jaar. Voor de eventuele 
verlengingen werd dan ook een lagere huurprijs vastgelegd. De huurprijs wordt  
integraal uitgekeerd  aan de verhuurder  van de brug.
4.In 2018 voorzag De Vlaamse  Waterweg nv in een tijdelijke passerelle voor fietsers en 
voetgangers, vandaar het hogere  percentage aan fietsinvestering in dat jaar.
