title: Zelfrijdende wagens - Proefproject Concorda
thema: Mobiliteit en Verkeer
pdf link: https://docs.vlaamsparlement.be/pfile?id=1741484
thema link: https://www.vlaamsparlement.be/parlementaire-documenten/schriftelijke-vragen/1542970
SCHRIFTELIJKE VRAAG
nr. 1474
van PETER VAN ROMPUY
datum: 7 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Zelfrijdende wagens   -  Proefproject Concorda
Ik stel deze vraag in opvolging van een vraag om uitleg  (nr. 1455) in de vergadering  van 
de commissie Mobiliteit van 28 januari 2021 betreffende  proefprojecten  met zelfrijdende 
auto’s.
Er waren toen nog geen resultaten bekend over het proefproject Concorda. Binnen het 
project wordt ingezoomd  op de connectiviteit  en dataoverdracht voor geautomatiseerde 
mobiliteit, en op mogelijke beleidsrelevante wijzigingen in het globale kader  van het 
autonome rijden.  
Gezien het belang van dit project vraag ik graag naar de resultaten en conclusies binnen  
het proefproject Concorda.
1.Wat zijn de resultaten en conclusies  van het proefprojecten Concorda?
2.Zal het proefproject  een vervolg kennen? In welke vorm?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1474 van 7 juli 2021
van PETER VAN ROMPUY  
1.Het Concorda-project (alsook  het parallelle ‘Smart Highway’) focuste op innovatieve 
communicatietechnologieën (V2X) annex  beveiligde  data-overdracht, enen 
onderzocht  de randvoorwaarden voor een veilige, stapsgewijze introductie van 
geautomatiseerde voertuigen.
Waar eerstgenoemde  activiteit werd gevalideerd middels 5 testomgevingen  – 
waaronder het langs  de E313 uitgebouwde  ‘testbed Vlaanderen’, omvatte het tweede 
luik een analyse van mogelijke business modellen, een doorlichting van relevante 
wetgeving op vlak van communicatie(-protocollen), data-gebruik, cyber-security  en 
aansprakelijkheid alsook, specifiek voor het Vlaamse  testbed, de ontwikkeling en 
validatie van een real-time simulatiemodel  op microniveau.
Zowel de uitbouw van de testomgevingen en de (evaluatie-) resultaten  hierbij  als de 
uitgevoerde ‘studies’ zijn gedocumenteerd in rapporten die evenwel  slechts ten dele 
publiek beschikbaar (zullen) zijn, middels de project-website 
www.concordaproject.eu..
Ook werden tijdens de looptijd van het project meerdere (wetenschappelijke)  papers 
gepubliceerd.
Als algemene conclusie  mag worden gesteld  dat (1) communicatietechnologie alsmaar 
sneller evolueert en ook alsmaar performanter doch ook complexer blijkt en (2) een 
ruimere introductie van geautomatiseerde  mobiliteit best stapsgewijze en 
weldoordacht dient aangepakt, vanuit meerdere  perspectieven, en wel degelijk een 
aantal aanpassingen meebrengt  en zelfs vergt op organisatorisch,  zakelijk en ook 
regulerend vlak.
2.Een aantal sporen  worden thans verder uitgediept voornamelijk via het project 5G-
Blueprint dat mede door het Departement MOW aangestuurd wordt 
(https://www.5gblueprint.eu/). Centraal hierin  staan ‘tele-geleide’  (logistieke)  
operaties in grensoverschrijdende context  als opstap  naar geautomatiseerde 
mobiliteit waarvoor 5G technologie onontbeerlijk wordt geacht. 
Andere initiatieven die in enige mate een ‘opvolging’ inhouden  betreffen:
-Het Mobilidata  programma dat een duurzame uitbouw van een Vlaamse  
digitale data-infrastructuur beoogt,  als basis voor een ruimere uitrol van C-ITS 
diensten – waarbij lessen uit eerdere pilootprojecten ter harte  worden 
genomen, en in een latere fase ook zelfrijdende voertuigen;
-Het proefproject ‘autonome  shuttles’ op de Terhills-terreinen, in samenwerking  
met o.m. Flanders  Make (https://www.flandersmake.be/nl/nieuws/autonome-
shuttles-zonder-veiligheidssteward-op-terhills-tegen-eind-2022);
-Een transnationaal onderzoeksproject ‘Impact of CAD on Safe Smart Roads’ 
onder auspiciën van CEDR (Conférence Européenne des Directeurs des 
Routes), door AWV mede gefinancierd en ook opgevolgd, bedoeld om 
nationale/regionale wegbeheerders voor te bereiden  op de uitdagingen  van 
connectiviteit, digitalisatie en automatisatie in een wereld van coöperatieve, 
geconnecteerd en autonome mobiliteit (start gepland einde 2021);
-Tenslotte past het ook het project ‘Autoship’  te vermelden (Autoship-
project.eu ), met o.m. De Vlaamse Waterweg als partner, dat de transitie naar 
een nieuwe generatie van autonome vaartuigen analyseert.
