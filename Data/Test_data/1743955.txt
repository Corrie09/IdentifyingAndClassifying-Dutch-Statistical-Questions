title: Vliegveld Malle-Zoersel - Eigendomsoverdracht (2)
thema: Ruimtelijke ordening
pdf link: https://docs.vlaamsparlement.be/pfile?id=1743955
thema link: https://www.vlaamsparlement.be/parlementaire-documenten/schriftelijke-vragen/1545031
SCHRIFTELIJKE VRAAG
nr. 1224
van KATRIEN  SCHRYVERS
datum: 9 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vliegveld Malle-Zoersel  -  Eigendomsoverdracht (2)
Op 31 januari 2020 gaf de Vlaamse Regering haar definitieve  goedkeuring  aan het GRUP 
(gemeentelijk ruimtelijk  uitvoeringsplan)  voor het domein van het voormalig militair 
vliegveld in Malle-Zoersel. Er werd daarbij een evenwicht gevonden tussen de verschillende 
functies die op dat domein  al lange tijd aanwezig zijn, namelijk landbouw, natuurbehoud 
en recreatie.
In haar antwoord op mijn schriftelijke vraag nr. 617 van 5 mei 2020 stelde  de minister 
dat, niettegenstaande de verkoopsintentie  van Defensie, het militair domein nog niet 
formeel te koop werd aangeboden.  Via bemiddeling door Antwerps gouverneur Cathy  Berx 
werd een consortium gevormd  (private eigenaars - Natuurpunt),  dat principieel de intentie 
heeft om het domein gezamenlijk aan te kopen en te beheren. Deze intentie is afgestemd 
met het voornemen van Pidpa (Provinciale en Intercommunale Drinkwatermaatschappij 
der Provincie Antwerpen) om een deel van het gebied (44 van de in totaal  217 ha) minnelijk 
te onteigenen. De procedure tot die onteigening om redenen  van algemeen  belang werd 
reeds ingezet, aldus de minister in haar antwoord.
In datzelfde antwoord vermeldde de minister ook dat een verzoek  tot schorsing  en 
vernietiging van het GRUP werd ingediend. Dat verzoek werd verworpen op 22 september 
2020, aldus de minister in antwoord op mijn schriftelijke vraag  nr. 270 van 23 november  
2020. De verzoekende partijen  hadden evenwel op 30 november 2020 een verzoek  tot 
voortzetting van de vernietigingsprocedure ingediend.  Dit zou volgens de minister geen 
invloed hebben  op de verkoop van het domein.
1.Wat is de stand van zaken van de behandeling van het verzoek tot voortzetting van 
de vernietigingsprocedure? 
2.In welke mate is de procedure omtrent  de onteigening om redenen van algemeen 
belang gevorderd?
3.Hoe wordt de verkoop  en het beheer  van de domein verder  geregeld?  
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1224 van 9 juli 2021
van KATRIEN  SCHRYVERS 
1.Op 25 juni 2021 ontving  ik het auditoraatsverslag, waarin  de Auditeur adviseert om het 
annulatieberoep te verwerpen. De middelen worden  als ongegrond beoordeeld en het 
beroep als onontvankelijk  beschouwd  in zoverre  de nietigverklaring  van de voorlopige 
vaststelling van het GRUP wordt gevorderd.  Er werd een laatste memorie ingediend, en 
momenteel wacht  ik op een oproeping voor de zitting en vervolgens op het arrest. 
2.De minister tekende op 17 mei 2021 het voorlopige onteigeningsbesluit en het 
onteigeningsplan. 
Op 20 mei 2021 gaf het Agentschap  Natuur en Bos (ANB) de opdracht  aan het federale 
Aankoopcomité en de afdeling Vastgoedtransacties  van de Vlaamse  Belastingdienst om 
het dossier op te starten om tot een akte van minnelijke onteigening  te komen. Het 
federale Aankoopcomité treedt daarbij op voor Defensie, de afdeling  
Vastgoedtransacties voor ANB. De procedure is lopende. 
3.Ik heb het ANB de opdracht gegeven  om met de betrokken actoren in overleg  te treden 
en na te gaan op welke  manier samenwerking mogelijk is, bijvoorbeeld  wat betreft  het 
natuurbeheer. Deze gesprekken  lopen momenteel en hebben betrekking op het ruimere 
natuurgebied waarbinnen  het militair domein gesitueerd  is.
