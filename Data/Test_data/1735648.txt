title: Riolering - Gescheiden en niet-gescheiden stelsel
thema: Natuur en Milieu
pdf link: https://docs.vlaamsparlement.be/pfile?id=1735648
thema link: https://www.vlaamsparlement.be/parlementaire-documenten/schriftelijke-vragen/1531507
SCHRIFTELIJKE VRAAG
nr. 1120
van LUDWIG  VANDENHOVE
datum: 15 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Riolering  -  Gescheiden en niet-gescheiden stelsel
Op 14 januari 2021 vroeg ik de minister in een schriftelijke vraag  (nr. 485) naar de 
meest recente rioleringscijfers voor Vlaanderen. Uit de cijfers die de minister bezorgde, 
kon ik afleiden dat de Vlaamse gemeenten nog een lange  weg te gaan hebben in het 
optrekken van riolerings- en zuiveringsgraden.
Wat ik vorige keer niet opvroeg, zijn de cijfers met betrekking tot gescheiden en niet-
gescheiden riolering.  Zware  neerslagperiodes in de zomermaanden brengen  telkens 
hetzelfde afwateringsprobleem  aan de oppervlakte. Om dit probleem  op te lossen, moet 
er meer worden ingezet  op ontharding. Waar er reeds riolering  aanwezig  is, is dat best 
gescheiden riolering, waarbij de buizen voor afval- en regenwater  van elkaar gescheiden 
worden. Sinds 1 augustus 2008 moeten alle aangelegde of heraangelegde rioleringen een 
gescheiden stelsel hebben.
1.Wat is de verhouding tussen het gescheiden en niet-gescheiden rioleringsstelsel in 
Vlaanderen?
2.Hoeveel personen of gezinnen zijn aangesloten op riolering? Graag  een overzicht  per 
provincie en gemeente en de evolutie tussen 2010 en 2020.
3.Hoeveel personen  of gezinnen zijn aangesloten op gescheiden riolering? Graag een 
overzicht per provincie  en gemeente en de evolutie tussen 2010 en 2020.
4.Hoeveel kilometer gescheiden riolering  ligt er in Vlaanderen?  Graag een overzicht per 
provincie en gemeente en de evolutie tussen 2010 en 2020.
5.Hoeveel kilometer niet-gescheiden  riolering ligt er in Vlaanderen? Graag een 
overzicht per provincie  en gemeente en de evolutie tussen 2010 en 2020.
6.Hoeveel kilometer  aan gescheiden riolering  werd er sinds het aantreden van de 
minister aangelegd? Graag een overzicht per provincie en gemeente.
7.Sommige personen  of gezinnen kunnen niet aansluiten op het rioleringsstelsel (bv. 
wegens te verafgelegen).  Voor die gevallen kan een individuele 
behandelingsinstallatie voor afvalwater  (IBA) een oplossing  bieden. 
Hoeveel personen  of gezinnen hebben een IBA? Graag een overzicht  per provincie en 
gemeente en de evolutie tussen  2010 en 2020.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1120 van 15 juni 2021
van LUDWIG  VANDENHOVE
 
1.Het is niet mogelijk om hierover  exacte cijfers voor Vlaanderen op te stellen. 
Jaarlijks bevraagt de VMM de gemeenten omtrent hun rioleringsbeleid. Op basis van 
deze bevraging kan een inschatting  gemaakt worden. 
Er wordt ingeschat dat in ca. 26% van de gemeenten een kwart tot de helft van de 
aangesloten inwoners  op een gescheiden  riolering is aangesloten. En in ca. 14% van 
de gemeenten is meer dan de helft van de aangesloten  inwoners op een gescheiden 
riolering aangesloten.
2.Het aantal personen (inwoners) de gerioleerd zijn wordt uitgedrukt  in een 
rioleringsgraad. De rioleringsgraad per gemeente en provincie tussen 2010 en 2020 
wordt weergegeven in bijlage 1. 
3.Er zijn hierover geen cijfers  voor Vlaanderen ter beschikking. 
4.Er zijn hierover geen cijfers  voor Vlaanderen ter beschikking.  
5.Er zijn hierover geen cijfers  voor Vlaanderen ter beschikking.
6.Sinds mijn aantreden is er in 10 600 km straten riolering aangelegd. Vermits er zo veel 
mogelijk gekozen wordt  voor gescheiden of optimaal  gescheiden stelsels komt dit cijfer 
in grote mate overeen met de aanleg van gescheiden stelsels.  Daarvan was er 16% in 
Antwerpen, 18% in Limburg,  20% in Oost-Vlaanderen, 26% in Vlaams-Brabant en 21% 
in West-Vlaanderen.
7.In de tabel in bijlage 2 vindt u voor elke gemeente en per provincie  de aan VMM 
gerapporteerde geplaatste IBA’s voor de periode van 2010 t.e.m. 2019.  Het cijfer voor 
2020 is nog onvolledig  aangezien de laatste afgesloten rapportering de stand van zaken 
op 31 december 2019 weergeeft. 
De cijfers zijn afkomstig uit de rapportering gemeentelijke sanering  die door elke 
gemeente of rioolbeheerder jaarlijks dient ingevuld te worden. De VMM is bijgevolg 
sterk afhankelijk van de mate van volledigheid van de rapporteerders.
De piek in 2014 is te verklaren door de lopende voorbereiding van de 
stroomgebiedbeheerplannen (SGBP) 2016-2021, waardoor een hele reeks IBA’s voor 
het eerst geïnventariseerd werd (en waarvan  een deel vermoedelijk al voor 2014 in 
werking was). Voor 2017 ligt de verklaring naar alle waarschijnlijkheid bij de opname 
van een minimale  doelstelling van te plaatsen prioritaire IBA’s per gemeente in de 
SGBP. 
 
Op basis van de schommelende  subsidieaanvragen voor IBA’s is opnieuw een (lichte) 
stijging te verwachten  voor 2020 en 2021.
BIJLAGEN
1.Rioleringsgraag per gemeente  en provincie
2.Gerapporteerde IBA’s voor elke gemeente en provincie
