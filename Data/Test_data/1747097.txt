title: Begeleidingstraject Start SOON voor startende sociale ondernemingen - Stand van zaken
thema: Sociale economie
pdf link: https://docs.vlaamsparlement.be/pfile?id=1747097
thema link: https://www.vlaamsparlement.be/parlementaire-documenten/schriftelijke-vragen/1545197
SCHRIFTELIJKE VRAAG
nr. 955
van LOES  VANDROMME
datum: 13 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Begeleidingstraject Start SOON  voor startende sociale ondernemingen  -  Stand van zaken
Start SOON is een gratis begeleidingstraject voor startende sociale ondernemingen in de 
opmaak van een ondernemingsplan  en bestaat  uit twee delen.
Er is het basistraject  waarbij ondernemers  professionele ondersteuning krijgen om hun 
ondernemersidee te vertalen in een doordracht en onderbouwd  ondernemingsplan.
In het tweede  deel van het traject, het acceleratietraject helpt Start SOON  de ondernemers  
om een onderneming in de wereld te zetten die duurzaam  is. Zowel voor de omgeving als 
voor de ondernemer  zelf.
Er zijn collectieve workshops, maar er is ook in individuele begeleidingssessies  voorzien.
Verschillende soorten  ondernemers  kunnen een beroep  doen op Start SOON:
-(startende) sociaal ondernemers die een oplossing  ontwikkelen voor een maatschappelijk 
probleem;
-ondernemers die sociale tewerkstelling  willen creëren;
-ondernemers die een maatwerkbedrijf, maatwerkafdeling of LDE (lokale 
diensteneconomie) willen oprichten;
-reguliere  ondernemingen die zich willen omvormen tot maatwerkbedrijf, 
maatwerkafdeling of LDE.
1.Hoeveel sociale  ondernemers tekenden de voorbije  5 jaren in op dit 
begeleidingstraject?
2.Hoeveel van de aanvragen werden door de jury geweigerd en hoeveel werden 
toegelaten tot het traject?
3.Hoeveel ondernemers stroomden na het basistraject verder door naar het 
acceleratietraject?
4.Hoeveel ondernemers  werden na dit tweedelig begeleidingstraject bij hun opstartfase 
financieel ondersteund via de oproep  ‘Oprichting sociaal ondernemen’ van het 
Departement WSE (Werk en Sociale  Economie)?
Graag telkens  een overzicht van de voorbije 5 jaar, opgesplitst per jaar, per provincie  en 
per categorie van sociale  ondernemers. Is het ook mogelijk om telkens  de naam  van de 
onderneming te vermelden?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 955 van 13 juli 2021
van LOES  VANDROMME
1.Sinds de start van het project START SOON op 1 september 2020 hebben 48 
kandidaten een aanmeldingsformulier  ingestuurd voor deelname aan het basistraject. 
2.42 aanvragen werden toegelaten  tot het basistraject (er werden reeds 4 basistrajecten 
georganiseerd. In september 2021 wordt  een vijfde basistraject gestart). 6 aanvragen 
werden geweigerd.
3.14 deelnemers  van het basistraject stroomden  al door naar het eerste 
acceleratietraject. Daarnaast zijn er reeds  11 deelnemers van het basistraject 
geselecteerd voor het tweede acceleratietraject dat in het najaar 2021 zal 
plaatsvinden.
4.1 deelnemer werd na het begeleidingstraject bij de opstartfase reeds  financieel 
ondersteund via de oproep ‘Oprichting sociaal ondernemen’.
 
 
