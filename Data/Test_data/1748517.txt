title: Overheidsopdracht ondernemerschap 2021-2024 - Stand van zaken
thema: Economie
pdf link: https://docs.vlaamsparlement.be/pfile?id=1748517
thema link: https://www.vlaamsparlement.be/parlementaire-documenten/schriftelijke-vragen/1548624
SCHRIFTELIJKE VRAAG
nr. 990
van MAURITS VANDE REYDE
datum: 30 augustus  2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Overheidsopdracht ondernemerschap 2021-2024   -  Stand van zaken
Om ondernemerschap  te stimuleren, werden in 2016 enkele structurele partners 
aangeduid via een overheidsopdracht.  Die periode liep normaal gezien af op 1 juli 2020, 
maar als gevolg van de coronacrisis  werd ze verlengd tot eind 2020.
Op 26 juni 2020 besliste  de Vlaamse Regering dat ook de komende 4 jaar Vlaanderen 90 
miljoen euro investeert om ondernemerschap en innovatie in Vlaanderen te stimuleren 
via “structurele partners ondernemerschap en innovatieversnelling binnen het VLAIO 
netwerk” (EWI-Speurgids 2021) . Volgende elf partners zijn aangeduid:  UNIZO, Voka, 
NSZ, Sirris, Agoria, Starterslabo, Scale-ups.eu, Netwerk Ondernemen, Netwerk voor 
Innovatieversnelling in de Bouw, Verso en SYNTRA  West.  Deze partners zullen in de 
periode 2021-2024 jaarlijks  22,5 miljoen euro subsidie  krijgen om “een sterk en 
enthousiasmerend aanbod te creëren voor het Vlaams ondernemerslandschap”  (EWI-
Speurgids 2021).
Er zal ingezet worden op vier pijlers:
1.sensibilisering, bewustmaking en beeldvorming rond ondernemen  en innoveren;
2.begeleiding  van ondernemers  op kantelmomenten  in hun werking;
3.geïntegreerde selectieve  begeleiding van ambitieuze starters en groeiers;
4.creatie van lerende netwerken  rond vernieuwing van de bedrijfsvoering en de 
versnelde adoptie van bewezen technologieën.
De EWI-Speurgids 2021 stelt hierover: “Doelstelling  is ondernemers via honderden acties 
en initiatieven te versterken.  Het pakket omvat een mix van werkvormen zoals 
evenementen, infosessies, webinars,  online-tools, missies, bootcamps, individuele en 
collectieve begeleiding. Dat zal onder meer gebeuren  via nieuwe methodes zoals podcast 
of Whatsapp.”
1.Er is 90 miljoen euro vrijgemaakt voor een periode van 4 jaar.
a)Kan de minister voor elk van de aangeduide structurele partners een overzicht  
geven van de jaarlijkse middelen in het kader van deze overheidsopdracht? 
Graag een overzicht per pijler.
b)Wordt het budget, behalve voor de subsidies  aan de structurele partners, nog 
ingezet voor andere zaken? Zo ja, graag desgevallend  een jaarlijks overzicht.
2.Kan de minister voor de volledige periode een jaarlijks overzicht geven  van de 
vooropgestelde KPI (key performance indicator) en doelstellingen? Graag een 
overzicht:
a)in totaliteit;
b)per structurele partner;
3.Op welke wijze zal de impact van de uitvoering van deze overheidsopdracht  op het 
ondernemerschap en de ondernemersdynamiek geëvalueerd worden?
4.Is bij de opdracht nagegaan of hierbij ook andere (markt)partijen dan de 
voornoemde in aanmerking konden  komen?  Zo ja, welke? Zo niet, waarom niet?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 990 van 30 augustus 2021
van MAURITS VANDE REYDE
1.a.Voor activiteiten die ondernemers bewustmaken van mogelijkheden, hen 
informeren en begeleiden in de eerste stappen in de richting van een toepassing op 
maat van het bedrijf,  doet het agentschap inderdaad  een beroep op dienstverleners 
die zijn geselecteerd via een overheidsopdracht.  Het is  deze overheidsopdracht  
waar u in uw vraag naar verwijst.  Deze overheidsopdracht maakt deel uit van de 
beleidslijn ‘ondernemerschap  bevorderen’ en wordt  aangerekend op deze 
beleidskredieten.
De overheidsopdracht  verliep  volgens de onderhandelingsprocedure met Europese 
bekendmaking en werd aan elke dienstverlener toegewezen voor een periode van 
één jaar, met de mogelijkheid om de opdracht gedurende een periode van drie jaren 
telkens te verlengen voor één jaar.
De toegekende  middelen  zijn maximale middelen, ze worden slechts daadwerkelijk 
uitbetaald naarmate de dienstverleners prestaties  kunnen voorleggen die in 
aanmerking komen voor betaling.  Het betreft met andere woorden een 
outputgerichte vergoeding  volgens eenheidsprijzen.
De middelen zijn als volgt toegewezen:

b.Op de beleidslijn ‘ondernemerschap  bevorderen’ worden ook een aantal andere, 
gesubsidieerde, structurele  partnerschappen aangerekend. De Vlaamse Regering 
besliste aan het begin  van de vorige legislatuur  om te werken met twee types 
partnerschappen. Voor het overgrote deel van de coachings-  en 
begeleidingsdiensten gericht  op ondernemers  wordt de overheidsopdracht ingezet. 
Een aantal structurele  partnerschappen  werkt echter op thema’s  waar het niet 
opportuun geacht  werd om structurele  partners in concurrentie te plaatsen en werd 
er dus geopteerd om ze via subsidie  zekerheid van werking te geven.  Met name 
betreft dat het domein Jongeren  en Ondernemerschap, zeker  voor wat betreft  de 
werking ondernemend onderwijs,  en ook voor de werking ondernemingen in 
moeilijkheden, voor het voorzien van stimulansen voor ontluikend  
ondernemerschap bij werklozen en bij sociale innovatoren. Daarnaast heeft VLAIO 
partnerschappen met een aantal partijen die voorzien in een aanbod alternatieve  
financiering (PMV/z-Leningen  en Waarborgen,  BAN-Vlaanderen, Hefboom, 
Microstart).
Het overzicht voor de jaren 2020, 2021, 2022 en 2023 vindt u hieronder. Enkel de 
meest linkse kolom, die betrekking heeft op 2020 is finaal. In de overige kolommen 
zijn de bedragen te beschouwen  als louter indicatief,  de achterliggende dossiers 
moeten telkens   nog voorgelegd worden aan Inspectie van Financiën en nadien aan 
de minister of de Vlaamse  Regering. BAN-Vlaanderen verkreeg in 2019 een 
financiering voor vier jaar, zodat zij pas een nieuwe subsidie  krijgen in 2023. Het 
bedrag dat is opgenomen in 2023 gaat uit van een werkingssubsidie  voor één jaar 
in 2023.
Vlajo 1.440.000,00 1.440.000,00 1.440.000,00 1.440.000,00 5.760.000,00
Unizo O&O 440.000,00 440.000,00 440.000,00 440.000,00 1.760.000,00
My Machine 125.000,00 125.000,00 125.000,00 125.000,00 500.000,00
Dyzo 710.000,00 710.000,00 710.000,00 710.000,00 2.840.000,00
FVB 125.000,00 200.000,00 200.000,00 200.000,00 725.000,00
BAN-Vlaanderen 0,00 0,00 0,00 480.000,00 480.000,00
Sociale innovatiefabriek 450.000,00 450.000,00 450.000,00 450.000,00 1.800.000,00
Hefboom 250.000,00 250.000,00 250.000,00 250.000,00 1.000.000,00
Microstart 200.000,00 200.000,00 200.000,00 200.000,00 800.000,00
Jumpstarters (MWVJZ) 509.936,25 0,00 0,00 0,00 509.936,25
Jongerencoöperatieve Haven 120.000,00 170.000,00 170.000,00 170.000,00 630.000,00
Ecosystemen studentensteden 1.414.851,92 2.000.000,00 2.000.000,00 2.000.000,00 7.414.851,92
2. Het overzicht wordt toegevoegd in de excell als bijlage.
3. De plaatsing  van deze overheidsopdracht was de bevoegdheid van de Vlaamse  
Regering. Over de monitoring en evaluatie ervan stond  in de nota aan de Vlaamse  
Regering het volgende:
Monitoring en evaluatie van de uitbestede  dienstverlening
Essentieel zal zijn hoe de dienstverlening die nu in de markt geplaatst  wordt  via dit 
bestek zal opgevolgd worden. Ook hier is een evolutie ten opzichte  van het verleden.  
De opvolging zal op volgende wijze vormgegeven worden:
VLAIO als regisseur van een datagedreven ecosysteem voor innoveren en 
ondernemen
VLAIO heeft de ambitie om het ecosysteem  voor innoveren en ondernemen  
datagedreven te organiseren.  Om die reden is in het bestek van voorliggende opdracht 
voorzien dat alle dienstverleners hun data verzamelen voor VLAIO. VLAIO zal deze 
verzamelen in haar datawarehouse. Samen  met de partners zal VLAIO,  waarschijnlijk 
in 2021, een traject afleggen om te kijken hoe het datagedreven ecosysteem kan vorm 
krijgen en welke dienstverlening op vlak van data de partners van VLAIO en van elkaar 
verwachten. Experimenten die op dit ogenblik lopen, maar die verdere  uitwerking 
nodig hebben,  zijn de (datagedreven)  visualisatie van het VLAIO  Netwerk,  de digitale 
doorverwijsfiche, …
De stand van zaken  hier is dat de nieuw ontwikkelde e-tool  van VLAIO voor rapportage 
van de data werkt en in gebruik genomen is en de rapportage  vanuit de tool mogelijk 
is, zoals ook bleek  in het aan de Vlaamse Regering voorgelegde evaluatie van jaar 1 
van de dienstverlening.
Samenwerking met het steunpunt  Economie  binnen het departement EWI
Het Agentschap Innoveren & Ondernemen  zal, net als in het verleden  het geval was, 
samenwerken met het departement EWI. Belangrijk is dat het steunpunt een aantal 
longitudinale metadata zal blijven aanleveren zoals in het verleden  de evolutie van 
ondernemerscultuur in Vlaanderen of de beschikbaarheid van financiering voor 
ondernemingen. Uit deze data kunnen  blijvend de noden  voor het 
ondernemerschapsstimulerende beleid  gecapteerd worden, zodat bij de jaarlijkse 
verlengmomenten de nieuwe of bijkomende beleidsnoden kunnen meegegeven 
worden met de dienstverleners.
Dit loopt.
Samenwerking met externe dienstverleners in opdracht van het agentschap  voor 
Innoveren en Ondernemen
Het Agentschap  Innoveren  en Ondernemen  zal dit aanvullen met de vernieuwing  van 
haar raamcontract met externe dienstverleners. Het betreft een raamcontract  voor het 
aanstellen van maximaal acht dienstverleners voor het uitvoeren van conceptueel  
onderzoek, evaluatief  onderzoek, monitoring en kwaliteitsbewaking van uitbestede 
dienstverlening, subsidieprogramma’s  en adviesverlening, kennis van data en service 
design in het algemeen  binnen de kerntaken van het Agentschap Innoveren & 
Ondernemen.
Een belangrijke uitdaging voor het ondernemerschapsstimulerende beleid is de 
monitoring en kwaliteitsbewaking van uitbestede dienstverlening om bv. de return on 
investment van het agentschap aan te tonen  en de maatschappelijke  impact van de in 
de markt gezette  programma’s.
Het lijkt in elk geval nuttig om de huidige formule van werken,  alvorens wordt  
overgegaan tot een volgende vernieuwing  van het contract, systemisch  te evalueren,  
al dan niet in samenwerking met dergelijke externe dienstverlener.
Het contract  werd vernieuwd, de beleidsevaluaties zijn mogelijk. De systemische 
evaluatie werd nog niet opgestart,  omdat de vernieuwing van het contract  nog niet 
aan de orde is. Werkjaar  2 van het contract is nog maar pas gestart.
Inbedding binnen het VLAIO Netwerk
Elke dienstverlener zal opgevolgd worden  door een duo binnen  het Agentschap 
Innoveren & Ondernemen. Deze contactpersonen  fungeren als relatiebeheerder  naar 
de dienstverlener toe. Intern organiseren deze relatiebeheerders ook de 
kwaliteitsbewaking van de aangeboden dienstverlening, door het betrekken van 
interne of externe specialisten  en het geven van feedback aan de dienstverlener. Om 
de vier maanden organiseren de relatiebeheerders een stuurgroep met de 
dienstverlener. Hier wordt het verloop van de overheidsopdracht en de kwalitatieve 
feedback op de dienstverlening besproken.
Over het geheel  van dienstverleners heen wordt een groepswerking opgezet  met als 
doelstelling om 1) elkaars dienstverlening  te leren kennen; 2) na te gaan waar 
onderlinge doorverwijzing of samenwerking mogelijk is; 3) na te gaan waar 
samenwerking met andere partners binnen het VLAIO Netwerk mogelijk is 
(speerpuntclusters, universiteiten, hogescholen, ecosystemen studentensteden, Dyzo,  
…) en 4) gemeenschappelijke leermomenten, kennisdeling en ervaringsuitwisseling te 
organiseren, bijvoorbeeld over het organiseren  van een datagedreven ecosysteem.
In de visietekst  was ook de voorwaarde opgenomen dat de dienstverleners zich in 
specifieke gevallen inschakelen in een ‘ketenbenadering’. Bijvoorbeeld is afgesproken 
dat de dienstverleners (pre)start  zich engageren  als aanbrenger voor de startlening 
van PMV/z. Samen met PMV/z zullen deze dienstverleners ook opgeleid worden in deze 
rol.
Dit loopt.
Jaarlijkse verlengmomenten
De dienstverlening wordt toegewezen  voor één jaar. Elk jaar moet ze verlengd worden. 
Deze momenten kunnen  actief benut worden  om de dienstverlening bij te sturen op 
basis van de ervaringen van het afgelopen  jaar, uitgevoerd evaluatie-onderzoek  of de 
bevindingen vanuit de kwaliteitsbewaking, of op basis van nieuwe  beleidsinzichten of 
–prioriteiten. Maar ook bijvoorbeeld op basis van de vastgestelde onderbenutting van 
toegekende kredieten.  Deze verlengmomenten  kunnen dus benut worden  om ook 
wijzigingen aan de dienstverlening  door te voeren.
Dit geheel aan initiatieven moet het mogelijk maken om de in de markt gezette 
dienstverlening kwalitatief op te volgen  en tijdig bij te sturen waar nodig.
De uitgevoerde evaluatie naar aanleiding van de eerste verlenging  wordt toegevoegd 
als bijlage  (bijlage 2). Deze evaluatie  werd als mededeling voorgelegd aan de Vlaamse 
Regering.
4. Voor deze overheidsopdracht  werd ruim concurrentie mogelijk gemaakt. VLAIO 
organiseerde eerst een ruime  marktverkenning om de opdrachtstelling scherp te 
stellen en de verwachtingen  van VLAIO al door te praten met het geïnteresseerde 
werkveld. Nadien werd een onderhandelingsprocedure  met Europese bekendmaking 
georganiseerd, waarbij   zowel  in de fase kandidaatstelling,  de fase offerte-indiening, 
als de fase onderhandelingen  ruim concurrentie  plaatsvond. De Vlaamse Regering 
besliste uiteindelijk over de plaatsing van de opdracht.  
BIJLAGEN 
1.OHO Weergave Geavanceerd zoeken van KPI Project Doel – SV
2.VR 2021 1106 MED. Actieplan Ondernemerschap  - 1 med
3.VR 2021 1106 MED. Actieplan Ondernemerschap  - 2 bijlage
