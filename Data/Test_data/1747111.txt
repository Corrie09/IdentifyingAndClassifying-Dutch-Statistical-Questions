title: Vakantieparken - Afvalinzameling
thema: Natuur en Milieu
Toerisme
pdf link: https://docs.vlaamsparlement.be/pfile?id=1747111
thema link: https://www.vlaamsparlement.be/parlementaire-documenten/schriftelijke-vragen/1547177
SCHRIFTELIJKE VRAAG
nr. 1235
van FREYA PERDAENS
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vakantieparken  -  Afvalinzameling
Tijdens de zomer zijn de verschillende vakantieparken  in Vlaanderen steeds bezet door 
veel gezinnen. Centerparcs Vossemeren in Lommel heeft bijvoorbeeld  een bezetting van 
800 gezinnen.  Dat wil uiteraard ook zeggen  dat er in die parken veel afval wordt 
gegenereerd.
Als we bij het voorbeeld van de Vossemeren  blijven, dan werkt  men daar met vier 
afvalstromen: glas, papier, pmd (het oude systeem) en al de rest wordt bij het restafval 
gecatalogeerd. Dat zijn er toch een aantal minder dan bij de Vlaamse huishoudens.
1.Welke intercommunales zijn nog niet overgeschakeld  op het nieuwe pmd-systeem?  Op 
welke termijn zullen  die overschakelen? Zullen alle vakantieparken dan ook 
ingekapseld zijn in het nieuwe pmd-systeem?
2.Hoe wordt het groenafval in dergelijke  parken verzameld?
3.Wordt de hoeveelheid afval in vakantieparken  gerekend  als bedrijfsafval of als afval 
van gezinnen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1235 van 16 juli 2021
van FREYA PERDAENS
1.Vanaf  1 april 2021 zijn alle afvalintercommunales in Vlaanderen overgeschakeld van 
pmd naar de uitgebreide pmd-fractie, en noemt  men de pmd-zak voortaan de ‘de 
nieuwe blauwe zak’. Deze zomer schakelen ook de laatste  Waalse intercommunales 
over zodat de sorteerregels over heel het Belgisch grondgebied gelijk zijn. Niet alleen  
huishoudens zijn daaraan gebonden, want sinds april 2021 vallen  ook de bedrijven 
onder de nieuwe sorteerregels. Het afval van vakantieparken  is bedrijfsafval.
2.Het groenbeheer van grotere parken gebeurt in eigen beheer of wordt uitbesteed. Het 
afval dat vrijkomt moet gerecycleerd worden. Dit kan door het af te voeren  naar een 
vergunde groencompostering.  Alternatieven  zijn bv. een eigen kleinschalige vergunde 
groencompostering, kringlooptuinieren,  … steeds volgens de geldende  voorwaarden.
3.Afval van campings, vakantieoorden… valt onder bedrijfsafval en dient men ook zo te 
registreren.
