title: Fietsprojecten West-Vlaanderen - Studie 'Veiligheidscoördinatie ontwerp en/of verwezenlijking - Kortrijk-Pittem-Brugge'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1744744
thema link: https://www.vlaamsparlement.be/parlementaire-documenten/schriftelijke-vragen/1545141
SCHRIFTELIJKE VRAAG
nr. 1486
van MARTINE FOURNIER
datum: 13 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen  -  Studie ‘Veiligheidscoördinatie ontwerp  en/of  
verwezenlijking - Kortrijk-Pittem-Brugge’
In haar antwoord op schriftelijke vraag  nr. 1023 van 9 april 2021 van Brecht  Warnez gaf 
de minister een overzicht van de vastgelegde fietsprojecten in de provincie  West-
Vlaanderen voor het jaar 2020. Op deze lijst las ik dat er 31.301,64 euro uitgetrokken is 
voor de studie van ‘Veiligheidscoördinatie ontwerp en/of verwezenlijking - Kortrijk-
Pittem-Brugge’ in de regio Brugge. De werken zouden worden uitgevoerd door het 
Agentschap Wegen en Verkeer (AWV) en bestaan  voor 20 procent  uit fietsinvesteringen.
Op het overzicht ‘fiets’ dat de vaststellingen rond de fiets in 2017 in kaart bracht en 
gecommuniceerd werd via een schriftelijke vraag, zagen we een gelijkaardige 
aanbesteding van werken, maar werd dit voor slechts 13 procent ingeschreven als 
fietsinvestering.
1.Wat houdt deze investering in?
2.Waarom werd het percentage  ‘fiets’ verhoogd  tot 20 procent?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1486 van 13 juli 2021
van MARTINE FOURNIER
1.De investering voor ‘Veiligheidscoördinatie ontwerp en/of verwezenlijking - Kortrijk-
Pittem-Brugge’ dient voor het aanstellen van een dienstverlener 
(veiligheidscoördinator) in navolging van de regelgeving omtrent veiligheidscoördinatie 
voor het perceel met bouwplaatsen in de regio Kortrijk-Pittem-Brugge. Deze wettelijke 
verplichting om een veiligheidscoördinator ontwerp en uitvoering aan te stellen, volgt 
in hoofdzaak uit het KB tijdelijke of Mobiele bouwplaatsen van 25 januari 2001.
2.Sinds de opmaak van het GIP worden  er over de verschillende entiteiten heen 
afspraken gemaakt rond de toewijzing van algemene kosten  aan concrete 
fiestinvesteringen. Zo wordt  voor alle entiteiten 20 procent  van het totaal gehanteerd 
als algemene kost inzake veiligheidscoördinatie toeschrijfbaar aan de 
fietsinvesteringen.
