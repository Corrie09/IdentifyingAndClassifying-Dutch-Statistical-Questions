title: Vervoerregio Antwerpen - Modal shift, vervoer op maat, doorstroming
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1744794
thema link: https://www.vlaamsparlement.be/parlementaire-documenten/schriftelijke-vragen/1546072
SCHRIFTELIJKE VRAAG
nr. 1496
van IMADE ANNOURI
datum: 14 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Vervoerregio Antwerpen   -  Modal shift, vervoer op maat,  doorstroming  
We hebben al vele malen gedebatteerd over de toekomstplannen voor De Lijn in 
Antwerpen. Het een en het ander heeft ertoe geleid dat het tramgedeelte van het 
vervoerplan 2022 van De Lijn voor onbepaalde tijd is uitgesteld,  tot aan de 
randvoorwaarden voldaan kan worden. Al de protesten tegen de schrapping van een aantal 
tramlijnen leggen het pijnlijke  feit bloot dat Antwerpen niet nog een klap kan verdragen  
op het vlak van openbaar vervoer. De populariteit van het openbaar vervoer in Antwerpen  
is in vrije val, dat blijkt uit de cijfers.  
Dat staat in schril contrast met de ambities die op 15 maart  2017 werden neergeschreven  
in het Toekomstverbond. Wat de modal  shift betreft,  zijn we sindsdien onvoldoende 
opgeschoten. Bovendien zullen in september veel zaken samenkomen:  de economie,  het 
sociale leven  en de pendel  begint zich opnieuw  op gang te trekken na de coronalockdowns, 
de scholen  heropenen  en de Oosterweelwerf zorgt voor hinder  op de weg. Redenen genoeg 
om een tandje bij te steken voor een vlot en betrouwbaar openbaar vervoer in Antwerpen.
1.Hoe evalueert de minister  de vorderingen van de ambitie met betrekking tot de modal 
shift die in 2017 werd neergeschreven in het Toekomstverbond? Hoe wordt deze 
gemonitord? Graag had ik de jaarlijkse  cijfers inzake de modal shift ontvangen  van 
2017 tot nu.
2.Tegen  wanneer  denkt de minister de doelstelling van het Toekomstverbond inzake de 
modal shift te halen?
3.Houdt de minister eraan vast om voor het kernnet het tram-  en busnet  voor het 
vervoerplan 2022 van elkaar los te koppelen in Antwerpen? Graag  ontvang  ik een 
overzichtskaart en dienstregeling van het toekomstige net (nieuwe busnet en oude 
tramnet).
4.Zijn er wijzigingen  gepland aan het Antwerpse tram-  en busnet in afwachting de 
invoering van het vervoerplan 2022 nu dit op de lange baan is geschoven door 
vertraging in het dossier vervoer op maat?  Graag een volledig overzicht  van de 
geplande wijzigingen  (aanpassing trajecten, schrappingen, wijzigingen in amplitude  en 
frequentie).
5.Welke bijkomende maatregelen zal de minister nemen om een verkeersinfarct te 
vermijden in het najaar? Welke rol ziet zij daarin voor het openbaar vervoer?  
6.Is er een communicatieplan klaar om zowel  nationaal als internationaal transport  dat 
niet in Antwerpen moet zijn, te ontraden om de Antwerpse ring te gebruiken tijdens 
de werken?
7.Blijft de minister vasthouden aan budgetneutraliteit voor het kernnet  van het 
vervoerplan 2022? Welke budgetaanpassingen zijn er gepland  voor de jaren nadien?
8.De minister  kondigde aan dat het budget  voor vervoer op maat voor heel Vlaanderen 
opgetrokken zal worden  met 30 miljoen euro. 
Welk bijkomend  budget komt er voor vervoer op maat voor de vervoerregio  
Antwerpen?
9.Doorstroming is een cruciaal  begrip voor een beter openbaar vervoer. Daar vallen 
enorme efficiëntiewinsten te halen.  Een studie toont aan dat er in 25% meer aanbod 
voorzien kan worden  in de vervoerregio Antwerpen bij een betere  doorstroming. 
Volgende vragen  hebben betrekking op de vervoerregio Antwerpen. 
a)Graag een volledig overzicht van de werken die de komende  twee jaar gepland  
zijn met het oog op de doorstroming  van het openbaar vervoer.
b)Wat is het percentage  kruispunten dat beheerd  wordt  door het Vlaamse Gewest 
waar op dit moment al voorrang  wordt gegeven aan de doorstroming van het 
openbaar vervoer?
c)Graag een volledig  overzicht van de kruispunten  waar met behulp van een 
verkeerscomputer voorrang wordt gegeven aan het openbaar vervoer op dit 
moment.
d)Graag een volledig  overzicht van de kruispunten  waar met behulp van een 
verkeerscomputer voorrang gegeven zal worden aan het openbaar vervoer in de 
toekomst. Graag  ook een overzicht van die werken die gepland  en gebudgetteerd 
zijn met de geplande datum van uitvoering  per locatie. Graag  telkens  ook het 
percentage van kruispunten met voorrang  voor het openbaar vervoer ten opzichte  
van kruispunten zonder voorrang voor het openbaar  vervoer  vermelden.
e)Welke efficiëntiewinsten verwacht  men te halen  bij het uitrollen van de 
doorstromingsmaatregelen. Graag een overzichtstabel van de commerciële 
snelheid van de tram- en buslijnen op dit moment en de verwachting in de 
toekomst.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1496 van 14 juli 2021
van IMADE ANNOURI 
1.De principes rond de opvolging van deze beleidsdoelstelling “modal shift” in 
Vlaanderen werden mee verankerd in het decreet Basisbereikbaarheid (art. 24). 
Paragraaf 1 stelt dat de Vlaamse Regering ‘de regels vastlegt  betreffende de inhoud,  
ontwikkeling en beheer van een mobiliteitsmonitoringsysteem,  dat ertoe strekt de 
vereiste gegevens  over de mobiliteitstoestand te verzamelen, te beheren en te 
toetsen zodat  kan worden  nagegaan  of de operationele doelstellingen, die opgenomen 
zijn.’ Mijn administratie (het Departement  MOW)  is daarom gestart met de uitwerking  
van een mobiliteitsmonitoringsysteem. Ten vroegste eind 2021,  zullen  een 
indicatorenset en dashboardtool  zijn uitgewerkt die aan deze monitoringbehoefte 
voldoen. 
Daarnaast werken  alle individuele Vervoerregio’s ook een eigen, aanvullend 
evaluatiekader (of monitoringkader) uit als onderdeel van hun ontwerp regionaal 
mobiliteitsplan. Dat evaluatiekader legt vast welke KPI’s (indicatoren)  zullen worden  
gemeten en gerapporteerd  om trends en evoluties m.b.t.  de modal shift in de regio’s 
op te volgen. De Vervoerregio  Antwerpen heeft als eerste Vlaamse  Vervoerregio  zo’n 
ontwerp evaluatiekader  klaar. Op een eerstvolgende Antwerpse Vervoerregioraad 
(eind september) wordt dit voorgelegd aan de Raad ter goedkeuring.  Daarna  zal werk 
gemaakt worden  een eerste ‘jaarrapport’ voor de regio, zodat dit vanaf 2022 op 
jaarbasis kan worden opgevolgd.
Exacte meetgegevens  die de modal split evolutie aantonen per Vlaamse  Vervoerregio,  
zijn momenteel niet voorhanden geeft het departement Mobiliteit en Openbare 
Werken mee. Dit omdat (op het vlak van de verschillen in steekproefselectie en op 
het vlak van de resulterende onzekerheidsintervallen) de bestaande datasets en 
historische data ontoereikend  zijn om hier een gedetailleerd inzicht per vervoerregio  
rond te bieden. Dergelijk cijfermateriaal kan ik u bijgevolg niet aanreiken.  Ik blijf 
aandringen op een goed databeheer en monitoringssysteem in het kader van de 
modal shift.
De Stad Antwerpen publiceerde rond mobiliteit in de regio ook een cijferrapport rond 
’10 jaar mobiliteit in Antwerpen’ dat online geraadpleegd kan worden op de website 
van Slim naar Antwerpen.
2.Conform het decreet basisbereikbaarheid  en de beleidsnota leggen de regionale 
mobiliteitsplannen in de Vervoerregio’s de ‘langetermijn’-visie vast. De 
mobiliteitsplannen hebben een tijdshorizon van 10 jaar en een doorkijkperiode  van 
minimum 10 en maximum 30 jaar (decreet  basisbereikbaarheid,  art. 11 paragraaf 3). 
Het regionaal mobiliteitsplan  voor de Vervoerregio Antwerpen  is dan ook opgebouwd  
met een initiële tijdshorizon  tot 2030, vandaar  ook de titel ‘Routeplan 2030’.
De realisatie van de modal  shift valt uiteen in een breed  pakket van infrastructurele 
projecten en niet-infrastructurele projecten (vb. flankerend beleid zoals 
communicatie, werkgeversaanpak, exploitatie  uitdagingen), die elk individueel 
bijdragen tot de globale beleidsdoelstelling. In een apart actieplan  (een formeel 
onderdeel van elk regionaal mobiliteitsplan)  moet verduidelijkt worden wat we 
wanneer wensen te realiseren. De opmaak  van zo’n actieplan  voor de Vervoerregio  
Antwerpen start in het najaar 2021. 
3.De Vlaamse regering  bekrachtigde  in juni 2021 het kernnet voor alle Vervoerregio’s. 
Voor de Vervoerregio Antwerpen  gaat het om de herschikte  buslijnen die in de 
vervoerregio werden besproken. Voor het tramnet heeft de Vlaamse regering  de 
bestaande tramlijnen vastgelegd omdat geen gedragen  voorkeurscenario kon worden 
voorgelegd vanuit de Antwerpse Vervoerregioraad.  
In bijlage 1 kan, zij het niet in kaartvorm (nog niet beschikbaar),  een overzicht 
gevonden worden van alle kernnetlijnen met hun frequenties: de bestaande 
tramlijnen en de nieuwe buslijnen. De lijnen  van het voorgestelde  aanvullend net (nog 
niet gevalideerd door de Vervoerregioraad) zijn in dit overzicht niet opgenomen. 
Alternatieve scenario’s voor een nieuw tramnet worden momenteel door De Lijn in 
kaart gebracht en geanalyseerd  op vervoerspotentieel en exploitatiekosten (zie ook: 
voorwaarden positief advies Vervoerregioraad Antwerpen  voor het kernnet). De 
resultaten daarvan zullen opnieuw aan de Antwerpse Vervoerregioraad worden  
voorgelegd. Enkel  wanneer daar een gedragen voorkeursscenario en advies wordt  
bereikt voor het gewenste  tramnet, zal ik initiatief nemen om alsnog  over te gaan tot 
een wijziging van het voorziene kernnet. Zo niet, zal het bestaande  tramnet behouden 
blijven bij de invoering  van basisbereikbaarheid.
4.Bij gelijkblijvende  exploitatiemiddelen  voor de operator zijn er geen structurele  
wijzigingen aan het aanbod gepland vooraleer het nieuwe vervoerplan kan worden  
opgestart. Uiteraard blijven  steeds aanpassingen aan het tram-  en busnet mogelijk 
ten gevolge van werken,  zoals de heraanleg van wegen of traminfrastructuur.
5.Zoals  dat gebeurde in de voorbereiding van de Oosterweelwerken  op Linkeroever,  
stelde Lantis, in samenspraak met de betrokken  actoren,  ook voor de Antwerpse 
Rechteroever een pakket Minder-Hindermaatregelen samen. Wat betreft het 
openbaar vervoer,  een belangrijke  pijler in Minder Hinder,  is het zo dat Lantis vnl. 
investeert in ‘ondersteunende  infrastructuur’: 
a.bouw parkeergebouwen (Luchtbal,  Linkeroever, Merksem); 
b.uitbouw P&R’s met comfortabele haltevoorzieningen en fietsenstallingen 
(Sint-Job-in-’t Goor, Zoersel,  Oelegem, Massenhoven, Wommelgem), waar 
kan overgestapt  worden op hoofdlijnen tram of snelbussen;
c.overdekte fietsenstallingen t.h.v.  snelbushaltes;
d.financiering van doorstroming openbaar vervoer op bepaalde  assen 
(Noorderlaan en Bredabaan).
Daarnaast investeert Lantis ook in fietspaden  die het gebruik van de fiets voor de 
first-mile (richting  de opstapplaatsen  openbaar vervoer, zowel de Lijn als NMBS) 
aantrekkelijker maakt. Een tussenkomst in de exploitatiekosten of in rollend materieel  
werd niet op Lantis-budget voorzien,  daarvoor wordt  verwezen naar de operatoren: 
NMBS en De Lijn.
Hiernaast doen ook de andere entiteiten van MOW de nodige inspanningen.  De Lijn 
bestelde reeds 60 nieuwe  tramstellen waarvan  de eerste tramstellen zullen geleverd 
worden vanaf Q3-2022  Ook zal er een revisie van de PCC-trams worden doorgevoerd, 
dit met het oog op de versterking van de huidige tramcapaciteit. 
Ook nam Vlaanderen  vorig jaar reeds de recurrente exploitatie  over van De Waterbus.  
Het Havenbedrijf Antwerpen blijft op haar beurt verder inzetten  op een duurzame 
mobiliteit en de modal shift, zowel voor het goederenvervoer als het personenvervoer 
van de werknemers naar het havengebied.
6.Wat goederenvervoer betreft participeert Lantis/ondersteunt Lantis een aantal 
projecten die de switch richting nachttransport  (projectoproep  HUB’s Linkeroever) of 
richting binnenvaart  stimuleren.  Overleg  met de transportfederaties  over het 
ontraden van de Antwerpse Ring voor lange-afstandstransport is voorzien maar werd 
nog niet opgestart.  Dit zal  in samenwerking met het Verkeerscentrum  gebeuren 
aangezien zich daar de kennis bevindt over de op elk moment aan te bieden 
alternatieven. Zo zal de eventuele beschikbaarheid van de Brusselse Ring in bepaalde 
tijdsvensters een belangrijk element zijn.
7.Ja, er wordt vastgehouden aan de budgetneutraliteit in de optimalisatie oefening door 
De Lijn rond de opmaak van het kernnet en aanvullend net.
Budgetaanpassingen worden mee opgenomen in het Geïntegreerd  
Investeringsprogramma (GIP) van MOW. Gesprekken rond het GIP 2022 – 2024 zijn 
nog lopende.
8.De verdeling van Vervoer op Maat-middelen tussen de verschillende vervoerregio’s, 
is als volgt:
Vervoerregio 2021 2022 2023 2024
Aalst 602.786 904.179 1.205.572 1.557.197
Antwerpen 1.023.534 1.535.302 2.047.069 2.644.131
Brugge 645.333 967.999 1.290.666 1.667.110
Gent 1.322.793 1.984.190 2.645.586 3.417.216
Kempen 521.630 782.445 1.043.260 1.347.544
Kortrijk 423.002 634.503 846.003 1.092.754
Leuven 906.693 1.360.040 1.813.387 2.342.291
Limburg 1.921.441 2.882.161 3.842.882 4.963.722
Mechelen 459.196 688.794 918.392 1.186.256
Oostende 170.146 255.220 340.293 439.545
Roeselare 883.540 1.325.310 1.767.080 2.282.479
Vlaamse Ardennen 1.199.697 1.799.546 2.399.395 3.099.218
Vlaamse Rand 233.636 350.454 467.273 593.666
Waasland 309.015 463.523 618.030 798.289
Westhoek 1.496.290 2.244.435 2.992.580 3.865.415
Totaal : 12.118.733 18.178.100 24.237.466 31.296.833
in euro
De Antwerpse Vervoerregioraad besliste  eerder  dit jaar hoe men deze VoM middelen 
wenst in te zetten.  Hiervoor verwijzen we graag naar de goedgekeurde nota rond 
Vervoer op Maat in bijlage 2. Er werd voor gekozen om bestaande initiatieven  van 
collectief vervoer verder te zetten. Het resterend budget wordt  maximaal  ingezet om 
te voorzien  in een gebiedsdekkend systeem  van flex- en flexplus-vervoer in de 
Antwerpse Vervoerregio.  
Ook het systeem van (elektrische) deelfietsen zal een belangrijke  Vervoer op Maat-
oplossing worden in de regio.  Dat systeem  (dat aan Lantis  als beheerder werd 
toegewezen) wordt niet gefinancierd vanuit de VOM-financiering, maar wel met 
inkomsten uit de tolheffingen van de Liefkenshoektunnel.
9.a)Hierbij  het overzicht: 
-Omvorming pechstrook A12 Noord tot bijzonder overrijdbare bedding 
tussen Stabroek en Ekeren  (maatregel  Minder Hinder - trekker: AWV)
-Omvorming van busstrook naar bedding langs Mechelsesteenweg tussen 
Gemeenteplein en kruispunt Antwerpsestraat-Statielei  Mortsel (timing 
uitvoering werken van half tot einde augustus 2021)
-Herstelling trambusbanen: Groenendaallaan (augustus 2021), putdeksels 
Bredabaan (vanaf 22 augustus  2021), voegen Antwerpsestraat Mortsel 
(vanaf half augustus of begin september 2021)
-Uitrol korte-afstandsradio  (KAR): op de tramkruispunten  in beheer van het 
gewest wordt KAR geïnstalleerd. Dat betekent dat de bestaande fysieke  
lussen voor de tram virtueel worden. Bij het passeren van een bepaalde 
GPS-locatie wordt  een signaal gestuurd naar het verkeerslicht. Nadien 
wordt de tijd tot stopstreep  regelmatig geüpdatet. Uitrol  in Antwerpen  
vanaf januari 2022
-Bij de uitrol van VLCC (stad Antwerpen) wordt onder meer de 
doorstroming van het openbaar vervoer als uitgangspunt  genomen.
In de komende drie jaar wordt bovendien voorzien om ongeveer 80 kruispunten 
(provincie Antwerpen) uit te rusten  met iVRI (project AWV). Een voorstel voor de 
selectie ervan is momenteel in bespreking.
a.Naast  openbaar vervoer moeten deze uitrustingen ook de doorstroming 
van actieve weggebruikers, konvooien, hulpdiensten en vrachtwagens 
verbeteren. 
b.Mogelijke  locaties  waar een voldoende grote  cluster van verkeerslichten  
grotendeels voldoet aan de gestelde randvoorwaarden van het project 
(zonder overlap met VLCC) zijn: Stabroek, Zwijndrecht,  Rumst en Schilde-
Malle. Samen goed voor ongeveer 50 kruispunten.
c.Het kan zinvol zijn om de combinatie VLCC-iVRI  op eenzelfde cluster van 
kruispunten te beschouwen. 
Opmerking: Dit overzicht is niet limitatief. Naast initiatieven door de Vlaamse  
Overheid, worden ingrepen in functie  van doorstroming namelijk ook getrokken 
door lokale besturen .
We erkennen het belang  van goede doorstroming als kritische succesfactor voor 
een kwalitatief openbaar vervoer.  Om nieuwe doorstromingsprojecten in de 
toekomst te detecteren  en onderzoeken, werd werk gemaakt van een ‘nota 
doorstromingsaanpak VRA’ die het procesverloop vastlegt om hiermee aan de 
slag te gaan.  Deze aanpak wordt  op een volgende Antwerpse Vervoerregioraad 
(eind september 2021) voorgelegd ter beslissing.
b)In de Vervoerregio  Antwerpen is 59% van de installaties op 
verkeerslichtengeregelde kruispunten, in beheer  bij het Agentschap Wegen  en 
Verkeer (AWV), uitgerust met selectieve apparatuur voor de beïnvloeding van de 
verkeerslichten door het openbaar vervoer. 
c)De spreadsheet in bijlage 3 bevat alle installaties van AWV die zijn  aangesloten 
op de verkeerscomputer VLCC en waar selectieve apparatuur voor detectie van 
openbaar vervoer  aanwezig is.
  
d)De spreadsheet  in bijlage  4 bevat alle installaties van AWV die zijn aangesloten 
op de verkeerscomputer VLCC en waar selectieve apparatuur voor detectie van 
openbaar vervoer  gepland  staat, planning  inclusief tot 2023.
Van de 235 kruispunten in beheer bij AWV die aangesloten zijn op de 
verkeerscomputer VLCC  zullen  er in totaal 163 uitgerust zijn of worden  met 
selectieve apparatuur voor detectie  van openbaar vervoer.
e)De aanpak Doorstroming Openbaar  Vervoer VRA (onderdeel Routeplan  2030), die 
op dit moment ter validatie voorligt bij de Vervoerregioraad, voorziet volgende 
ambities op het vlak van commerciële snelheid tram en bus:
a.Streefdoel A-net tram in urbane  zone – trams minstens gedeeltelijk door 
premetro: minimaal 23,5 km/u 
b.Streefdoel in urbane zone: minimaal  20 km/u 
c.Streefdoel buiten de urbane zone: minimaal  30 km/u 
d.Streefdoel A-net snelwegshuttle  – op het hoofdwegennet:  minimaal 40 
km/u.
In bijlage 5 wordt  de commerciële snelheid (in km/uur) van alle huidige  tram-  en  
buslijnen van de vervoerregio  Antwerpen weergegeven. De laatste kolom in het 
overzicht bevat de commerciële snelheid tijdens de spitsuren.
BIJLAGEN
1.Overzicht van alle kernnetlijnen met hun frequenties
2.Goedgekeurde  nota rond Vervoer op Maat – vervoerregio Antwerpen
3.Alle installaties  van AWV die zijn  aangesloten op de verkeerscomputer VLCC - 
gerealiseerd
4.Alle installaties van AWV die zijn aangesloten op de verkeerscomputer VLCC - gepland
5.Commerciële snelheid (in km/uur)  van alle huidige tram- en buslijnen van de 
vervoerregio Antwerpen
