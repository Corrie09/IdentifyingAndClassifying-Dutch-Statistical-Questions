title: VDAB - Knelpuntberoep vrachtwagenchauffeur
thema: Werk
pdf link: https://docs.vlaamsparlement.be/pfile?id=1749878
thema link: https://www.vlaamsparlement.be/parlementaire-documenten/schriftelijke-vragen/1548858
SCHRIFTELIJKE VRAAG
nr. 1004
van TOM ONGENA
datum: 1 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
VDAB  -  Knelpuntberoep vrachtwagenchauffeur
De secundaire school Don Bosco Haacht lanceerde bij de start van het schooljaar een 
nieuwe opleiding tot vrachtwagenchauffeur.  Dat is alvast een mooie poging  voor nieuwe 
potentiële instromers in dit grote knelpuntberoep. Momenteel kijken men in België aan 
tegen zowat  5000 vacatures voor vrachtwagenchauffeur én een vergrijzing van de 
huidige groep. Binnen de tien jaar gaat ongeveer 40% van hen met pensioen. 
Ook VDAB voorziet in opleidingen tot vrachtwagenchauffeur. Die richten zich in de eerste 
plaats op de werkzoekenden. Gelet op hun profiel komen heel wat onder hen in 
aanmerking om een dergelijke opleiding te volgen en door te stromen naar een job als 
vrachtwagenchauffeur.
1.Hoe is aantal  vacatures voor vrachtwagenchauffeurs de afgelopen  vijf jaar 
geëvolueerd? Graag de cijfers  voor de periode  2017 tot heden, telkens ingedeeld per 
provincie.
2.a)Hoeveel werkzoekenden hebben  in de periode 2017 tot heden een opleiding tot 
vrachtwagenchauffeur gevolgd? Graag  een overzicht  per jaar, onderverdeeld per 
provincie en daarbinnen naar gender.
b)Hoeveel van die werkzoekenden hebben de opleiding effectief met succes 
beëindigd?
3.a)Hoe is het aanbod  van opleidingen  voor vrachtwagenchauffeur door VDAB 
jaarlijks geëvolueerd in de periode 2017 tot op heden?
b)Werd  het volledige aanbod van opleidingen  door VDAB ook telkens volledig 
ingevuld met kandidaten of gingen er ook opleidingen  van start met een kleiner 
aantal kandidaten dan vooropgesteld?
4.Hoeveel werkzoekenden zijn in de periode 2017 tot heden doorgestroomd naar een 
job als vrachtwagenchauffeur?  Cijfers graag per jaar.
5.Heeft  VDAB de huidige populatie van werkzoekenden al actief gescreend  om na te 
gaan wie in aanmerking komt voor een opleiding tot vrachtwagenchauffeur? Zo ja, 
hoe groot  is de doelgroep?
6.Heeft  VDAB al nagegaan wat de redenen zijn waarom een opleiding resp. een job als 
vrachtwagenchauffeur onvoldoende aantrekkelijk is voor werkzoekenden? Zo ja, wat 
waren de belangrijkste knelpunten?
7.a)Wordt  door de bemiddelaars actief aangedrongen  bij werkzoekenden  om een 
opleiding tot vrachtwagenchauffeur te starten?
b)Wordt hierbij ook actief bij vrouwelijke werkzoekenden benadrukt dat ook zij in 
aanmerking komen  voor een opleiding tot vrachtwagenchauffeur?
8.a)Zal VDAB in de nabije toekomst actiever inzetten op het doorstromen  van 
werkzoekenden naar een opleiding resp. een job als vrachtwagenchauffeur?
b)Welk plan van aanpak wordt  hiervoor opgezet?
c)Welke rol zullen  de private partners hierin spelen?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1004 van 1 september 2021
van TOM ONGENA
1.
2017 2018 2019 20202021 (t.e.m.  
augustus)
Bestuurder trekker-oplegger 2223 2406 2532 1387 1428
Antwerpen 461 620 487 333 295
Limburg 258 245 238 148 245
Oost-Vlaanderen 709 737 1237 555 329
Vlaams-Brabant 156 137 144 75 165
West-Vlaanderen 444 559 379 259 345
Brussels HG 42 30 15 12 27
Buiten Vlaanderen  en Brussels  HG 153 78 32 5 22
Vrachtwagenbestuurder met 
aanhangwagen 405 466 333 1059 921
Antwerpen 61 104 83 74 55
Limburg 103 102 48 63 58
Oost-Vlaanderen 66 83 73 767 660
Vlaams-Brabant 73 32 27 28 47
West-Vlaanderen 85 112 80 114 64
Brussels HG 4 13 8 7 29
Buiten Vlaanderen  en Brussels  HG 13 20 14 6 8
Vrachtwagenbestuurder uitzonderlijk vervoer
17 43 52 16 32
Antwerpen 5 8 24 3 9
Limburg 2 5 13 2 3
Oost-Vlaanderen 5 23 7 8 14
Vlaams-Brabant 1 1
West-Vlaanderen 4 7 3 1 4
Brussels HG 1 1 1
Buiten Vlaanderen  en Brussels  HG 4 1
Vrachtwagenbestuurder vaste  
wagen 1002 1010 1031 686 751
Antwerpen 186 256 258 179 141
Limburg 113 95 81 53 62
Oost-Vlaanderen 416 340 474 279 356
Vlaams-Brabant 98 69 71 52 51
West-Vlaanderen 172 205 105 90 115
Brussels HG 8 23 29 21 23
Buiten Vlaanderen  en Brussels  HG 9 22 13 12 3
Vrachtwagenchauffeur distributie 1022 1183 1556 1593 1689
Antwerpen 194 188 288 219 214
Limburg 118 132 97 108 67
Oost-Vlaanderen 238 526 702 889 957
Vlaams-Brabant 151 102 79 90 122
West-Vlaanderen 257 172 283 182 160
Brussels HG 30 36 77 88 157
Buiten Vlaanderen  en Brussels  HG 34 27 30 17 12
Eindtotaal 4669 5108 5504 4741 4821
2.a.*Cijfers  2021 tot en met augustus
Unieke cursisten – totaal 2017 2018 2019 2020 2021*
Antwerpen 379 306 319 239 266
Man 371 293 305 222 259
Vrouw 8 13 14 17 7
Limburg 174 190 184 122 123
Man 167 183 169 115 112
Vrouw 7 7 15 7 11
Oost-Vlaanderen 253 227 271 230 258
Man 247 216 256 220 238
Vrouw 6 11 15 10 20
Vlaams-Brabant 133 114 120 100 110
Man 128 109 120 100 107
Vrouw 5 5 3
West-Vlaanderen 180 195 220 184 185
Man 170 175 199 168 171
Vrouw 10 20 21 16 14
Brussel 18 20 25 20 20
Man 18 20 25 20 20
Wallonië 1 1 3 4 1
Man 1 1 3 4 1
Totaal 1.137 1.049 1.139 899 963
b.* Cijfers tot en met augustus
Unieke geslaagde cursisten - totaal 2017 2018 2019 2020 2021*
Antwerpen 364 278 268 209 238
Man 357 267 255 195 231
Vrouw 7 11 13 14 7
Limburg 155 163 166 105 113
Man 148 158 151 98 103
Vrouw 7 5 15 7 10
Oost-Vlaanderen 246 215 236 203 217
Man 241 204 224 193 201
Vrouw 5 11 12 10 16
Vlaams-Brabant 122 110 104 93 96
Man 118 106 104 93 93
Vrouw 4 4 3
West-Vlaanderen 173 178 184 142 154
Man 165 164 166 131 145
Vrouw 8 14 18 11 9
Brussel 16 19 22 19 19
Man 16 19 22 19 19
Wallonië 1 3 4
Man 1 3 4
Totaal 1.076 960 980 775 837
3.a.Sinds  2017 heeft VDAB het aanbod verruimd door middel  van openbare  
uitbestedingen. In verschillende provincies heeft VDAB een samenwerking met 
verschillende rijscholen: Oost Vlaanderen, Antwerpen,  Limburg. Het aanbod is 
flexibel in die zin dat opleidingen in nauwe  samenwerking  met de partners 
georganiseerd worden.  De samenwerking bestaat vooral uit gemixte trajecten.  
Hiermee wordt  bedoeld  dat kandidaten  een deel van de opleiding (rijbewijs C of CE) 
bij VDAB volgen  en ander  deel bij de rijschool. Op die manier kan de beschikbare 
infrastructuur (terreinen en voertuigen)  optimaal  gebruikt worden.  VDAB stuurt ook 
kandidaten door naar de CVO’s  (centra voor volwassenenonderwijs) voor de 
opleiding tot vrachtwagenchauffeur.  
b.Het aanbod bij VDAB wordt georganiseerd via een centrale planning, waardoor er 
telkens met de maximale aantallen wordt  gewerkt. Daarnaast doet VDAB beroep op 
partners en ook hier worden  de voorziene  aantallen aan kandidaten doorverwezen.  
Er zijn geen opleidingen  doorgegaan  met kleinere aantallen deelnemers dan 
vooropgesteld, met uitzondering van specifieke periodes  tijdens de pandemie in 
uitvoering van de coronamaatregelen. 
4.VDAB  heeft hierover  geen cijfers.
5.In juli 2021 waren er 2031 unieke  klanten met een interesse  in vrachtwagenchauffeur.  
Het is niet gezegd dat deze klanten enkel interesse hebben in dit beroep. Zo kunnen 
er meerdere en uiteenlopende interesses zijn. Hiervan zitten  er, eveneens in augustus  
2021, 888 in de sectorale  dienstverlening van VDAB. 561 klanten  bevinden zich in de 
intensieve dienstverlening, wat betekent dat de afstand tot de arbeidsmarkt groot is. 
De overige  klanten zitten momenteel  niet in persoonlijke dienstverlening bij VDAB.
Op verschillende vlakken zet VDAB in om de instroom in het beroep  te verhogen en 
dit via allerlei (digitale) kanalen om burgers op een zeer transparante manier te 
informeren over en warm te maken voor het beroep van vrachtwagenbestuurder. 
Bijvoorbeeld via een digitale infopakket kunnen kandidaat  chauffeurs op een zeer 
toegankelijke manier  kennis maken met het beroep.
Verder worden drempels verlaagd om zo kansengroepen te informeren en te 
ondersteunen zodat ook deze groep werkzoekenden, die misschien anders minder  snel 
de weg tot het beroep van vrachtwagenbestuurder vindt,  te bereiken.
Ook wordt er actief ingezet op het rekruteren van kandidaten uit die beroepsgroepen  
met een grote arbeidsmarktreserve en gemeenschappelijke kenmerken.  Zo worden  
bijvoorbeeld werkzoekenden  uit de beroepsgroep koeriersdiensten actief opgespoord 
om hen te informeren over het beroep  van vrachtwagenbestuurder.  
6.Een traditionele  oorzaak hiervan  is dat dit beroep  geen wervend  imago heeft. Het stond 
in 2020 in de Randstad-top 10 van minst  aantrekkelijke beroepen. Het werk wordt  
gepercipieerd als gevaarlijk, fysiek en mentaal  zwaar belastend en niet compatibel met 
een goede werk/privé-balans.  Verder wordt het beschouwd  als een job waaraan geen 
status en prestige hangen. De functie van vrachtwagenchauffeur vraagt ook heel wat 
competenties zoals laad- en lostechnieken,  ladingzekering, talenkennis, 
documentenbeheer, kennis van wet- en regelgeving en van administratieve  
procedures, communicatieve  vaardigheden enz. … . Daarenboven is het strikt 
gereglementeerd wat betreft het behalen van het rijbewijs,  rij- en rusttijden  en het 
voldoen aan de verplichte nascholing, wat ook afschrikt en heel wat anderstalige 
nieuwkomers bij voorbaat buiten spel zet (rijbewijzen worden niet erkend, examens 
moeten doorgaan  in de landstalen…).
Toch stelt VDAB momenteel  vast dat het beroep vrachtwagenchauffeur  één van de 
beroepen is waarop  de COVID-pandemie een positieve  impact heeft gehad  met meer 
geïnteresseerde werkzoekenden voor dit beroep.  De Corona crisis heeft benadrukt dat 
transport essentieel is in onze maatschappij en dit heeft op een positieve manier 
bijgedragen aan het imago van de sector. Ook is duidelijk  gemaakt dat werkzekerheid 
gegarandeerd is voor deze beroepsgroep.  
7.a.Voor VDAB is het steeds belangrijk om het juiste traject naar werk te voorzien voor 
een werkzoekende. Elke bemiddelaar zal via een gericht en ondersteunend  gesprek 
de mogelijkheden aftasten en indien uit de jobwens  van de werkzoekende naar voor 
komt dat voor hem of haar een job als vrachtwagenchauffeur  tot de mogelijkheden  
behoort, start een coachend proces onder  leiding  van een gespecialiseerde sectorale 
bemiddelaar. Doelstelling hiervan is om inzicht  te krijgen in de  motivatie, attitude 
en persoonsgebonden competenties relevant voor dit beroep. Indien dit allemaal 
goed zit, wordt  samen met de klant een passend traject naar werk uitgestippeld. 
b.VDAB zet al jaren in op meer vrouwelijke  kandidaten  als beroepschauffeur; zo 
hebben we zelf verschillende  vrouwelijk instructeurs in onze opleiding  die het 
beroep kunnen  uitdragen. Verder zijn er regelmatig gerichte campagnes die 
vrouwen warm maken voor het beroep.  
8.a.De activiteiten die VDAB tot hiertoe  steeds gedaan heeft om werkzoekenden  warm 
te maken voor een job als vrachtwagenchauffeur, worden zeker gecontinueerd. De 
arbeidsmarkt van chauffeurs is nog steeds  krap en we zullen heel wat mensen 
moeten toeleiden naar een job als vrachtwagenchauffeur  om alleen al de nakende 
vervangingsvraag op te vangen. Daarom vormt het initiëren van interesse  bij onze 
werkzoekendenpopulatie een belangrijk  aspect van onze dienstverlening  dat 
voortdurend in ontwikkeling is. 
b.Belangrijkste nieuwe  aspecten waar VDAB  op focust is het digitaliseren van 
informatiepakketten zodat deze een ruim, wervend en toegankelijk bereik hebben. 
Verder wil VDAB blijvend werken  aan het wegnemen van elke mogelijke drempel 
naar tewerkstelling en opleiding. Op deze manier zullen we proberen  een zo ruim 
mogelijke doelgroep  te bereiken. Hierbij  denken we aan taalarme screenings,  
taalondersteuning tijdens opleidingen en het taalarm  maken  van 
opleidingsinhouden.
Vaak gecombineerd  met een talig aspect,  vormen bepaalde wettelijke  
certificeringen eveneens een drempel  om aan de slag te kunnen gaan.  
c.VDAB beschikt  voor het arbeidsmarktsegment van chauffeur goederenvervoer over 
een ruim netwerk  aan partners.  We zoeken ernaar om als regisseur en connector 
te  inspireren en willen proactief samenwerken  en connecteren met een kwalitatief  
ecosysteem om samen doelstellingen te realiseren. Ook hier zijn we constant op 
zoek naar nieuwe  partnerschappen en willen we voor de komende  jaren hier meer 
op inzetten.
Zo zijn er de samenwerkingen  met het Sociaal Fonds Transport en Logistiek en het 
Sociaal Fonds voor de Handel  in Brandstoffen die extra middelen  genereren om te 
investeren specifiek in toeleiding en opleidingen.  Deze sectoren streven ernaar om 
op deze manier de VDAB-werking te versterken. 
VDAB zoekt tevens  partnerschappen op die ruimer gaan dan enkel die met de 
sectorfondsen. We zetten hiertoe  uitbestedingen  op de markt om in een uitbreiding 
van toeleiding te voorzien. Zo zijn er specifieke  samenwerkingen met:
●Onderwijs voor toeleiding en opleiding;
●Met partners voor anderstaligen rond toeleiding  en sectorspecifieke NT2-schakel- 
of voortrajecten;
●Met een HR- partnerorganisatie met betrekking tot een doorgedreven 
assessment van werkzoekenden die interesse tonen  voor een job in transport 
en/of logistiek; 
●Met partners uit de interimsector  om werkzoekenden en werkgevers te inspireren 
en te overtuigen van werkplekleren,  vacaturegericht  en op maat van de klanten;
●Met rijscholen  en andere opleidingspartners zoals B-post en De Lijn
