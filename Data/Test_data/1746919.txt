title: Leerkrachten - Zij-instromers (2)
thema: Onderwijs en Vorming
pdf link: https://docs.vlaamsparlement.be/pfile?id=1746919
thema link: https://www.vlaamsparlement.be/parlementaire-documenten/schriftelijke-vragen/1541866
SCHRIFTELIJKE VRAAG
nr. 876
van KAROLIEN GROSEMANS
datum: 2 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerkrachten  -  Zij-instromers (2)
In mijn schriftelijke vraag nr. 263 van 4 december 2020 vroeg  ik de minister naar de 
evolutie van het aantal zij-instromers  in het onderwijs. Graag had ik deze gegevens  verder 
aangevuld.
1.Kan de minister ter aanvulling van mijn schriftelijke vraag nr. 236 een overzicht  geven 
van het aantal zij-instromers  dat in het schooljaar  2019-2020 en in het schooljaar 
2020-2021 in het onderwijs  is gestart? Graag een opdeling in gelijkaardige groepen 
als in schriftelijke vraag nr. 236 opgedeeld per schooljaar, per onderwijsniveau 
(basisonderwijs, secundair onderwijs,  CBE, CVO, DKO én hogescholen)  en per 
provincie. Indien mogelijk ook een opsplitsing per leeftijd  op het moment dat men voor 
het eerst in het onderwijs aan de slag ging.
2.Kan de minister  deze gegevens  van het aantal zij-instromers verder opsplitsen per 
jaren erkende  anciënniteit, van 1 september 2020 tot nu? Graag een opdeling per 
onderwijsniveau en per provincie.
3.Kan de minister meedelen in welke knelpuntvakken deze zij-instromers in deze periode  
begonnen? Graag een overzicht per knelpuntvak.
4.Hoeveel zij-instromers hebben  reeds  hun anciënniteit opgevraagd sinds de nieuwe 
regeling van kracht  is?
5.Welke impact heeft de nieuwe anciënniteitsregeling volgens de minister op de instroom  
van zij-instromers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 876 van 2 juli 2021 
van KAROLIEN GROSEMANS
Aan het beantwoorden van deze schriftelijke vraag gaat een gegevensontsluiting vooraf. 
Het Agentschap voor Onderwijsdiensten  (AGODI) ontsloot de databanken  op 23/08/2021.
Om geen misverstanden  te creëren, herneem ik wat ik al meedeelde  over de zijinstromers. 
De zijinstromers  binnen het Vlaams onderwijs vallen uiteen in twee groepen.  
Groep 1 bevat alle beginnende (nieuwe)  leerkrachten die tijdens het referteschooljaar 
2019-2020 de leeftijd van 30 jaar bereikt hebben én 0 jaar anciënniteit hebben. 
Onderwijspersoneelsleden die tot groep 1 behoren, voerden vóór het referteschooljaar 
2019-2020 nog geen onderwijsopdracht als leerkracht uit.
Groep 2 bevat alle leerkrachten die opdrachten buiten het onderwijs  hebben  uitgevoerd 
vóór hun onderwijsopdrachten in het referteschooljaar  2019-2020 maar geen 
onderwijsopdrachten hebben vóór het referteschooljaar 2019-2020.
Volledigheidshalve vermeld ik dat AGODI in de analyse enkel leerkrachten meenam, zowel 
de titularissen als hun eventuele vervangers. De analyse  maakt  geen onderscheid  naar 
vast benoemd  zijn dan wel tijdelijk aan de slag zijn.
1.Data over zijinstromers, zoals hierboven gedefinieerd, voor het volledige schooljaar 
2019-2020, deelde  ik reeds  mee in schriftelijke vraag nummer  836 (18/09/2020).
AGODI stelde vast dat tijdens het volledige schooljaar 2020-2021 9.089  beginnende 
leraren aan de slag waren in alle onderwijsniveaus samen. 2.818  van hen voldoen  aan 
de definitie  van een zijinstromer.
Er zijn 2.110  personeelsleden met een leeftijd van 30 jaar of ouder én van wie de 
geldelijke anciënniteit 0 is (= groep  1). AGODI onderscheidt  daarnaast 946 
personeelsleden met diensten buiten het onderwijs  vóór hun onderwijsdiensten (= 
groep 2).
Er zijn 238 personeelsleden die zowel diensten  buiten het onderwijs  hebben vóór hun 
onderwijsdiensten als een leeftijd  hebben  van 30 jaar of ouder én 0 jaar geldelijke 
anciënniteit.
AGODI splitst  de data op volgens onderwijsniveau,  provincie en leeftijd.
1.1 Zijinstromers tijdens het schooljaar  2020-2021, opgesplitst per 
onderwijsniveau
Onderwijsniveau Aantal zijinstromers
Basisonderwijs 679
CBE 22
CVO 286
DKO 91
Hogeschool 228
Secundair onderwijs 1.609
Totaal 2.915
Een aantal zijinstromers  nam een betaalde opdracht in meer dan één onderwijsniveau 
aan. Ze worden bij elk onderwijsniveau afzonderlijk meegeteld. Daarom wijkt het 
totaal van de tabel af van het aantal unieke personeelsleden die gedefinieerd konden 
worden als zijinstromer.
1.2 Zijinstromers tijdens het schooljaar 2020-2021, opgesplitst  per provincie
Provincie Aantal zijinstromers
Antwerpen 824
Brussels Hoofdstedelijk Gewest 302
Limburg 300
Oost-Vlaanderen 687
Vlaams-Brabant 371
West-Vlaanderen 444
Totaal 2.928
Een aantal  zijinstromers nam een betaalde opdracht  in meer dan één provincie aan. 
Ze worden bij elke provincie  afzonderlijk meegeteld. Daarom wijkt het totaal van de 
tabel af van het aantal unieke personeelsleden die gedefinieerd konden worden als 
zijinstromer.
1.3 Zijinstromers tijdens het schooljaar 2020-2021, opgesplitst  per leeftijd
Leeftijd op 01/09/2020 Aantal zijinstromers
21 2
22 3
23 13
24 11
25 19
26 28
27 34
28 38
29 43
30 203
31 173
32 167
33 148
34 126
35 125
36 112
37 134
38 130
39 103
40 111
41 90
42 90
43 87
44 73
45 67
46 71
47 65
48 60
49 67
50 53
51 44
52 48
53 40
54 34
55 45
56 34
57 36
58 19
59 16
60 13
61 8
62 8
63 10
64 5
65 5
66 2
67 1
68 1
69 1
73 1
78 1
Totaal 2.818
2.De resterende vragen  van SV nr. 876 focussen op een specifieke  deelgroep van de 
zijinstromers, namelijk zij die een betaalde opdracht opnemen voor knelpuntvakken in 
het basis-  en secundair  onderwijs. Sinds 01/09/2020  kan een geldelijke validering van 
maximum 8 jaar als werknemer  of zelfstandige meegenomen worden voor wie een 
aanstelling in het onderwijs  aanvaardt.  Echter, wie van dit recht wil genieten, voldoet  
aan twee voorwaarden. Ten eerste gaat het over ‘nieuwe’  personeelsleden of 
personeelsleden die minstens  3 jaar ononderbroken afwezig waren in het onderwijs. 
Ten tweede krijg je een aanstelling in een knelpuntambt  of -vak.
Voor verdere informatie  verwijs ik naar de omzendbrief.
Het voorbije schooljaar  2020-2021  ontving AGODI  van 387 unieke zijinstromers  een 
aanvraag om 8 jaar geldelijke anciënniteit mee te nemen.  Over het profiel van deze 
zijinstromers gaan volgende tabellen. Achtereenvolgens komt de verdeling over de 
onderwijsniveaus, de provincies en de jaren erkende  geldelijke anciënniteit aan bod. 
2.1 Meenemen van geldelijke anciënniteit,  per onderwijsniveau
Onderwijsniveau Zijinstromers
Basisonderwijs 95
Secundair onderwijs 296
Totaal 391
Het totaal  van de tabel is groter  dan het totaal  aantal unieke aanvragers.  D.w.z. dat 
een aantal zijinstromers  in beide onderwijsniveaus tijdens het schooljaar 2020-2021 
een betaalde  opdracht in het Vlaams onderwijs aanvaardden.  
2.2 Meenemen van geldelijke anciënniteit,  per provincie
Provincie Zijinstromers 
Antwerpen 134
Brussels Hoofdstedelijk Gewest 27
Limburg 32
Oost-Vlaanderen 104
Vlaams-Brabant 68
West-Vlaanderen 39
Totaal 404
Het totaal  van de tabel is groter  dan het totaal  aantal unieke aanvragers.  D.w.z. dat 
een aantal  zijinstromers in meerdere  provincies tijdens het schooljaar 2020-2021 een 
betaalde opdracht in het Vlaams onderwijs aanvaardden.  
2.3 Meenemen van geldelijke anciënniteit,  per jaar
Aantal toegekende extra jaren geldelijke 
anciënniteit als zijinstromersZijinstromers 
0 36
1 16
2 17
3 21
4 20
5 15
6 25
7 26
8 211
Totaal 387
Momenteel kregen 36 onderwijspersoneelsleden met kenmerk zijinstromer, nog 0 jaar 
extra geldelijke anciënniteit toegekend. Dit komt omdat ofwel de toegekende  extra 
anciënniteit minder  dan 1 jaar betreft. Ofwel omdat  die mensen opdrachten  
presteerden buiten het basis- en secundair  onderwijs. 
3.De zijinstromers (zoals bedoeld in de definitie  van vraag 2) uitsplitsen volgens het 
knelpuntvak in het secundair onderwijs levert  volgende  informatie  op: 
Vakrubricering Omschrijving vak Zijinstromers
TV Bouw 5
PV Bouw 4
TV Elektriciteit 22
PV Elektriciteit 17
AV Frans 78
TV Handelscorrespondentie Frans 3
TV Handelscorrespondentie Nederlands 5
PV Hout 4
TV Hout 3
TV Mechanica 20
PV Mechanica 16
AV Nederlands 70
AV Wiskunde 93
AV Nederlands voor nieuwkomers 27
Totaal 367
De resterende  20 zijinstromers die voldoen  aan de definitie, namen  een betaalde  
opdracht in het basisonderwijs als knelpuntambt  onderwijzer op. 
4.AGODI deelt me mee dat er op datum van 23/08/2021 387 personeelsleden voldoen 
aan de definitie zoals uiteengezet  bij vraag  2. 
5.De beleidsmaatregel om 8 jaar extra geldelijke anciënniteit toe te kennen aan ‘nieuwe’ 
personeelsleden in het onderwijs,  mits ze een betaald ambt opnemen in een 
knelpuntambt of -vak, is nu één schooljaar van kracht. Dit is een te korte periode om 
uitspraken te doen over de meerwaarde  van de maatregel. 
Ik stel vast dat 387 personeelsleden een hogere bezoldiging krijgen dan wat ze 
maandelijks zouden ontvangen als ze in het schooljaar  2019-2020 zouden gestart  zijn. 
Hadden die personeelsleden ook gesolliciteerd in het onderwijs als die maatregel  niet 
zou gestart  zijn op 01/09/2020? Moeilijk te achterhalen. Feit is wel dat mijn 
onderwijsadministratie regelmatig vragen krijgt van werknemers uit de privésector die 
polsen wat die maatregel specifiek voor hun eventuele bezoldiging bij een loopbaan in 
het Vlaams onderwijs zou betekenen.  De mogelijkheid  is gekend. Ik roep 
schoolbesturen, als werkgever, om elk ‘nieuwe’  personeelslid  dat in dienst treedt, hen 
te wijzen op hun rechten. 
