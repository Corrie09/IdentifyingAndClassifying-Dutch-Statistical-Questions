title: Geïntegreerd investeringsprogramma (GIP) 2022-2023 - Studie F34 Kustlaan Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1751337
thema link: https://www.vlaamsparlement.be/parlementaire-documenten/schriftelijke-vragen/1549074
SCHRIFTELIJKE VRAAG
nr. 1598
van BERT  MAERTENS
datum: 6 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Studie F34 Kustlaan Brugge
Begin juli 2021 maakte de minister het GIP, doorkijk  2022-2023 (ontwerp), bekend. Een 
van de projecten (GIP003676/01) betreft  ‘F34 Kustlaan tot A. Ruzettelaan/Studie’ in 
Brugge. AWV (Agentschap  Wegen en Verkeer)  reserveert voor deze studie een budget  van 
488.000 euro. 
1.Wat is de exacte scope van de studie?  Welke concrete ingrepen worden onderzocht?
2.Wat is de huidige stand van zaken van deze studie?  
3.Welke fasering en timing zal worden gehanteerd bij finalisering van deze studie? 
4.AWV reserveert voor deze studie een bedrag van 488.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste  overleg met het stadsbestuur van Brugge  plaats over deze 
studie? Welke afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1598 van 6 september  2021
van BERT  MAERTENS
1.De studie ‘F34 Kustlaan  tot A. Ruzettelaan/Studie’ omhelst  de uitwerking van de 
fietssnelweg F34 (N34) van referentiepunt  8.0 tot en met referentiepunt 11.3
De studie omvat de opmaak van een projectnota en de technische uitwerking - 
inclusief kunstwerken  - hiervan.   
2.In juni 2021 werd de startnota  goedgekeurd. De vervolgstudie  moet nog opgestart 
worden.
3.Aanvang van deze studie is 2022 met duurtijd van 1 jaar.
4.Gezien de studie  nog moet opgestart  worden, kan nog geen gedetailleerde raming 
worden voorgelegd.
5.In juni 2021 was er een projectstuurgroep over de startnota. De stad is vragende  
partij om het vervolgtraject zo snel als mogelijk aan te vatten.
