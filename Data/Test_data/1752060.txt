title: Organisatie 'Menselijke Bibliotheek' - Initiatieven
thema: Cultuur
pdf link: https://docs.vlaamsparlement.be/pfile?id=1752060
thema link: https://www.vlaamsparlement.be/parlementaire-documenten/schriftelijke-vragen/1548701
SCHRIFTELIJKE VRAAG
nr. 436
van STEVEN  COENEGRACHTS
datum: 31 augustus  2021
aan JAN JAMBON
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
Organisatie ‘Menselijke Bibliotheek’  -  Initiatieven
Als we over een bibliotheek praten, dan denken  we natuurlijk aan boeken. Dat hoeft 
echter niet altijd zo te zijn. De ‘Human  Library’, oftewel  ‘Menselijke Bibliotheek’  werd 
voor het eerst opgericht in Denemarken in 2000. Het idee was om mensen met elkaar  in 
gesprek te laten gaan en hen zo dichter  bij elkaar te brengen.  Bezoekers  van de 
bibliotheek kunnen dan in plaats  van een boek,  een vrijwilliger kiezen  die ze willen 
‘lezen’. Dat gebeurt dan aan de hand van een gesprek  met elkaar. 
Het experiment is inmiddels al verspreid naar 50 landen. Waar het in Europa 
voornamelijk tijdelijke  evenementen  zijn (in musea, op festivals,  op conferenties,  in 
scholen en voor de private sector), werden  in Tasmanië en Zuid-Korea  zelfs permanente 
‘Menselijke Bibliotheken’ geopend. De Raad van Europa erkende reeds de ‘Human  
Library’ als een middel om de interculturele dialoog te promoten.  In ons land wordt de 
‘Levende Bibliotheek’ sinds 2017 ondersteund door La Concertation ASBL - Action 
Culturelle Bruxelloise als onderdeel van haar activiteiten.
1.Is de minister bekend met het experiment ‘Menselijke Bibliotheek’?
2.Hoe vaak werden  ‘Menselijke Bibliotheken’ georganiseerd in Vlaanderen? Wat is de 
feedback hieromtrent?
3.Plant de minister de organisatie van ‘Menselijke  Bibliotheken’  te stimuleren? Zo ja, 
hoe zal de minister doen?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 436 van 31 augustus 2021
van STEVEN  COENEGRACHTS
1.Ik ben vertrouwd met het concept  van de Human Library of Menselijke Bibliotheek, die 
ook wel Levende  Bibliotheek wordt  genoemd.  In 2016 was er immers een Menselijke  
Bibliotheek in mijn eigen  Brasschaat.
2-3.In Vlaanderen worden sinds 2013 diverse Levende  Bibliotheken georganiseerd door 
de Vlaamse Vereniging voor Geestelijke Gezondheid (VVGG). De VVGG organiseerde 
Levende Bibliotheek-evenementen in o.a. Gent (2013); Sint-Niklaas,  Menen, 
Vilvoorde en Antwerpen (2015); Kortenberg, Brussel, Watermaal-Bosvoorde, 
Brasschaat, Brugge en Kortrijk (2016); Antwerpen, Roeselare, Aalst en Kortrijk 
(2017); Brugge,  Gent, Kortenberg en Pittem (2018).
Ook de Vlaamse Logo’s, die inzetten op gezondheidspromotie, bieden Levende 
Bibliotheekevenementen aan. Met de Levende Bibliotheek maakt  men ruimte om 
psychische kwetsbaarheid bespreekbaar te maken. Ze werken daarvoor samen met 
het Steunpunt Geestelijke Gezondheid.  
De Brede School biedt de Levende Bibliotheek aan, waardoor de bredeschoolpartners  
en -medewerkers elkaars expertise leren kennen. Avansa  Vlaamse  Ardennen-Dender 
vzw plant eveneens het opzetten van een Levende Bibliotheek Community. 
Studenten van de lerarenopleiding van de hogeschool UCLL gingen in 2019 de strijd 
aan tegen vooroordelen.  
Het Brusselse Avansa  Citizenne organiseert sinds 2017 Levende Bibliotheken voor 
Brusselaars die willen  bijleren  over de wereld, de stad en zichzelf. De Brusselse 
Levende Bibliotheek  kadert  in het project  Brussels  most empathic city waarmee  men 
empathisch vermogen  van de Brusselaars wil boosten. Zij werken hiervoor samen 
met Brusselse openbare bibliotheken,  het Anker  en La Concertation  ASBL - Action 
Culturelle Bruxelloise. Levende Bibliotheken vonden plaats in: Passa Porta (30-
31/03/19), bib Schaarbeek (7/12/19),  bib Sint-Joost-ten-Node (15/2/20)  en in het 
Muntpunt – leesstraat in het kader van Brussels, City of stories (13/5/21). In 
Coronatijden ging de Levende Bibliotheek voor een virtuele tête-à-tête met een 
Levend Boek of live: 6 juni 2020, 2 juli 2020, 27 augustus 2020,  19 december  2020, 
6 maart  2021, 25 april 2021,  15 september 2021. Dit najaar zijn er nog Levende 
Bibliotheken gepland: Logo Mechelen organiseert een studiedag  ‘hoe maken we onze 
regio gelukkig’, waarbij zij info geven over de methodiek van de Levende Bibliotheek  
(13/10/21), Wereldmaand in Halle (november  2021) en de bibliotheek Schaarbeek 
(11/12/21).
