title: Decreet Basisbereikbaarheid - Halteplannen vervoerregio's (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742104
thema link: https://www.vlaamsparlement.be/parlementaire-documenten/schriftelijke-vragen/1547133
SCHRIFTELIJKE VRAAG
nr. 1502
van ELS ROBEYNS
datum: 15 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Decreet Basisbereikbaarheid  -  Halteplannen vervoerregio’s (2)
De uitvoering van het decreet Basisbereikbaarheid zal een grote impact hebben op het 
vervoersaanbod van De Lijn. Dat kwam al aan bod in mijn schriftelijke  vraag  nr. 1164 van 
10 mei 2021.
1.a)Zijn de halteplannen van de vervoerregio’s Antwerpen en Vlaamse  rand al 
bekend?
Zo ja:
b)Hoeveel haltes worden in elk van deze vervoerregio’s  geschrapt? Hoeveel haltes 
worden geschrapt in elke stad of gemeente,  opgedeeld per vervoerregio?
c)Hoeveel nieuwe haltes worden  bijgeplaatst in elk van de vervoerregio’s?  Hoeveel 
nieuwe haltes worden bijgeplaatst  in elke stad of gemeente, onderverdeeld per 
vervoerregio?
d)Hoeveel haltes  worden verplaatst in elk van de vervoerregio’s?  Hoeveel haltes 
worden verplaatst  in elke stad of gemeente,  opgedeeld per vervoerregio?
e)Hoeveel haltes  verdwijnen of komen er bij per vervoerregio?  Hoeveel haltes 
verdwijnen of komen  er bij in elke stad of gemeente,  opgedeeld per vervoerregio?
2.Tot wanneer is de uitrol van het decreet Basisbereikbaarheid uitgesteld?
3.Kan de minister opgedeeld per vervoerregio  en opgedeeld per gemeente  of stad een 
lijst geven van:
a)alle individuele  haltes die geschrapt worden;
b)alle individuele  haltes die er bijkomen;
c)alle individuele  haltes die verplaatst worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1502 van 15 juli 2021
van ELS ROBEYNS 
1.Voor de vervoerregio’s Antwerpen en Vlaamse rand werd ondertussen een eerste 
voorlopige halte-lijst opgemaakt voor het kernnet en aanvullend net. Een stand van 
zaken van deze lijst werd vervolgens gebracht op de vervoerregioraden.
Deze lijsten zijn evenwel nog niet definitief: op basis van omgevingsfactoren,  plaats  
bezoeken of opmerkingen geformuleerd  tijdens de vervoerregioraden kunnen aan 
deze lijst nog grote wijzigingen doorgevoerd worden. Momenteel loopt dergelijk 
overleg nog voor een beperkt aantal haltes.
2.De Vlaamse Regering nam op vrijdag  16 juli 2021 een gemotiveerde  
gunningsbeslissing over de uitbater van de mobiliteitscentrale. Daarop  diende  één van 
de andere kandidaat-uitbaters  een verzoekschrift tot schorsing in tegen die beslissing 
bij de Raad van State. Ondertussen  heeft de Raad van State uitspraak  gedaan en 
volgt deze de argumentatie  van de Vlaamse overheid.  Er zijn momenteel nog te veel 
onbekende factoren om een geschikte  datum te prikken. 
3.Voorlopig bestaan voor de vervoerregio’s enkel “levende” werklijsten met haltes  die 
worden behouden, verplaatst, verwijderd of toegevoegd. Deze lijsten zijn nog niet 
definitief en ondergaan  nog aanpassingen.
Deze lijsten worden  opgesteld in samenspraak tussen De Lijn en de verschillende 
gemeenten of steden van dezelfde vervoerregio en worden  verder besproken op de 
vervoerregioraden, waarna opmerkingen geformuleerd  kunnen worden. 
Voor elk van deze haltes  moet nog ter plaatse  worden gegaan en geverifieerd of de 
voorgenomen verdwijning/plaatsing/nieuwe invoering van de kwestieuze halte wel 
mogelijk of opportuun is, rekening  houdend met de omgevingsfactoren (bv. 
verkeersintensiteit, de aanwezigheid van een boom of parkeerplaatsen op de exacte 
plaats van de nieuwe/verplaatste halte,  de noodzaak om eventueel een onteigening 
uit te voeren,…) of bv. bezwaren  van omwonenden. Op basis van dit verder onderzoek 
en eventuele opmerkingen  op de verschillende  vervoerregioraden, zullen  deze lijsten 
dan verder worden  gefinaliseerd en aangevuld met de haltes voor vervoer op maat. 
Van zodra  dit volledige proces doorlopen  is, zullen  de finale  lijsten beschikbaar  zijn en 
gedeeld kunnen worden.
