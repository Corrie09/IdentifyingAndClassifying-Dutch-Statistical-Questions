title: Tijdelijk onderwijs aan huis (TOAH) - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=1735655
thema link: https://www.vlaamsparlement.be/parlementaire-documenten/schriftelijke-vragen/1532605
SCHRIFTELIJKE VRAAG
nr. 793
van BRECHT WARNEZ
datum: 16 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Tijdelijk onderwijs aan huis (TOAH)   -  Stand van zaken
Ik verwijs  naar mijn schriftelijke vraag nr. 615 van 15 juni 2020.
Tijdelijk onderwijs aan huis is voor leerlingen die door (chronische)  ziekte  of ongeval niet 
naar school kunnen  gaan een mogelijke oplossing. Mits ze voldoen aan de voorwaarden 
hebben die leerlingen  tijdelijk recht op vier lestijden  per week waarbij een leerkracht bij 
hen thuis lesgeeft.  TOAH  is mogelijk in het gewoon en buitengewoon basisonderwijs  en 
het gewoon  en buitengewoon secundair onderwijs. Ook leerlingen in moederschapsverlof  
kunnen van dat recht gebruikmaken.
Leerlingen met een (chronische) ziekte,  in herstel na een ongeval of in 
moederschapsverlof kunnen met synchroon internetonderwijs (SIO)  de lessen via 
computer volgen. De organisatie ligt in handen van Bednet vzw.
1.Kan de minister een overzicht geven van het aantal leerlingen  dat in 2019-2020 en 
2020-2021 een aanvraag voor tijdelijk  onderwijs aan huis indiende? Graag  per 
onderwijsniveau (gewoon  en buitengewoon basisonderwijs (kleuter  en lager), 
gewoon en buitengewoon secundair  onderwijs),  per schooljaar,  volgens reden van de 
aanvraag, per schooljaar, per onderwijsverstrekker, voor Vlaanderen en per 
provincie.
2.Kan de minister een overzicht geven van het aantal lestijden tijdelijk  onderwijs  aan 
huis die in 2019-2020 en 2020-2021  toegekend  werden?  Graag per onderwijsniveau 
(gewoon en buitengewoon basisonderwijs (kleuter en lager), gewoon en 
buitengewoon secundair onderwijs),  per schooljaar, volgens reden  van de aanvraag, 
per schooljaar, per onderwijsverstrekker,  voor Vlaanderen en per provincie.
3.Wat is de kostprijs  per jaar voor het jaar 2019 en 2020 van TOAH per niveau, 
uitgesplitst in loonkosten  en reiskosten ?
4.De aanvraag voor TOAH kan indien nodig  verlengd worden.
Kan de minister een overzicht bezorgen met het aantal aanvragen tot verlenging  per 
onderwijsniveau (gewoon/buitengewoon basis-  of secundair onderwijs), uitgesplitst  
per reden (herval, verlenging en totaal)?
5.Kan de minister een overzicht geven  van alle scholen, per provincie, die in 2019-
2020 en/of in 2020-2021  leerlingen in het stelsel van TOAH en SIO 
onderwijsondersteuning boden, met vermelding van onderwijsverstrekker? Graag 
telkens met vermelding  van het totale aantal toegekende lestijden per jaar per 
onderwijsniveau.
6.Ziet de minister  een evolutie in het aantal toegekende  uren nu de regelgeving de 
voorbije jaren op sommige  vlakken versoepeld werd? Wat was het effect  van de 
coronacrisis op de vraag en het aanbod?  Heeft de minister de intentie om TOAH 
verder uit te breiden? Zo ja, welk budget  wordt  daarvoor  dan uitgetrokken?
7.Ziet de minister  een correlatie tussen TOAH en SIO en hoe bekijkt  de minister de 
evolutie van het SIO-aanbod over de voorbije vijf jaar?
8.Door de coronacrisis werden  nieuwe aanvragen voor lange tijd onmogelijk.  Er was te 
weinig materiaal om aan alle vragen te voldoen, er waren veel telefonische vragen 
enzovoort.
Welke werkpunten neemt de minister mee uit deze crisis voor het SIO-aanbod en de 
werking van Bednet?
9.Op welke basis heeft de minister of het kabinet overleg  met PoZiLiV, het Platform  
voor Onderwijs aan Zieke Leerlingen in Vlaanderen?  Welke actiepunten neemt hij 
mee uit dat overleg? Wat is het plan van aanpak van deze actiepunten, graag  met 
timing en budget?
10.In welke fases wordt PoZiLiV betrokken bij het cyclische beleidsvoorbereidende 
proces: evalueren  van de genomen beslissingen, identificeren van knelpunten, 
eventueel bijsturen van zaken  die moeilijk lopen? Welke rol speelde PoZiLiV in de 
evaluatie van het aanbod  aan maatregelen dat onderwijs aan zieke kinderen  
mogelijk maakt?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 793 van 16 juni 2021
van BRECHT WARNEZ
Ik liet de databanken van het Agentschap  voor Onderwijsdiensten (AGODI) analyseren  
voor het aanleveren van de gevraagde data. De AGODI-databanken werden geraadpleegd  
op 24/06/2020 (secundair onderwijs)  en 25/06/2020 (basisonderwijs).
1.De gevraagde cijfers voor het schooljaar  2019-2020 en 2020-2021 vindt de Vlaams 
volksvertegenwoordiger in de eerste bijlage, op het eerste tabblad voor het 
basisonderwijs en op het tweede  tabblad voor het secundair onderwijs.
Het voorbije  schooljaar  konden ook leerlingen die tot de risicogroep voor COVID-19  
behoorden, een TOAH-aanvraag indienen.  De leerling in kwestie die ofwel zelf een 
risicopatiënt is ofwel samenwoont  met een risicopatiënt, kwam  vorig schooljaar ook in 
aanmerking voor TOAH en SIO.
2.Zie mijn antwoord op SV nr. 615 (15/06/2020).
Leerlingen met TOAH  die niet-chronisch  ziek zijn, krijgen maximaal  4 lesuren TOAH 
voor elke week waarin  ze minder dan halftijds  naar school gaan. Leerlingen  die 
chronisch ziek zijn, ontvangen 4 lesuren  TOAH per schijf van 9 halve dagen  afwezigheid 
op school.  Het theoretisch pakket aan uren dat toegekend  wordt,  is moeilijk  te 
berekenen vanuit de ontsluiting van de ziekteperiode (bij niet-chronische ziekte)  of de 
halve dagen  afwezigheid (bij chronische  ziekte)  en dan zegt dit nog niets over de 
effectieve aanwending ervan.
3.De gevraagde cijfers voor 2019 en 2020 vindt de Vlaams volksvertegenwoordiger in 
de derde bijlage. De tabel lijst de reële kosten  op die leerkrachten  maakten i.k.v. 
TOAH. Zoals gevraagd, wordt  de kostprijs opgesplitst  in loon- en reiskosten.  De 
bedragen omvatten telkens  één kalenderjaar. 
Onderwijsniveau Type kosten 2019 2020 
Basisonderwijs Loonkosten €2.768.411 €3.667.882
 Reiskosten €98.088 nog niet uitbetaald
Secundair onderwijs Loonkosten €9.909.426 €11.276.322
 Reiskosten €238.109 €160.120
4.De gevraagde cijfers voor het schooljaar  2019-2020 en 2020-2021 vindt de Vlaams 
volksvertegenwoordiger in de tweede bijlage, voor het secundair onderwijs. Voor het 
basisonderwijs konden  geen cijfers aangeleverd  worden.  
5.De gevraagde cijfers voor TOAH voor het schooljaar 2019-2020 en 2020-2021 vindt 
de Vlaams volksvertegenwoordiger  in de tweede bijlage, op het eerste tabblad voor 
het basisonderwijs en op het tweede tabblad voor het secundair onderwijs.
De gevraagde cijfers voor SIO voor het schooljaar 2019-2020  en 2020-2021 vindt de 
Vlaams volksvertegenwoordiger in de vierde  bijlage. 
6-7.Doorheen  de jaren zijn de maatregelen ten aanzien van leerlingen die chronisch of 
langdurig afwezig  zijn omwille  van medische redenen, inderdaad een aantal keren  
incrementeel gewijzigd. Zo ontstonden er verschillende  nieuwe  doelgroepen  
(bijvoorbeeld: aanbod voor kleuters) en werd het aanbod maatregelen bijgestuurd. Er 
is nood aan een ruimere evaluatie van het aanbod onderwijs aan zieke kinderen,  waar 
TOAH deel van uitmaakt.
In de beleidsnota Onderwijs 2019-2024 kondigde ik dan ook aan dat het divers aanbod 
van onderwijs voor zieke leerlingen en de samenwerking  met de thuisschool  
geëvalueerd zal worden.  De opdracht voor deze evaluatie werd gegund aan IDEA-
Consult in het voorjaar  van 2021. De evaluatie wil het aanbod, dat voortdurend  in 
ontwikkeling is, onderzoeken op coherentie, relevantie en efficiëntie/effectiviteit. De 
vragen van de volksvertegenwoordiger zullen  in deze evaluatie  ook aan bod komen.
Op basis van deze evaluatie zal ik, indien nodig,  het beleid ten aanzien van de 
doelgroep wijzigen. 
8.Mijn administratie en Bednet vzw, de centrale organisator SIO, zijn doorheen de 
corona-crisis voortdurend in contact gebleven. Bednet  vzw is erin geslaagd  om 
doorheen de corona-crisis  aan alle aanvragen voor SIO te voldoen  met het materiaal 
dat ze tot hun beschikking hadden. Ik dank hen voor hun inspanningen!
Ook SIO en bijgevolg Bednet vzw worden meegenomen in de evaluatie. Indien er 
echter in tussentijd reeds initiatieven  volgen vanuit  Bednet  vzw om hun aanbod bij te 
sturen op basis van de lessen die zij het voorbije  jaar trokken,  zal ik hen hierin bijstaan  
en ondersteunen.
9-10.Er is één a twee keer per jaar overleg met Poziliv en de Vlaamse  overheid (de 
administratie en/of kabinet  Onderwijs).  Op dit overleg  signaleert  Poziliv.  Naar 
aanleiding van de corona-crisis  is dit echter  even “on hold” gezet.
Poziliv zal ook een rol spelen in de evaluatie van het aanbod maatregelen dat 
onderwijs aan zieke kinderen mogelijk maakt,  zowel collectief  in de klankbordgroep 
als individueel in interviews  met een aantal deelnemers. IDEA Consult onderneemt 
hiertoe de nodige  stappen. 
BIJLAGEN
1.Overzicht van het aantal leerlingen in het secundair onderwijs dat de voorbije 2 
schooljaren een aanvraag voor tijdelijk onderwijs  aan huis indiende
2.Overzicht niet-chronisch
3.Aantal basisscholen  met leerlingen  die een TOAH-aanvraag indienden
4.Overzicht Bednet SIO opgestart
