title: Samenwerking tussen VDAB en VLAIO - Evaluatie
thema: Economie
Werk
pdf link: https://docs.vlaamsparlement.be/pfile?id=1738995
thema link: https://www.vlaamsparlement.be/parlementaire-documenten/schriftelijke-vragen/1540438
SCHRIFTELIJKE VRAAG
nr. 937
van AXEL RONSE
datum: 1 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Samenwerking tussen VDAB en VLAIO   -  Evaluatie
In 2019 sloten VDAB  en VLAIO  (Agentschap Innoveren en Ondenemen) een 
samenwerkingsakkoord over werk, talent, ondernemerschap en innovatie voor de 
ondernemers. Zowel VDAB als VLAIO  hebben heel wat expertise en een breed netwerk 
opgebouwd. De bedoeling daarvan is om door de krachten te bundelen de Vlaamse 
ondernemer beter  te ondersteunen door een versterkte en geïntegreerde  aanpak. VDAB 
stimuleert en ondersteunt ondernemers in de zoektocht naar geschikt personeel of in het 
voorzien van opleiding en vorming.  Het samenwerkingsakkoord focust op een aantal 
doelstellingen:
-inovatieve HR-trajecten stimuleren;
-in kwaliteitsvolle en geïntegreerde dienstverlening voorzien aan werkgevers-
ondernemers;
-promoten van ondernemerschap en innovatie op de arbeidsmarkt.
1.Het samenwerkingsakkoord  werd gesloten in 2019.  
Wat is de stand  van zaken van de samenwerking tussen VLAIO en VDAB? Hoe wordt  
deze samenwerkingsovereenkomst geëvalueerd?
2.Op welke manier kunnen de huidige arbeidsmarkt- en ondernemerschapsuitdagingen  
worden meegenomen in het samenwerkingsakkoord?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 937 van 1 juli 2021
van AXEL RONSE
1.In januari 2019 werd een samenwerkingsovereenkomst tussen VLAIO en VDAB  
ondertekend. In deze overeenkomst werd de focus gelegd  op de inzet op innovatie,  
ondernemerschap, de kwaliteitsvolle  dienstverlening aan werkgevers-ondernemers,  en 
communicatie. 
Elk agentschap duidde  een single  point of contact  (SPOC) aan die zorgden dat de nodige 
doorverwijzingen en opleidingen tussen de agentschappen werden  opgezet teneinde  
elkaars werking beter te leren kennen  en te versterken. Echter tot een ver 
doorgedreven en diepgaande  samenwerking  kwam  het nog niet door de 
prioriteitsstelling van beide  organisaties inzake de beheersing van de coronacrisis. 
Door de ontbinding en integratie van Syntra Vlaanderen bij VLAIO  en VDAB werd een 
addendum bij de samenwerkingsovereenkomst ondertekend in januari 2021 waarin 
opgenomen; het beheer en onderhoud van het IT-platform COOSY, de uitwisseling  van 
data, de rsz-regeling  ten aanzien  van lesgevers  in de leertijd, erkenningsvoorwaarden  
van een Syntra vzw, informatieverschaffing en het sociaal  juridisch kader van de 
stageovereenkomsten. 
2.De huidige arbeidsmarkt-  en ondernemerschapsuitdagingen  zullen worden 
meegenomen in een nieuw samenwerkingsakkoord dat na de coronacrisis zal worden 
opgesteld. 
