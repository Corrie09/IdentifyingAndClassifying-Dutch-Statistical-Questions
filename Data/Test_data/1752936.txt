title: Aanpak zwarte verkeerspunten - Kruispunt N305-N327 Oostrozebeke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1752936
thema link: https://www.vlaamsparlement.be/parlementaire-documenten/schriftelijke-vragen/1552600
SCHRIFTELIJKE VRAAG
nr. 1651
van BERT  MAERTENS
datum: 17 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Aanpak zwarte verkeerspunten   -  Kruispunt N305-N327 Oostrozebeke
In mijn schriftelijke  vraag nr. 430 van 22 januari 2020 vroeg ik de minister naar de 
aanpak van het kruispunt  van de Gentstraat (N305) met de Wakkensteenweg  (N327) in 
Oostrozebeke. Dit punt was een van de 314 gevaarlijke punten op de dynamische  lijst 
van gevaarlijke punten van 2019.
Uit het antwoord van de minister bleek  dat de ombouw van dit kruispunt tot een rotonde 
was opgenomen in het grotere project  voor de aanleg van vrijliggende fietspaden  langs  
de N305 op het grondgebied  van Meulebeke en Oostrozebeke. Specifiek voor de ombouw 
van het kruispunt tot een rotonde werd op 2 januari 2020 een bedrag vastgelegd van 
883.420,59 euro.
1.Kan er een overzicht gegeven worden van het aantal ongevallen op deze locatie 
sinds 2017? Graag een geannualiseerd overzicht met een opsplitsing tussen de 
verschillende types  weggebruikers (fietsers, voetgangers,  personenwagens, 
vrachtwagens etc.).
2.Welke stappen  werden gezet sinds 22 januari  2020 in het project van de omvorming  
van het kruispunt  tot een rotonde?
3.Wat is de stand van zaken van de onteigeningen, noodzakelijk voor de omvorming  
van het kruispunt?
4.Kan de minister een gedetailleerde en gefaseerde timing geven van de uitvoering 
van de omvorming van het kruispunt?
5.Blijft de geraamde  kostprijs van de werken op 883.420,59 euro? Zijn er andere 
partners dan het Agentschap Wegen en Verkeer (AWV) die mee instaan voor de 
financiering? Zo ja, graag de inbreng van de respectieve partners.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1651 van 17 september  2021
van BERT  MAERTENS
1.Het Agentschap Wegen en Verkeer (AWV) beschikt  over volgende 
ongevallengegevens:
N305xN327
JaarAantal ongevallen
Aantal doden
Aantal zwaar gewonden
Aantal licht gewonden
Personenauto
FietsVrachtwagen
Motorfiets
Voetganger
Bromfiets
Traktor Autobus
2017 2 1 1 3 4 1
2018 2 0 0 2 3 1
2.De werken van de nutsmaatschappijen en de realisatie  van het project werden 
aangevat in het voorjaar 2021. Ondertussen  zijn de werken  in uitvoering.
3.Alle noodzakelijke onteigeningen werden gerealiseerd.
4.De werken aan de rotonde  zelf werden  opgestart op 20 september.
5.De werken ter hoogte van de rotonde werden net opgestart.  Op heden zijn er nog geen 
onvoorziene kosten aan het licht gekomen. 
AWV financiert  de omvorming  van de rotonde volledig.
