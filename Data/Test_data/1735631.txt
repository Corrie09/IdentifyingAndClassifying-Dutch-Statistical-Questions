title: Kweken van gezonde honden en katten - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1735631
thema link: https://www.vlaamsparlement.be/parlementaire-documenten/schriftelijke-vragen/1535222
SCHRIFTELIJKE VRAAG
nr. 828
van ELS STERCKX
datum: 18 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Kweken van gezonde honden en katten  -  Stand van zaken
De Vlaamse Raad voor Dierenwelzijn  geeft advies  aan de minister van Dierenwelzijn en 
aan de dienst Dierenwelzijn. De laatste jaren zijn er verschillende pogingen ondernomen 
om de sector  van de honden- en kattenkwekers  te motiveren om zelf initiatieven uit te 
werken voor het kweken van gezonde honden en katten. Er is echter  geen vooruitgang 
geboekt op dat vlak.
Tevens is enkele jaren geleden een expertengroep opgericht met wetenschappers van 
Vlaamse universiteiten en dierenartsen om de problematiek aan te pakken.
1.Volgens informatie  van de Vlaamse Raad voor Dierenwelzijn is er geen vooruitgang 
geboekt om de honden- en kattenkwekers  te motiveren  om zelf initiatieven uit te 
werken voor het kweken van gezonde honden en katten.  
Klopt deze informatie? Zo ja, wat zal de minister ondernemen  om op korte termijn 
vooruitgang te boeken? Welke initiatieven hij ter zake nemen en wanneer?
2.Heeft  de minister  een plan van aanpak? Zo ja, wat is dat plan en wanneer wordt het 
doorgevoerd?
3.Er is enkele jaren geleden een expertengroep  bestaande uit wetenschappers van de 
Vlaamse universiteiten en dierenartsen opgericht.  
Wat hebben  deze experts, die reeds enkele jaren aan de slag zijn, gerealiseerd?
4.Welke adviezen heeft deze expertengroep  de minister gegeven? Indien  hij die niet 
kan meedelen, waarom niet?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 828 van 18 juni 2021
van ELS STERCKX
1.Het is juist dat vanuit de sector  van de honden- en kattenkwekers weinig of geen 
initiatieven of voorstellen gekomen zijn met betrekking tot fokkerij van gezonde 
honden en katten. Enkel  de Vlaamse fokkerijcommissie heeft, met steun van de 
Overheid Landbouw,  twee projecten  uitgewerkt met betrekking  tot het terugdringen 
van heupdysplasie en het vergroten van de genetische diversiteit. Jammer genoeg 
werd de lancering van deze projecten geblokkeerd  door het grootste 
hondenstamboek in BelgiÃ«. 
De voornaamste problemen die binnen  de fokkerij aangepakt moeten worden zijn :
-het vergroten van de genetische diversiteit van de rassen
-het terugdringen van de erfelijke aandoeningen
-het vermijden van ongewenste  eigenschappen, zoals hypertypes, waardoor het 
dierenwelzijn vermindert en de gezondheid  aangetast wordt
Dit dient voornamelijk  te gebeuren door het regelen  van de fokkerij van honden en 
katten en van de daarbij horende activiteiten zoals tentoonstellingen en andere 
competities.
Het einddoel  is een centrale databank  en een portaalsite die toegankelijk is voor 
fokkers, dierenartsen,  verenigingen en het grote publiek. Deze centrale databank  
moet de fokkers helpen om de beste combinaties te maken met betrekking tot het 
terugdringen van de erfelijke  aandoeningen en het vergroten van de genetische 
diversiteit. 
Ik heb daartoe  een openbare aanbesteding uitgeschreven die toegekend is aan de 
KULeuven in samenwerking  met de UGent. Het project loopt sinds maart van dit jaar 
en zal 48 maanden in beslag nemen.
2-4.De expertengroep, waar u naar verwijst, is begin  2020 opgericht. De experten 
hebben een plan van aanpak opgesteld, dit plan heb ik u eerder bezorgd in mijn 
antwoord op vraag  nummer 648 van 19 juni 2020. 
Het is op advies van de experten dat ik het project heb uitgeschreven. De experten 
groep zal het project  begeleiden en bijsturen waar nodig. Het plan van aanpak,  
opgemaakt door de experten,  is ook de leidraad van het project. Het plan is ambitieus 
en heeft daardoor een langere looptijd  want het wil een gefundeerd  en gedragen 
antwoord bieden op de hoger geschetste problemen. Dat wil zeggen dat het niet 
alleen wetenschappelijk  juist moet zijn, maar dat zoveel mogelijk spelers  actief  in de 
honden- en kattenfokkerij betrokken moeten  worden. 
