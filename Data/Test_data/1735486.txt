title: Opdracht 'Evaluatie van de maatregelen voor zieke kinderen' - Onderzoeksoproep
thema: Onderwijs en Vorming
pdf link: https://docs.vlaamsparlement.be/pfile?id=1735486
thema link: https://www.vlaamsparlement.be/parlementaire-documenten/schriftelijke-vragen/1531311
SCHRIFTELIJKE VRAAG
nr. 781
van LOES  VANDROMME
datum: 14 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Opdracht 'Evaluatie van de maatregelen voor zieke kinderen'  -  Onderzoeksoproep  
In de loop van een schooljaar kunnen leerlingen langdurig of veelvuldig afwezig  zijn van 
school wegens  ziekte, ongeval, moederschapsrust of andere medische redenen.  Een 
afwezigheid van korte duur vormt meestal geen probleem op het vlak van 
schoolactiviteiten. Problematischer wordt het wanneer de afwezigheid langdurig of 
veelvuldig is. De afwezigheid  zorgt dan voor een reëel risico op leerachterstand. Om dat 
risico zoveel  mogelijk te beperken,  voorziet de Vlaamse overheid in een aantal maatregelen 
ten aanzien van onderwijs aan jongeren die wegens medische redenen afwezig  zijn:
-maatregelen  binnen het zorgbeleid van een school;
-type 5-onderwijs;
-tijdelijk onderwijs aan huis (TOAH);
-DMOB, of onderwijs in diensten  met onderwijsbehoeften (K-diensten = 
kinderpsychiatrie);
-synchroon  internetonderwijs (SIO);
-(extra) onderwijsbegeleiding door vrijwilligers  (School&Ziekzijn).
Begin 2021 deed de minister een onderzoeksoproep voor de opdracht ‘Evaluatie van de 
maatregelen zieke kinderen’. Bedoeling van dat onderzoek is in kaart te brengen  in welke 
mate deze maatregelen effectief zijn om zieke leerlingen de meest vlotte 
onderwijsloopbaan te laten doorlopen en hun leerrecht  te garanderen. Uit het onderzoek 
moet een wetenschappelijk rapport komen  met onderbouwde aanbevelingen  ten aanzien  
van beleidsmakers  op verschillende niveaus.
1.Hoeveel kandidaten dienden tijdig een offerte in voor deze opdracht? Graag een 
overzicht met de naam van de kandidaten/samenwerkingsverbanden.
2.Is de gunning ondertussen al gebeurd? Zo ja, aan welke  kandidaat?
3.Kregen de kandidaten die voor de opdracht niet geselecteerd werden ook al de nodige 
feedback? Zo ja, wat waren de meest voorkomende argumenten om deze kandidaten 
niet te selecteren?
4.In welke mate worden niet-geselecteerde kandidaten die een aanvraag indienden  nog 
betrokken bij het lopende onderzoek?
5.Worden bestaande en/of nieuwe ontwikkelingen/initiatieven betreffende de organisatie  
van het onderwijs aan zieke leerlingen ook betrokken  bij het onderzoek (vb. Auxilia, 
het Rode Kruis, Klasziekaal)?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 781 van 14 juni 2021
van LOES  VANDROMME
1. Drie offertes  werden tijdig ingediend en voldeden  aan alle opgelegde 
indieningsvoorwaarden. Volgende  offertes werden  ontvankelijk  verklaard voor de 
verdere gunningsprocedure: 
-Offerte 1: Idea Consult (coördinator Ella Desmedt)  
-Offerte 2: KU Leuven (coördinator Bea Maes) 
-Offerte 3: UC Leuven Limburg  (coördinator Annet De Vroey)  
2.Ja, aan Idea Consult.
3.Ja, de indieners kregen de nodige feedback. De argumenten voor niet selectie gingen 
over relevante wetenschappelijke  expertise,  inhoudelijke expertise  en over 
methodologische expertise.
4.De niet-geselecteerde kandidaten worden  niet betrokken bij dit onderzoek.
5.De opdrachtnemer is gestart met het onderzoek op 1 mei 2021. Op basis van 
deskresearch en helikopterinterviews werkt het onderzoeksteam een evaluatieplan uit, 
i.e. een operationalisering  van hun offerte. In dit evaluatieplan geeft de opdrachtnemer  
aan welke initiatieven op welke  manier  worden meegenomen in de volgende stappen 
van het evaluatieonderzoek. Dit plan wordt  door de stuurgroep  besproken en 
goedgekeurd (september 2021). Het vormt het vertrekpunt  voor het overleg  met een 
nog samen te stellen klankbordgroep.  Het is in deze fase dus niet mogelijk om aan te 
geven over welke  initiatieven dat gaat.
