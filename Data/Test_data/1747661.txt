title: Structureel onderhoud kunstwerken - Vlaams-Brabant
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747661
thema link: https://www.vlaamsparlement.be/parlementaire-documenten/schriftelijke-vragen/1548348
SCHRIFTELIJKE VRAAG
nr. 1537
van INEZ DE CONINCK
datum: 24 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Structureel onderhoud kunstwerken  -  Vlaams-Brabant
Recentelijk maakte de minister bekend dat 700 van de 2777 kunstwerken in Vlaanderen 
matige tot zeer ernstige mankementen  vertonen. Om deze achterstand weg te werken,  
stelt de minister een investering  van 1.6 miljard  euro voorop.
1.Kan de minister een overzicht geven van de recentste inspecties van de kunstwerken 
in Vlaams-Brabant?  Wanneer worden  de eerstvolgende inspecties gepland?
2.Kan de minister een overzicht met indicatieve timing geven van de herstellings- en 
aanpassingswerken wat betreft de kunstwerken in de provincie  Vlaams-Brabant? 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1537 van 24 augustus  2021
van INEZ DE CONINCK
1.Ieder  kunstwerk wordt afhankelijk van de toestand 3-, 4-, of 5-jaarlijks geïnspecteerd.  
Dit jaar staan er zo 121 inspecties  op het programma (91 3-jaarlijks, 15 4-jaarlijks  en 
15 5-jaarlijks).  Hiervan is ruim de helft uitgevoerd op het terrein. Na het beoordelen  
van de inspectieformulieren en voorgestelde maatregelen beslist de afdeling  EBS 
(Expertise Beton en Staal) van het departement MOW of de frequentie al dan niet 
wordt aangepast. Sommige bruggen staan ook onder verscherpt toezicht en worden 
jaarlijks of frequenter geïnspecteerd.  
2.In Vlaams-Brabant  zijn er in totaal  383 kunstwerken  (met een overspanning groter 
dan 5m), waarvan er 5 op de lijst prioritaire  kunstwerken staan die door AWV beheerd 
worden. De meeste van die bruggen  zijn te vernieuwen. In Zaventem worden zo op dit 
moment 2 bruggen  herbouwd thv de Henneaulaan. Verder  worden in de komende jaren 
de brug Drassop (over de R0 te Halle) en de brug O9 over de Bredestraat in Overijse 
afgebroken en opnieuw gebouwd.
Kleine onderhoudswerken kunnen snel uitgevoerd worden in dagdagelijks onderhoud. 
De inspectieverslagen  vormen de basis om de nodige ingrepen te bepalen.
Structureel onderhoud wordt voornamelijk uitgevoerd op de kunstwerken met toestand 
4 en 5 (schaal van 1-5 waarbij 5 er het slechtst aan toe zijn). De prioriteiten werden 
in samenspraak met de afdeling Expertise  Beton  en Staal bepaald.  Daarnaast  wordt er 
ook rekening  gehouden met geplande  projecten,  zoals de herinrichting van de R0 die 
De Werkvennootschap plant in de komende jaren. Daarom wordt er getracht  grote 
investeringswerken te vermijden  aan deze kunstwerken totdat  er duidelijkheid is 
hierover. Echter worden  er wel, waar nodig,  bewarende maatregelen gepland. 
Voor Vlaams-Brabant  werden, naast het dagelijks onderhoud,  ook nog volgende 
middelen voorzien. 
Vier prioritaire kunstwerken (toestand 4) in de provincie Vlaams-Brabant zijn 
opgenomen in een lijst van prioritaire  kunstwerken die in aanmerking komen om 
middels een Publiek-private samenwerking (DBFM-contract)  vernieuwd te worden. Het 
betreft de kunstwerken :
-volgnr. 810 Brug O30 over Naamsesteenweg in Oud-Heverlee
-volgnr. 1959 Brug CXII Terelststraat in Affligem
-volgnr. 3836 Viaduct RV13/Viaduct A7 in Halle
-volgnr. 8933 Werchterbrug in Haachtsesteenweg  (N21) over Dijle in Rotselaar
Jaarlijks is er op het GIP een budget  voorzien van 2,5 miljoen euro voor structureel  
onderhoud aan de kunstwerken in Vlaams-Brabant. In de eerste plaats worden deze 
middelen aangewend om de kunstwerken van categorie 4 en 5 aan te pakken. De lijst 
wordt aangevuld  met kunstwerken met “nieuwe” problemen  die opgemerkt worden 
tijdens inspecties en niet aangepakt kunnen worden  met de reguliere 
onderhoudsbudgetten. Daarnaast wordt er, ook getracht om kunstwerken van 
toestand 3 aan te pakken  wanneer er in die regio reeds werken  worden  gepland,  zodat 
de hinder  gebundeld kan worden (bijvoorbeeld het project hieronder  voor bestek 2022 
in Overijse kan tegelijk met een project  van De Werkvennootschap aan een 
fietssnelweg aangepakt  worden). Naargelang er verder in de toekomst gekeken wordt, 
wordt het onzekerder  welke kunstwerken aangepakt zullen worden. Na 2022 is de lijst 
hieronder eerder  indicatief, dit ook om rekening te houden met problemen die in de 
tussentijd nog kunnen opduiken:  
In het bestek  van 2021 zullen volgende  kunstwerken aangepakt worden:  
-volgnr. 4323 R0xN21  in Machelen
-volgnr. 4394 R0xA12 in Grimbergen
-volgnr. 4139 R0xGossetlaan in Groot-Bijgaarden
-volgnr. 2936 R0xKattebroekstraat in Dilbeek
-volgnr. 4069 R0xBerchemstraat  in Dilbeek
-volgnr. 3121 N9xFrans Timmermansstraat  in Zellik
-volgnr. 0790 E40 in het complex Sint-Stevens-Woluwe
-volgnr. 3681 R23xN2 in Leuven (asbestverwijdering)
In het bestek  2022 zullen volgende kunstwerken aangepakt worden: 
-volgnr. 4297 N270xRubenslaan in Zemst
-volgnr. 4028 E40 centraal in het complex Groot-Bijgaarden
-volgnr. 1951 E411xFrans Verbeekstraat in Overijse
-volgnr. 3681 R23xN2  in Leuven (andere herstellingswerken)
In het bestek  2023 zullen volgende kunstwerken aangepakt worden: 
-volgnr. 1958 E411xLeemveldstraat
In het bestek  2024 zullen volgende kunstwerken aangepakt worden: 
-volgnr. 4321 E19xR0 in Machelen
In het bestek  2025 zullen volgende kunstwerken aangepakt worden: 
-volgnr. 8863 Maria Artoisplein Leuven
