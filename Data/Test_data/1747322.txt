title: Sociale woningen - Wachtlijst provincie Antwerpen
thema: Wonen
pdf link: https://docs.vlaamsparlement.be/pfile?id=1747322
thema link: https://www.vlaamsparlement.be/parlementaire-documenten/schriftelijke-vragen/1541945
SCHRIFTELIJKE VRAAG
nr. 639
van KATRIEN  SCHRYVERS
datum: 5 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale woningen  -  Wachtlijst  provincie Antwerpen
In 2020 stonden er in Vlaanderen 169.096 mensen op de wachtlijst voor een sociale 
woning. 61.428 van deze kandidaten (36,33%) willen wonen in de provincie Antwerpen, 
zo blijkt uit de cijfers van de Vlaamse Maatschappij voor Sociaal  Wonen  (VMSW). Het 
aantal kandidaten groeit jaar na jaar. In 2016 telde de wachtlijst 47.475 kandidaten.
1.Kan de minister voor de jaren 2016-2020  voor wat betreft de kandidaten voor een 
sociale woning gelegen in de provincie  Antwerpen een opdeling maken op basis van 
volgende criteria?  Graag telkens een opdeling per jaar: 
a)leeftijd;
b)gezinssamenstelling;
c)provincie van oorsprong;
d)nationaliteit.
2.Welke evoluties ziet de minister hierin? Hoe kunnen die verklaard worden?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 639 van 5 juli 2021
van KATRIEN  SCHRYVERS
1.U vindt de gevraagde gegevens  in de bijlage. Voor het bijhouden van de 
nationaliteitsgegevens van kandidaat-huurders is er sinds 2016 geen rechtsgrond meer. 
Deze gegevens zijn dus niet beschikbaar.
 
2.Zoals  over heel Vlaanderen zien we een stijgende tendens  in het aantal kandidaat-
huurders. In 2020 vond er geen actualisatie van de wachtlijsten plaats.  Verder zien we 
dat de hoge leeftijdscategorieën  verhoudingsgewijs  een grotere groep uitmaken 
doorheen de jaren. Qua gezinssamenstelling  zien we dat verhoudingsgewijs de grotere 
gezinnen doorheen de jaren meer voorkomen.  Wat betreft de provincie van oorsprong  
tenslotte, zien we dat het aantal kandidaat-huurders  waar de provincie van oorsprong 
Antwerpen is, lichtjes daalt (van 93,37% in 2016 tot 91,73% in 2020).
BIJLAGE
Wachtlijst provincie Antwerpen
