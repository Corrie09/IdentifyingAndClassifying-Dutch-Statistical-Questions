title: Onroerende voorheffing - Verminderingen en vrijstellingen
thema: Financiën
pdf link: https://docs.vlaamsparlement.be/pfile?id=1747672
thema link: https://www.vlaamsparlement.be/parlementaire-documenten/schriftelijke-vragen/1547185
SCHRIFTELIJKE VRAAG
nr. 655
van MAXIM VEYS
datum: 16 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Onroerende voorheffing  -   Verminderingen  en vrijstellingen
In antwoord op mijn schriftelijke vraag  nr. 207 van 14 februari 2020 over vrijstellingen en 
verminderingen op de onroerende voorheffing  kreeg ik cijfers  tot 2019.
Naar aanleiding van het antwoord van de minister en om zicht te krijgen op de meest 
actuele stand van de problematiek, heb ik de volgende opvolgingsvragen.
1.Graag een geactualiseerd  overzicht  van het aantal automatisch toegekende 
vrijstellingen, aan te vragen vrijstellingen, automatisch toegekende verminderingen 
en aan te vragen  verminderingen. Graag ook in de mate van het mogelijke de 
gegevens voor de categorieën die pas gelden  vanaf  aanslagjaar 2019.
2.Graag een geactualiseerd overzicht van het aantal dossiers per categorie,  met het 
totaalbedrag per categorie.
3.Graag ook een opsplitsing per provincie waar de verminderingen/vrijstellingen worden 
toegekend.
4.Voor de automatisch toegekende  verminderingen ook graag een vermelding  van het 
aantal gezinnen.
5.Wat is de hoogste vrijstelling in bedrag die werd toegekend  voor het aanslagjaar 2020?
6.Er bestaat  een vermindering van de onroerende voorheffing voor bescheiden  
woningen. 
Hoeveel bescheiden woningen  zijn er in Vlaanderen?  Hoeveel niet-bescheiden 
woningen zijn er in Vlaanderen?
7.Wat is het laagste  kadastraal inkomen in Vlaanderen? Wat is het hoogste kadastraal  
inkomen in Vlaanderen?
8.Er bestaat  een aan te vragen vermindering  voor huurders. 
Hoeveel aanvragen waren er jaarlijks sinds 2019?  Graag een geactualiseerd overzicht 
per gemeente van het aantal verminderingen van de onroerende  voorheffing voor 
huurders.
9.Het is voor lokale besturen mogelijk om te differentiëren in de opcentiemen  op de 
onroerende voorheffing.  
a)Welke gemeenten differentiëren op vandaag  in de opcentiemen?
b)Welke gemeenten hebben al aangegeven  aan de diensten dat ze overwegen te 
differentiëren in de opcentiemen of hebben  informatie  opgevraagd hierover?
c)Op basis van welke  categorie wordt  er gedifferentieerd door de gemeenten?
10. Tijdens de bespreking  van de beleidsnota kwam  ook de spreiding ten aanzien van co-
ouderschap aan bod. In zijn antwoord op mijn schriftelijke vraag nr. 207 stelde de 
minister dat de mogelijkheden  om rekening  te houden  met co-ouderschap  nog nader 
worden onderzocht. 
Zijn er inmiddels al concretere plannen in die richting om wijzigingen  te doen in het 
beleid?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 655 van 16 juli 2021
van MAXIM  VEYS
1.Het overzicht van de verminderingen  en vrijstellingen  van de onroerende voorheffing 
die automatisch  dan wel op aanvraag worden toegekend is voor aanslagjaar  2020 
identiek aan het overzicht voor aanslagjaar 2019 (zoals het werd opgenomen in het 
antwoord op uw schriftelijke vraag  nr. 207 van 14 februari  2020). 
2-4.In werkblad 1 van de bijlage  vindt u per provincie  het aantal toegekende  
verminderingen en het bedrag  van de vermindering  (in euro) voor de aanslagjaren  
2016-2020. Aangezien  de onroerende  voorheffing kan worden geheven  gedurende vijf 
jaar vanaf 1 januari  van het aanslagjaar waarvoor de belasting is verschuldigd worden 
uit uw schriftelijke vraag  nr. 207 enkel de gegevens  voor de aanslagjaren  2016 tot en 
met 2019 geactualiseerd,  en werd aanslagjaar 2020 toegevoegd.  
In werkblad 2 van de bijlage is per provincie  en per aanslagjaar (2016-2020) het aantal 
vrijgestelde kadastrale  inkomens  en het corresponderende (niet-geïndexeerde) 
kadastraal inkomen opgenomen. 
De cijfers voor de vrijstelling voor overheidsgebouwen, vrijstelling  op grond  van 
bestemming en vrijstelling voor materiaal en outillage komen uit de door de Algemene 
Administratie van de Patrimoniumdiensten (AAPD)  jaarlijkse aangeleverde 
statistieken.1 
Bij dit overzicht dienen volgende opmerkingen te worden gemaakt:
-De vrijstelling  voor ‘overheidsgebouwen’ bestaat voor het grootste deel uit 
vrijstellingen voor nationale domeingoederen, maar bevat eveneens de 
vrijstellingen voor monumenten, de vrijstellingen op grond van bijzondere 
wetgeving (bv. NMBS, …) en de vrijstelling voor vreemde staten. 
-Bij de vrijstelling voor materieel en outillage wordt een onderscheid  gemaakt 
tussen code Q, die het vrijgesteld KI in toepassing van de maatregelen die in 
werking zijn gesteld vóór aanslagjaar 2009 omvat,  en code X, die het vrijgesteld 
KI in toepassing  van de maatregelen  die in werking  zijn gesteld  vanaf aanslagjaar  
2009 omvat. 
-De modaliteiten voor de vrijstelling van onroerende voorheffing  voor het 
verbouwen van een handelspand tot woning en voor renovatie  van een 
verwaarloosde, ongeschikte of onbewoonbare woning zijn gewijzigd vanaf 
aanslagjaar 2019.  
Voor de vrijstellingen tot en met aanslagjaar  2018 kan het vrijgestelde KI niet 
automatisch uit het dossierbeheersysteem worden gerapporteerd. Voor de 
vrijstellingen verleend op grond  van de gewijzigde regelgeving (vanaf aanslagjaar 
2019) werd het vrijgestelde KI opgenomen in de bijlage.
5.Het hoogste vrijgestelde (niet-geïndexeerde)  kadastraal  inkomen  voor aanslagjaar 
2020 bedraagt  1.790.960 euro. Het gaat om een gebouwd onroerend goed dat is 
vrijgesteld op grond van bestemming. 
1 Het gaat om jaarlijkse aangeleverde statische gegevens.  De cijfers voor de aanslagjaren 2016 tot en met 2019 
zijn dan ook ongewijzigd  in vergelijking met het antwoord op uw schriftelijke vraag nr. 207.
6.Het aantal toegekende verminderingen  voor bescheiden woningen  is opgenomen in 
werkblad 1 van bijlage 1 onder “bescheiden  woningen 25%” en “bescheiden 
nieuwbouwwoningen 50%”. Het totaal aantal woningen in het Vlaamse Gewest bedroeg 
begin 2020 bijna 3,3 miljoen.2
De vermindering voor een bescheiden  woning kan maar verleend  worden  indien de 
belastingplichtige er op 1 januari  van het aanslagjaar  zijn hoofdverblijfplaats  in heeft. 
Indien de belastingplichtige deze woning niet zelf bewoont  of meerdere  woningen bezit 
zal de vermindering ondanks het “bescheiden” karakter  niet toegekend worden. 
7.Het laagste kadastraal inkomen bedraagt 1 euro en betreft een onbebouwd  onroerend 
goed. Het hoogste belaste kadastraal inkomen in 2020 bedraagt 6.140.000 euro.
8.In werkblad 3 van de bijlage wordt voor aanslagjaar  2016-2020  per gemeente  het 
aantal en het totaal  bedrag van de vermindering van de onroerende  voorheffing voor 
huurders opgenomen.
9.De gemeenten Gistel, Sint-Pieters-Leeuw en Zwijndrecht maken van de mogelijkheid 
gebruik om gedifferentieerde  opcentiemen voor de onroerende voorheffing  te bepalen. 
Gistel legde voor de aanslagjaren 2020 en 2021 gedifferentieerde  gemeentelijke 
opcentiemen vast op basis van het onderscheid bebouwd/onbebouwd en de hoogte van 
het kadastraal inkomen. Sint-Pieters-Leeuw en Zwijndrecht hebben  tot en met 2025 
een hogere opcentiem vastgesteld voor de belastbare kadastrale inkomens "nijverheid"  
en "materieel en outillage".
De Vlaamse  Belastingdienst verleende  eveneens een positief advies omtrent  de 
technische uitvoerbaarheid van een aanvraag van Herk-de-Stad voor een differentiatie 
vanaf aanslagjaar 2022, maar de gemeenteraadsbeslissing  over de beoogde  
differentiëring werd in mei 2021 vernietigd door de Limburgse gouverneur.  
Daarnaast beantwoordde de Vlaamse Belastingdienst informele vragen van een tiental 
gemeenten over de mogelijkheden  om tot differentiëring over te gaan. 
10.Het inkohieringsproces van de onroerende  voorheffing is een sterk geautomatiseerd 
proces. Door gebruik te maken van authentieke gegevensbronnen van de Algemene 
Administratie Patrimoniumdocumentatie,  de Kruispuntbank van de Sociale Zekerheid 
en het Rijksregister is geen interventie van de belastingplichtige nodig om de 
vermindering te verkrijgen. Deze automatische toekenning zorgt er voor dat de 
vermindering maximaal wordt toegekend aan al wie er recht op heeft, en niet enkel 
aan diegenen die ervan  op de hoogte zijn en een aanvraag  doen.  
Uit een nadere  analyse  blijkt dat het quasi onmogelijk is om een vermindering voor 
gezinsbijslaggerechtigde kinderen in het geval van co-ouderschap automatisch toe te 
kennen aan de beide co-ouders. Voor wat betreft gegevens over co-ouderschap en 
verblijfsregelingen is er op dit ogenblik immers geen afdoende  authentieke bron.3 Er 
dient ook rekening gehouden  te worden met de variabiliteit, de dynamiek en de 
complexiteit van de mogelijkheden tot regeling van co-ouderschap. De 
verblijfsregelingen zijn niet altijd hetzelfde,  ook al gaat het om kinderen uit eenzelfde 
gezin. De regelingen zijn ook veranderlijk  door wijzigingen in de persoonlijke situatie 
van de ouders  (nieuwe job, nieuwe relatie, …) en er moet ook rekening worden 
gehouden met de gemeenschappelijke kinderen van één van de co-ouders  en de nieuwe 
partner of de kinderen  van deze nieuwe partner  uit een vorige relatie. 
2 https://www.statistiekvlaanderen.be/nl/woningvoorraad
3 Er bestaat wel een tweede verblijfsregister, waarbij kinderen van gescheiden ouders, die bij de ene 
ouder gedomicilieerd zijn, kunnen ingeschreven  worden in de gemeente van de andere ouder. Dit 
register biedt (op dit moment) geen afdoende  en volledige bron wegens zijn vrijblijvend karakter.
Op basis van een afweging van alle hogervermelde elementen zie ik hiervoor binnen  
de fiscaliteit geen eenvoudige oplossing. 
BIJLAGE
Aantal en bedrag verminderingen en vrijstellingen onroerende voorheffing 2016-2020
