title: Onderwijspersoneel - Detacheringen (2)
thema: Onderwijs en Vorming
pdf link: https://docs.vlaamsparlement.be/pfile?id=1752011
thema link: https://www.vlaamsparlement.be/parlementaire-documenten/schriftelijke-vragen/1548373
SCHRIFTELIJKE VRAAG
nr. 942
van KAROLIEN GROSEMANS
datum: 25 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  - Detacheringen (2)
Vastbenoemde en tijdelijke personeelsleden in het onderwijs kunnen  tijdelijk gedetacheerd 
worden naar een organisatie buiten de school. Daar werken ze vervolgens aan een 
opdracht in het belang van het onderwijs.  Er zijn verschillende soorten  detachering 
mogelijk:
-verlof wegens  bijzondere opdracht;
-verlof wegens  opdracht;
-vakbondsverlof;
-verlof om een ambt uit te oefenen in een ministerieel kabinet;
-verlof voor prestaties bij erkende  politieke groepen.
In mijn schriftelijke  vraag  nr. 799 van 17 juni 2021 vroeg ik de minister naar een stand 
van zaken rond detacheringen  in het onderwijs. Hij kon toen niet op mijn vraag antwoorden 
omdat hij nog niet over gegevens  beschikte van het afgelopen schooljaar. Daarom stel ik 
deze vraag graag opnieuw.
1.Kan de minister  een overzicht geven van het aantal personeelsleden dat het voorbije 
schooljaar in een van deze verlofstelsels stapte? Bij de verloven voor bijzondere 
opdracht graag  een opdeling  per project of dienst dat/die daarvoor in aanmerking 
komt, zoals omschreven in de decreten Rechtspositie.  Graag een opdeling volgens:
a)het effectief aantal unieke personen dat ervan gebruikmaakte (een persoon die 
een aantal  deeltijdse  verloven samen aanvraagt, alleen als één persoon tellen);
b)het aantal voltijdsequivalenten van deze verloven;
c)het aantal voltijdse  en halftijdse  aanvragen  voor de vijf verlofstelsels;
d)een verdere opdeling  per geslacht  en per provincie.
2.Kan de minister  aangeven hoeveel aanvragen er in het voorbije schooljaar waren en 
hoeveel er werden goedgekeurd?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 942 van 25 augustus 2021.
van KAROLIEN GROSEMANS
Om de vraag te beantwoorden, deed ik een beroep op de databank detacheringen van het 
Agentschap voor Onderwijsdiensten  op 18 augustus 2021.
1.a)In het schooljaar  2020-2021 maakten 1284 unieke personeelsleden gebruik van 
een van deze verlofstelsels (verlof wegens opdracht,  verlof  wegens bijzondere  
opdracht, verlof  voor vakbondsopdracht  of verlof om een ambt uit te oefenen in een 
ministerieel kabinet).  Er werd in het schooljaar 2020-2021  geen gebruik gemaakt 
van het verlof  voor prestaties bij erkende politieke  groepen. 
b)De onderstaande tabel geeft het aantal voltijdse equivalenten  (VTE) weer dat één 
van de soorten  detachering opnam in de loop van het schooljaar. Het aantal VTE bij 
de verloven voor bijzondere opdracht werd opgedeeld per project of dienst dat/die  
daarvoor in aanmerking  komt.
De duurtijd  van het verlof  wordt  niet in rekening gebracht voor het bepalen van de 
VTE.
 
soort verlof som VTE per soort verlof
verlof wegens  opdracht 624,20
verlof voor vakbondsopdracht 95,30
verlof naar ministerieel kabinet 9,93
verlof wegens  bijzondere  opdracht - PBD 170,55
verlof wegens  bijzondere  opdracht - Europese School 67,79
verlof wegens  bijzondere  opdracht - geco 4,61
verlof wegens  bijzondere  opdracht - rijdende  kleuterschool 1,00
verlof wegens  bijzondere  opdracht - secretaris 
reaffectatiecommissie 26,00
verlof wegens  bijzondere  opdracht - Europese en bilaterale 
uitwisseling 1,00
verlof wegens  bijzondere  opdracht – door de EU ondersteunde 
Europeses projecten 1,00
verlof wegens  bijzondere  opdracht - Ferney-Voltaire 1,00
verlof wegens  bijzondere  opdracht - project minister 42,80
verlof wegens  bijzondere  opdracht – M-decreet 6,50
verlof wegens  bijzondere  opdracht – M-decreet OKO 2,22
verlof voor prestaties bij erkende politieke groepen 0
Totaal 1.053,90
c)Een detachering kan voltijds of deeltijds aangevraagd worden. De volgende tabel 
geeft de opdeling tussen  het aantal aanvragen voor voltijdse en deeltijdse verloven 
in 2020-2021.
soort verlof voltijdse opname deeltijdse opname
verlof wegens  opdracht 381 425
verlof wegens  vakbondsopdracht 75 18
verlof naar ministerieel kabinet 9 2
verlof wegens  bijzondere  opdracht 214 216
verlof voor prestaties bij erkende politieke 
groepen 0 0
Totaal 679 661
d)De volgende tabel geeft een opdeling van de verloven  per geslacht (o.b.v. het aantal 
unieke personeelsleden). Op de vraag om een opdeling per provincie te maken kan 
ik niet ingaan, gezien deze gegevens  niet per detachering  worden  bijgehouden. 
 man vrouw
opname verlof 544 740
2.De 1.340 aanvragen die ingediend werden in het schooljaar 2020-2021  en 
administratief in orde waren, werden  integraal goedgekeurd.
