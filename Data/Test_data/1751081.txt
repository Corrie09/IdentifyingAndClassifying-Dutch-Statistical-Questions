title: Stagefinancieringsprogramma Flanders Trainee Programme - Begeleiding jongeren bij uitbouw carrière in internationale instellingen en diplomatie
thema: Buitenlands beleid
Europese instellingen
pdf link: https://docs.vlaamsparlement.be/pfile?id=1751081
thema link: https://www.vlaamsparlement.be/parlementaire-documenten/schriftelijke-vragen/1548649
SCHRIFTELIJKE VRAAG
nr. 434
van KARL VANLOUWE
datum: 30 augustus  2021
aan JAN JAMBON
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
Stagefinancieringsprogramma Flanders  Trainee Programme  -  Begeleiding jongeren  bij 
uitbouw carrière in internationale instellingen  en diplomatie
Het belang van het Flanders Trainee Programme  (FTP) als middel om Vlaamse  jongeren  
te ondersteunen  in het uitbouwen van een Europese en/of internationale loopbaan kan 
niet worden onderschat. Voor vele jonge professionelen  is het FTP de eerste springplank 
naar een succesvolle carrière in Europese en internationale instellingen of de Vlaamse  en 
federale diplomatie. Zo draagt het FTP jaarlijks bij aan het uitbouwen en consolideren 
van de Vlaamse aanwezigheid in Europese instellingen en internationale organisaties. 
Ook de minister-president  erkent in zijn beleidsnota Buitenlands Beleid  en 
Ontwikkelingssamenwerking 2019-2024 het belang van het FTP ten volle. Gelet op het 
belang van het FTP, heb ik volgende vragen.
1.Hoeveel jongeren namen deel aan het FTP tijdens het werkingsjaar 2021? In welke 
internationale organisaties  liepen zij stage? Hoeveel financieringsaanvragen werden 
respectievelijk goed- en afgekeurd?
2.Heeft  de minister-president  een gelijkaardig overzicht van de voorbije  werkjaren? 
Zijn daarbij evoluties of ontwikkelingen  merkbaar?
3.Heeft  de minister-president informatie over de verdere loopbaan van alumni van 
FTP? Welke percentages van hen zijn later werkzaam in (i) Europese instellingen; (ii) 
internationale organisaties; of (iii) de Vlaamse diplomatie?
4.Ziet de minister-president andere  mogelijkheden om Vlaamse jongeren  te begeleiden 
in het vaak moeilijke proces om een loopbaan uit te bouwen  in internationale 
instellingen? Kent hij de zogeheten ‘Bernheim-stage’ op federaal niveau, waarbij 
jaarlijks zes jonge professionelen tien maanden stage lopen  (waarvan  vijf maanden 
bij het federale ministerie van Buitenlandse  Zaken en vijf bij de Permanente  
Vertegenwoordiging van België bij de Europese Unie (EU))? Is er een mogelijkheid 
om een dergelijke  stage aan te bieden op het Vlaamse  niveau, bij het Departement  
Kanselarij en Buitenlandse Zaken en de Algemene Afvaardiging van Vlaanderen 
binnen de Permanente Vertegenwoordiging van België bij de EU?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 434 van 30 augustus 2021
van KARL VANLOUWE
1.Zie antwoord op vraag 2.
2.Hieronder gaat het overzicht voor de periode  2017-2021.
2017 2018 2019 2020 2021TOTAAL
Hoge Commissaris voor de  Vluchtelingen (UNHCR) 11 8 6 6 3 34
VN Organisatie voor  Onderwijs, Wetenschap  en Cultuur 
(UNESCO) 5 5 8 7 5 30
Cifal Flanders 4 5 5 6 6 26
Europese Commissie 8 3 4 4 2 21
Raad van Europa 4 4 2 8 2 20
Verenigde Naties Universiteit (UNU-CRIS) 3 1 5 3 6 18
Internationale Organisatie  voor Migratie (IOM) 2 3 2 3 5 15
VN Regionaal Informatie  Centrum (UNRIC) 5 6 2 1 1 15
VN Voedsel en Landbouworganisatie (FAO) 2 2 3 5 3 15
Wereld Toerisme  Organisatie (UNWTO) 3 5 5 13
Internationaal Strafhof (ICC/CPI) 4 1 1 5 1 12
Verenigde Naties (hoofdkantoor) 4 5 9
VN Milieuprogramma  (UNEP) 2 2 4 8
VN Ontwikkelingsprogramma (UNDP) 2 3 1 2 8
Eurojust 3 2 1 1 7
Internationaal Instituut voor Democratie en Verkiezingsondersteuning (IDEA)
3 2 2 7
VN Programma voor Menselijke Nederzettingen  (UN 
Habitat) 3 1 2 1 7
Afrikaans Werelderfgoed Fonds (AWHF) 1 1 2 1 1 6
VN Mensenrechtenraad (OHCHR) 1 3 2 6
Wereldgezondheidsorganisatie (WGO) 3 1 2 6
VN Agentschap voor  Palestijnse Vluchtelingen 
(UNRWA) 2 1 1 1 5
Delegatie van de Europese Unie 3 1 4
Fonds voor Landbouwontwikkeling (IFAD) 2 2 4
Hof van Justitie van de  Europese Unie (HvJ-EU) 1 1 1 1 4
Internationale Arbeidsorganisatie  (ILO) 2 1 1 4
Verenigde Naties Coördinatie Kantoor (UNRCO) 2 2 4
VN Bevolkingsfonds (UNFPA) 2 2 4
VN Instituut voor Training en Onderzoek (UNITAR) 1 2 1 4
VN Kaderverdrag  voor Klimaatverandering (UNFCCC) 1 2 1 4
Joegoslaviëtribunaal (ICTY) 2 1 3
UN Women 2 1 3
VN Departement voor Vredesoperaties (DPKO) 2 1 3
VN Kantoor voor Drugs en Criminaliteit (UNODC) 1 2 3
Comité van de Regio's 2 2
Europees Parlement 1 1 2
Gezamenlijke VN-Programma voor  de strijd tegen hiv en 
aids (UNAIDS) 2 2
Internationaal Agentschap voor Atoomenergie (IAEA) 1 1 2
Internationaal Centrum voor Handel  (ITC) 2 2
Internationale Scheldecommissie 1 1 2
United Nations (UNS) 1 1 2
Verenigde Naties Conferentie inzake Handel en Ontwikkeling (UNCTAD)
1 1 2
VN Kinderfonds (Unicef) 2 2
Europees Ruimtevaartagentschap (ESA) 1 1
Internationale Telecommunicatie Unie (ITU) 1 1
Libanontribunaal (STL) 1 1
Organisatie voor Economische Samenwerking  en 
Ontwikkeling (OESO) 1 1
Universitair Instituut voor Milieu en Menselijke Veiligheid van de  Verenigde Naties  (UNU-EHS)
1 1
Verenigde Naties kantoor  voor Terrorismebestrijding 1 1
VN bureau voor  rampenriscovermindering (UNDRR) 1 1
VN Economische Commissie  voor  Europa (UNECE) 1 1
VN Fonds  voor Democratie (UNDEF) 1 1
VN Kantoor voor Ontwapening (UNODA) 1 1
VN Organisatie voor  Industriële Ontwikkeling (UNIDO) 1 1
Wereldbank (WB) 1 1
TOTAAL  97 73 81  61  50  362
In de periode 2017-2021 werden in totaal 43 aanvragen  afgekeurd omdat ze niet 
voldeden aan de formele voorwaarden  van het Flanders Trainee Programme. 
2018: 14 afgekeurde  aanvragen
2019: 14 afgekeurde  aanvragen
2020: 6 afgekeurde  aanvragen
2021: 9 afgekeurde  aanvragen
Het aantal stagiairs ligt in sommige jaren lager. Dit is te verklaren door het feit dat er 
bijvoorbeeld een groot aantal stagiairs naar het buitenland reist, waar de vergoeding 
hoger ligt (denk bijvoorbeeld aan New York, Genève,…). Dit heeft een impact  op het 
budget, waardoor er in totaal minder stagiairs hebben kunnen  deelnemen. 
Voor 2020 en 2021 heeft de COVID-19 pandemie een - relatief  beperkte - impact 
gehad op het bestedingsbudget  van het stagefinancieringsprogramma. Door de 
pandemie waren er minder aanvragen. Dit valt te verklaren door de strikte 
reisbeperkingen die op dat moment geldig  waren in zowat de hele wereld. De 
multilaterale organisaties lieten op dat moment  ook geen stagiairs toe op de 
werkvloer. Stilaan herstelt de situatie zich naar meer ‘normale’ werkomstandigheden 
en zullen de stages dus opnieuw opstarten. 
3.Uit contacten met stagiairs  en internationale organisaties  ervaart mijn administratie 
dagelijks dat de beoogde doelstellingen bereikt worden. Wat betreft de doorstroming 
van internationale talenten, botsen we echter  op de grenzen van de 
privacywetgeving. Mijn diensten trachten dit op te vangen  door sociale mediakanalen: 
zo heeft het FTP een succesvolle LinkedInpagina (2369  netwerkconnecties), 
Facebookpagina (6052 volgers)  en Instagrampagina (481volgers). Dit laat mijn 
diensten toe om in contact te blijven met oud-stagiairs en hun verdere sporen  te 
volgen. Bovendien zijn verschillende  voormalige FTP-stagiairs nu betrokken bij 
activiteiten van internationale organisaties waarmee Vlaanderen een partnerschap  
heeft dat zich vertaalt in inhoudelijke  en/of financiële  samenwerking. 
Mijn administratie heeft, rekening houdend met de privacywetgeving  en zonder  
exhaustief te kunnen  zijn, in kaart gebracht dat voor de periode 2017-2020, 84 
alumni aan de slag zijn bij Europese Instellingen, internationale  organisaties of in de 
Vlaamse diplomatie.
4.Behalve het Flanders  Trainee Programme, biedt het Departement  Kanselarij en 
Buitenlandse Zaken  (DKBUZA) ook onbezoldigde stageplaatsen aan binnen het eigen 
departement en bij de Vertegenwoordigingen van Vlaanderen bij de Europese Unie en 
in het buitenland.  Dit geeft jongeren de kans om de werking van internationale en 
Europese instellingen  en van de Vlaamse diplomatie beter te leren kennen.  
Voor heel DKBUZA  - inclusief  de Vertegenwoordigingen in het buitenland en de 
Vertegenwoordiging van Vlaanderen bij de EU - waren er in 2020 35 stagiairs, 
waarvan 7 niet-Belgen.
Op de website  www.fdfa.be  staat onder het luik ‘vacatures’ een permanente oproep  
voor studenten  om zich kandidaat te stellen als stagiair bij een Vertegenwoordiging 
van Vlaanderen naar keuze.
Daarnaast schrijft de Vertegenwoordiging van Vlaanderen bij de EU minstens jaarlijks 
een oproep voor stagiairs uit, gericht  op master- of master-na-masterstudenten, in 
het kader van hun opleiding.  Stageplaatsen worden naargelang de mogelijkheden bij 
de attachés  (en desgevallend  bij de (adjunct)-Diplomatiek Vertegenwoordiger  en 
secretariaat) ter beschikking gesteld. De stagiairs  krijgen de kans om een attaché bij 
te staan  in zijn/haar werkzaamheden en kunnen  zo de Vlaamse  EU-diplomatie vanop 
de eerste rij mee beleven.
In 2021 waren er tot hiertoe  drie stagiairs aan de slag. Een nieuwe  oproep voor 
stagiairs voor het academiejaar 2021-2022 staat momenteel open.
