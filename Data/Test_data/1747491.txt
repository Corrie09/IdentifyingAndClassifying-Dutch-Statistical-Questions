title: Deeltijds kunstonderwijs (dko) - Inschrijvingsgeld en kortingscategorieën
thema: Onderwijs en Vorming
pdf link: https://docs.vlaamsparlement.be/pfile?id=1747491
thema link: https://www.vlaamsparlement.be/parlementaire-documenten/schriftelijke-vragen/1541985
SCHRIFTELIJKE VRAAG
nr. 883
van LOES  VANDROMME
datum: 5 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Deeltijds kunstonderwijs (dko)   -  Inschrijvingsgeld en kortingscategorieën
Leerlingen die zich wensen in te schrijven voor een opleiding  in het deeltijds  
kunstonderwijs dienen hiervoor inschrijvingsgeld te betalen. De hoogte van het 
inschrijvingsgeld hangt af van de financiële draagkracht en de persoonlijke  situatie van 
de leerling. Voor zowel volwassenen als jongeren (-18-jarigen) is er naast het gewone  
tarief ook in een kortingstarief voorzien  voor mensen in kwetsbare  situaties  of uit 
bepaalde andere  doelgroepen.  Het dko beschikt over 11 verschillende  
kortingscategorieën.
De verificatie van de gegevens voor het schooljaar 2020-2021  is ondertussen afgelopen.
In opvolging en ter aanvulling van mijn schriftelijke vraag nr. 793 van 10 september 
2020 ontving ik graag  een antwoord op volgende vragen.
1.Kan de minister een overzicht geven van het aantal  leerlingen (jongeren en 
volwassenen) dat ingeschreven  werd onder de verschillende  
inschrijvingscategorieën? Graag  een evolutie vanaf het schooljaar  2014-2015 tot en 
met schooljaar 2020-2021, een opdeling per provincie, per leeftijdscategorie  en per 
opleidingsdomein.
2.Kan de minister  een overzicht geven  van het aantal leerlingen dat ingeschreven is 
binnen de 11 verschillende kortingscategorieën? Graag een evolutie per 
kortingscategorie vanaf  het schooljaar 2014-2015  tot en met schooljaar 2020-2021,  
een opdeling per provincie, per leeftijdscategorie en per opleidingsdomein.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 883 van 5 juli 2021
van LOES  VANDROMME
1.In bijlage vindt de Vlaams  volksvertegenwoordiger op tabblad 1 een overzicht  per 
provincie en per domein van het aantal leerlingen die ingeschreven werden onder de 
verschillende inschrijvingscategorieën  voor de schooljaren 2017-2018 t.e.m. 2020-
2021. Deze gegevens zijn gebaseerd op de databanken van het Agentschap voor 
Onderwijsdiensten (AGODI). De AGODI-databanken  werden  geraadpleegd op 26 
augustus 2021.  
2.In bijlage vindt de Vlaams  volksvertegenwoordiger op tabblad 2 een overzicht  per 
provincie en per domein van het aantal leerlingen  per kortingscategorie, voor de 
schooljaren 2017-2018  t.e.m. 2020-2021. De categorie personen met een 
handicap/arbeidsongeschiktheid is vanaf schooljaar  2018-2019 ontdubbeld in de 
categorie arbeidsongeschiktheid en de categorie  personen  met een handicap. 
Bijkomend kwam er een nieuwe categorie bij voor begunstigden van een verhoogde  
tegemoetkoming.  
BIJLAGE
Overzicht
