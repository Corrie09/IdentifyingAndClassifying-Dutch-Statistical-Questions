title: Omgevingsvergunningsdecreet - Evaluatie
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=1751856
thema link: https://www.vlaamsparlement.be/parlementaire-documenten/schriftelijke-vragen/1549485
SCHRIFTELIJKE VRAAG
nr. 1348
van BRUNO  TOBBACK
datum: 9 september 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Omgevingsvergunningsdecreet  -  Evaluatie
In artikel 395 van het Omgevingsvergunningsdecreet  is opgenomen dat de Vlaamse 
Regering de werking  van het decreet drie jaar na de inwerkingtreding ervan moet 
evalueren. Aangezien het decreet op 31 februari 2017 in werking trad, dient deze 
evaluatie in principe  al te zijn gebeurd. In haar beleidsnota Omgeving kondigde de 
minister de evaluatie van het Omgevingsvergunningsdecreet aan: "In 2020 start ik een 
globale evaluatie van de werking van het Omgevingsvergunningsdecreet  op. Ik betrek 
alle betrokken  actoren hierbij." 
De minister stelde eind 2020 dat de finale oplevering  en voorlegging van het eindrapport 
wordt gepland tegen de zomer van 2021 (zie schriftelijke vraag  nr. 1008 van 14 
september 2020 van Inez De Conick).
1.Is de evaluatie van het Omgevingsvergunningsdecreet  inmiddels afgerond? Zo ja, 
kan de minister het evaluatierapport overmaken? Welke  voornaamste  conclusies  en 
verbeterpunten zijn eruit naar voren gekomen volgens de minister? 
2.Voor zover het rapport nog niet beschikbaar zou zijn, wanneer wordt dit verwacht?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1348 van 9 september 2021
van BRUNO  TOBBACK
De opdracht  voor de evaluatie van het omgevingsvergunningendecreet werd afgerond.  Het 
rapport werd tijdens  de zomermaanden ontvangen. Momenteel wordt het rapport 
geanalyseerd en bereiden we een voorstel  met oplossingen voor om tegemoet te komen 
aan de resultaten  van deze evaluatie.  Dit voorstel zal op korte termijn besproken worden  
binnen de Vlaamse  Regering. Het globaal eindrapport zal in uitvoering van artikel 395 van 
het decreet ter kennisgeving aan het Vlaams Parlement  worden  bezorgd.
