title: Wooninspectie - Werking
thema: Wonen
pdf link: https://docs.vlaamsparlement.be/pfile?id=1755532
thema link: https://www.vlaamsparlement.be/parlementaire-documenten/schriftelijke-vragen/1549195
SCHRIFTELIJKE VRAAG
nr. 688
van SARAH SMEYERS
datum: 8 september 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Wooninspectie  -  Werking
De strafrechtelijke handhaving  van de door de Vlaamse  overheid  bepaalde 
woningkwaliteitsnormen is een taak die toevertrouwd werd aan de Vlaamse 
Wooninspectie.
De Vlaamse  Wooninspectie zag het levenslicht in november  2001.  De afgelopen  20 jaar 
timmerde ze aan de verbetering van de woningkwaliteit in het Vlaamse Gewest. De 
Vlaamse Wooninspectie  treedt daarbij strafrechtelijk op tegen verhuurders van woningen 
en kamers die niet voldoen aan de minimale  kwaliteitsvereisten. Ze doet dit volgens 
vastgestelde prioriteiten.  De Vlaamse Wooninspectie pakt in eerste instantie de meest  
extreme gevallen van krotverhuur aan en treedt  op waar de administratieve 
procedure van ongeschikt- en onbewoonbaarheid  ontoereikend is.  
Over de samenstelling van de dienst, de strafrechtelijke handhaving en de beschikbare 
budgetten werden  de minister door een aantal collega’s uit de commissie al een aantal 
vragen gesteld.  Ik heb echter nog een aantal bijkomende vragen over de praktijk.
1.Hoeveel meldingen  kwamen er in 2019 en 2020 rechtstreeks (mail,  telefonisch,…) 
binnen bij de wooninspectie?
2.Hoeveel liepen er gedurende  diezelfde periode binnen via een van de meldpunten 
woningkwaliteit?
3.Waar (gemeente, bewoner,  politie,…)  lag het initiatief om tot een inspectie over te 
gaan? Graag een overzicht 2018-2020.
4.Door de jaren heen werden de prioriteiten van de Vlaamse Wooninspectie na 
monitoring en evaluatie aangepast aan de realiteit. 
Bleven de prioriteiten, zoals die vanaf 1 januari 2019 golden, het voorbije anderhalve 
jaar ongewijzigd of werd er een aantal veranderingen  doorgevoerd? Zo ja, welke?
5.Bleef de procedure om tot actie over te gaan,  gaande van de voorbereiding over het 
onderzoek ter plaatse tot en met de opvolging sinds 2019 ongewijzigd?  Zo niet, 
welke wijzigingen werden er doorgevoerd?  Waarom  gebeurde dit?
6.Hoeveel herstelvorderingen van de wooninspectie  belandden  in 2019 en 2020 
uiteindelijk bij het parket? Hoeveel van deze vorderingen leidden hetzij tot een 
dagvaarding met uiteindelijk een straf,  een veroordeling tot herstel hetzij  een 
seponering of minnelijke schikking tot gevolg?
7.Hoeveel herstelvorderingen  van de wooninspectie kwamen  gedurende diezelfde 
periode rechtstreeks bij de overtreder terecht en leidden  tot een herstel? Graag  een 
onderverdeling tussen het aantal vrijwillige dan wel gedwongen herstellingen.
8.Aangaande de juridische veroordelingen:  hoeveel overtreders  werden  in 2019 en 
2020 uiteindelijk  hetzij tot een celstraf  en/of een geldboete en/of  een bijzondere 
verbeurdverklaring veroordeeld?  Zijn er hierbij regionale verschillen merkbaar?  
Wordt men in de ene provincie bijv. zwaarder  bestraft dan in de andere voor 
dezelfde feiten?  Vandaar ook graag een onderverdeling per provincie.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 688 van 8 september 2021
van SARAH SMEYERS
1.De Vlaamse Wooninspectie houdt het aantal klachten of meldingen  met betrekking tot 
het misdrijf waarvoor zij bevoegd  is niet systematisch  bij. Ofwel wordt er naar aanleiding 
van een klacht of melding  effectief een onderzoek uitgevoerd ter plaatse,  ofwel, als blijkt 
dat het dossier niet onder de prioriteiten van de Vlaamse  Wooninspectie  valt, wordt  dit 
dossier doorgegeven voor afhandeling via de administratieve procedure op het niveau 
van het lokaal bestuur  (procedure tot ongeschikt- of ongeschikt-  en 
onbewoonbaarverklaring). Op die manier  blijft een klacht of melding in principe niet 
onbehandeld. 
De enige relevante  cijfers die in dit geval gegeven kunnen worden, zijn deze van het 
aantal effectief  uitgevoerde aanvankelijke acties. Een aanvankelijke actie is de eerste 
actie na een melding of klacht. Er wordt steeds getracht in de mate van het mogelijke 
het hele pand te onderzoeken, ook al situeert  de klacht zich aanvankelijk enkel in één 
van de woningen in het pand. Per actie wordt  een proces-verbaal  opgemaakt. Het 
proces-verbaal gaat bijgevolg over een pand met een of meerdere woningen. In 
onderstaande tabel worden beide  cijfers weergegeven.
Jaar Aantal  aanvankelijke acties aantal woningen
2019 446 1407
2020 285 756
2.In onderstaande tabel wordt weergeven hoeveel van het aantal aanvankelijke acties een 
melding via het meldpunt  woningkwaliteit als oorsprong  hadden. Een melding voor het 
meldpunt woningkwaliteit wordt  in principe  geregistreerd  in VLOK. Van daaruit wordt 
intern de triage gemaakt  tussen  dossiers die best onmiddellijk via het strafrechtelijke 
traject worden  opgenomen en dossiers die via de administratieve procedure tot 
ongeschikt- en onbewoonbaarverklaring  opgenomen worden.  In sommige gevallen kan 
een lokaal bestuur via het meldpunt ook onmiddellijk  een melding doen aan de Vlaamse  
Wooninspectie. Dit kan gebeuren als de administratieve  procedure al doorlopen is en 
niet het gewenste  effect  had of de situatie dermate  ernstig is dat een onmiddellijke 
strafrechtelijke aanpak  meer aangewezen is.
Jaar Acties via meldpunt woningkwaliteit
2019 120
2020 135
3.In onderstaande  tabel wordt het initiatief  voor de aanvankelijke acties  van de Vlaamse  
Wooninspectie weergegeven.  Als er acties een gecombineerd initiatief hebben,  wordt de 
telling van het initiatief gedeeld door het aantal initiatiefnemers. Op deze manier  is het 
aantal van het ‘initiatief’ gelijk aan het aantal aanvankelijke  acties.
Jaar TOTAAL  2018 Totaal  2019 Totaal  2020
 aantal % aantal % aantal %
Andere 5 1,33% 10 2,24% 2 0,70%
Andere 
inspectiedienst12,5 3,33% 16,33 3,66% 3,5 1,23%
Bewoner 3 0,80% 1 0,22% 6 2,11%
Eigenaar 4 1,07% 4 0,90% 2 0,70%
Gemeente 186,5 49,73% 226,5 50,78% 165 57,89%
Onderzoeks-
rechter4 1,07% 16 3,59% 14,5 5,09%
Parket 38 10,13% 38 8,52% 7,83 2,75%
Politie 63 16,80% 74,5 16,70% 34,33 12,05%
Wonen-
Vlaanderen25 6,67% 13 2,91% 5 1,75%
Wooninspectie 34 9,07% 46,67 10,46% 44,83 15,73%
TOTAAL 375 100,00% 446 100,00% 285 100,00%
Bijkomende verduidelijking:  
Wonen-Vlaanderen:  doorgegeven vanuit de administratieve procedure  nadat uit het 
onderzoek bleek dat de situatie ernstiger was dan aanvankelijk gedacht.
Wooninspectie: actie opgestart op eigen initiatief  van de Vlaamse Wooninspectie.
Bij klachten  ontvangen via het meldpunt woningkwaliteit is de initiatiefnemer 
doorgaans de gemeente.
4.De prioriteiten van de Vlaamse Wooninspectie zijn nog steeds  dezelfde  zoals ze 
vastgelegd zijn op 1/1/2019.
5.Er zijn geen wijzigingen in de procedure  doorgevoerd sinds 2019.  
6.Alle herstelvorderingen die de Vlaamse Wooninspectie opstelt,  worden naar het parket 
doorgestuurd. Binnen de strafrechtelijke procedure bestaat momenteel nog geen 
bestuurlijke afwikkeling van het dossier.  Alle vaststellingen  worden zoals het hoort 
doorgestuurd naar het parket, net zoals de herstelvorderingen die door het parket mee 
opgenomen worden  wanneer de zaak via dagvaarding  voor de rechter  komt. Het parket 
beslist in eerste instantie wat er met het dossier  gebeurt: dagvaarding, minnelijke 
schikking of sepot. In geval van minnelijke schikking of sepot  zonder dat het herstel 
reeds verwezenlijkt is, zal de wooninspecteur overgaan tot burgerlijke dagvaarding  met 
het oog op het doen opleggen  van de herstelvordering als de overtreder na 
waarschuwing op aanmaning niet tot herstel  overgaat.
In de eerste tabel worden de opgestelde (en aan het parket overgemaakte)  
herstelvorderingen in 2019 en 2020 opgenomen.  Er is een klein verschil tussen het 
aantal panden waarvoor een herstelvordering  is opgesteld en het aantal opgestelde 
herstelvorderingen omdat er in sommige  gevallen meer dan één vordering per pand 
aangemaakt werd omwille  van het feit dat niet alle woningen in het pand van dezelfde 
eigenaar zijn. Een herstelvordering  wordt  in principe voor alle woningen in het pand 
opgesteld. Een vordering bevat  dus een of meerdere woningen.
Jaar Aantal herstelvorderingen aantal  panden met 
herstelvordering
2019 409 404
2020 328 327
Wat het gevolg betreft dat het parket aan deze dossier geeft,  moet opgemerkt worden  
dat de doorlooptijd van een dossier bij het parket van 1 of 2 jaar (dus tot op het moment 
dat het parket  een beslissing  neemt) niet vreemd  is. Naast de werklast,  is er soms ook 
nog bijkomend  onderzoek nodig.  In onderstaande tabel wordt er voor de 
herstelvorderingen opgesteld in 2019 en 2020 aangegeven welke beslissing het parket 
heeft genomen in zoverre het dossier niet meer in onderzoek is op dit moment.  Om de 
cijfers zo correct mogelijk te krijgen,  wordt er slechts  één herstelvordering per pand 
gerekend.
Jaar aantal 
HVsepot MS aantal 
DVAantal 
uitsprakenaantal 
definitieve 
uitspraken
2019 404 94 25 86 28 15
2020 327 57 6 34 6 3
Verduidelijking: 
HV: herstelvorderingen
MS: minnelijke  schikking
DV: strafrechtelijke dagvaardingen
Aantal (definitieve) uitspraken: aantal panden die betrokken zijn in een 
strafrechtelijke uitspraak. Het aantal uitspraken  zelf kan lager liggen.
7.Een herstelvordering die door de wooninspecteur wordt opgesteld, wordt weliswaar 
overgemaakt aan de overtreders (dat is decretaal  zo bepaald), maar is op zich nog niet 
uitvoerbaar en kan dus ook niet gedwongen uitgevoerd worden. Het is enkel in het geval  
de herstelvordering  door de rechter wordt opgelegd  in een definitieve  veroordeling 
(desgevallend op straffe van een dwangsom  per dag vertraging bij niet-naleving van de 
hersteltermijn) dat het herstel ook effectief  in rechte  afgedwongen kan worden. In die 
zin is elke uitvoering voor het tot een definitieve  veroordeling komt een vrijwillige 
uitvoering bij gebrek aan drukkingsmiddelen.
Onderstaande tabel geeft het aantal op dit moment uitgevoerde herstelvorderingen 
weer dat opgesteld is in 2019 of 2020 en waarin  het parket (nog) niet overgegaan is tot 
strafrechtelijke dagvaarding. Dossiers met sepot of minnelijke schikking  zitten in deze 
cijfers inbegrepen.
Jaar Aantal herstelvorderingen Aantal uitgevoerde 
herstelvorderingen  voor dagvaarding
2019 409 168
2020 328 89
Aangezien een groot deel van de dossiers met herstelvorderingen opgesteld in 2019 of 
2020 nog in onderzoek zijn bij het parket, kan het aantal ‘vrijwillige’ uitvoeringen in de 
toekomst nog toenemen.
8.Aangezien  de vraagstelling enkel peilt naar definitieve veroordelingen in 2019 en 2020 
wordt er voor het antwoord op deze vraag  slechts  rekening  gehouden  met de datum 
van de uitspraak  en wordt er niet gekeken  naar het jaartal waarin het dossier werd 
opgestart.
In de eerste  tabel wordt een overzicht gegeven  van de strafrechtelijke uitspraken in 
2019 en 2020 en dit ongeacht of de uitspraak definitief geworden is. In dit overzicht 
worden zowel  uitspraken door de strafrechter als door de burgerlijke  rechter (kleine 
minderheid) opgenomen. De burgerlijke  rechter  zal enkel uitspraak doen over het 
herstel, maar hij legt dus wel een veroordeling op (zij het niet op strafrechtelijk vlak).
 
Jaar Aantal veroordelingen
2019 100
2020 105
Belangrijk is dat 1 uitspraak  kan gaan over meerdere panden en betrekking kan hebben 
op 1 of meerdere veroordeelden. Dossiers die aan elkaar  verbonden zijn omdat (een 
van) de verdachte(n)  misdrijven heeft gepleegd in meerdere  panden, worden door het 
parket vaak samengevoegd. Er is dan een veroordeling tot herstel  voor elk van de 
panden waarvoor het parket  gedagvaard heeft in een uitspraak. Er zal dan ook in de 
uitspraak vaak maar één globale straf worden opgelegd voor alle misdrijven in totaal.  
Dat maakt het ook moeilijk om na te gaan of er verschillen zitten per regio in de zwaarte  
van de opgelegde straf.  Onachtzaamheid  volstaat voor het misdrijf, waardoor er geen 
bijzonder opzet vereist is. De straffen  kunnen afhankelijk van het geval  
(intentie/houding van de betrokkene, voorgaanden…) dus erg verschillen  en, zoals 
hierboven gezegd,  ook het aantal panden waarover het in de uitspraak gaat, heeft een 
impact op de strafmaat. 
In de volgende  tabel wordt per jaar weergegeven  voor hoeveel panden er een definitieve 
(zonder openstaand rechtsmiddel)  veroordeling werd uitgesproken, hoeveel 
veroordeelden er waren en hoeveel unieke veroordeelden  (aangezien een veroordeelde 
in dezelfde uitspraak voor meerdere panden veroordeeld kan worden,  is hij immers  in 
principe maar 1 maal veroordeeld, maar weliswaar voor meerdere panden).
jaar aantal panden met 
definitieve veroordelingaantal 
veroordeeldenaantal unieke 
veroordeelden
2019 66 83 70
2020 89 113 89
In onderstaande tabel wordt dan weer de gemiddelde straf(maat) per provincie 
meegegeven (eerste  aanleg en beroep gezamenlijk), maar het is onmogelijk om hier 
conclusies aan te koppelen naar de zwaarte van de bestraffing  toe. Het decreet is 
duidelijk wat de uiterste grenzen zijn voor de strafmaat, maar daartussen heeft de 
rechter de volledige vrijheid en kan hij zijn/haar eigen accenten leggen  (zie ook hoger 
voor verdere verduidelijking over de mogelijke oorzaken  voor verschillen in 
beoordeling).
Er wordt voor de cijfers vergeleken met het aantal unieke veroordeelden voor de 
desbetreffende provincie in het jaar in kwestie.
effectieve 
geldboetes in EURgeldboetes  met 
uitstel in EURverbeurdverklaring 
huurgelden in EURjaar provincie aantal unieke
 
veroordeeldenOpschor-
tingen
aantal gemiddelde aantal gemiddelde aantal gemiddelde
Antwerpen 18 2 9 59.388 11 16.136 13 12.297
Limburg 13 0 10 4.060 9 5.977 4 5.700
Oost-Vlaanderen
25 5 16 9.412 9 4.800 8 9.187
Vlaams-Brabant
9 3 5 19.400 4 30.000 2 45.0302019
West-Vlaanderen
6 1 4 2.925 3 5.500 2 5.190
Antwerpen 14 2 10 24.570 9 16.411 13 57.818
Limburg 16 0 15 4.287 10 4.610 10 10.123
Oost-Vlaanderen
34 5 25 4.776 11 4.182 23 5.635
Vlaams-Brabant
14 3 9 7.944 6 6.750 10 20.3472020
West-Vlaanderen
11 0 12 9.917 7 12.571 4 27.100
In 2019 werden  er in de provincie  Limburg ook 2 werkstraffen uitgesproken van 80 uur.
