title: Impact corona op mentaal welzijn van jongeren - Projectoproep voor lokale besturen (2)
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=1747547
thema link: https://www.vlaamsparlement.be/parlementaire-documenten/schriftelijke-vragen/1545078
SCHRIFTELIJKE VRAAG
nr. 368
van BRECHT WARNEZ
datum: 12 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Impact corona op mentaal welzijn van jongeren  -  Projectoproep voor lokale besturen  
(2)
Na meer dan één jaar coronacrisis  wordt het voor steeds  meer mensen  lastig. Deze 
vaststelling is te maken  bij alle segmenten  van de samenleving,  ook bij jongeren. Zo zien 
ze hun vrijetijdsbesteding beknot  en kunnen of konden ze maar beperkt naar de school, 
hogeschool of universiteit  gaan.  Omdat deze coronacrisis  geen blijvende sporen  mag 
nalaten en we alle jongeren zich zo snel mogelijk weer goed in hun vel moeten laten 
voelen, moeten we zo snel mogelijk hun mentaal  welzijn versterken. Lokale  besturen  zijn 
een van de primaire  partners daarbij.
De minister maakte daarom 3 miljoen euro vrij voor de steden  en gemeenten.  Elk lokaal 
bestuur kan een aanvraag doen voor maximaal 40.000  euro per project. Er is een 
cofinanciering gevraagd van 50%. Het moet gaan om nieuwe of versterkende 
maatregelen. De middelen zijn te besteden tot 2022.
Om snel te kunnen schakelen, voorziet de minister in vier behandelingsmomenten, met 
name 23 april, 14 mei, 4 juni en 25 juni.
In zijn antwoord op schriftelijke vraag nr. 313 van 4 juni 2021 gaf de minister al een 
tussentijds overzicht. Inmiddels  zijn alle behandelingsmomenten afgerond. Daarover 
graag een update en de volgende vragen.
1.Hoeveel aanvragen werden ingediend bij de derde en de vierde behandelingsronde? 
Hoeveel werden geweigerd? Graag  een overzicht per behandelingsmoment en per 
provincie.
2.Welke aanvragen  werden bij de derde en de vierde behandelingsronde goedgekeurd? 
Graag een oplijsting van alle projecten  (naam organisatie, titel van het project,  
gevraagde subsidie, acties en beoogde resultaten) per provincie.
3.Hoeveel budget is nog beschikbaar  voor de laatste oproep?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 368 van 12 juli 2021
van BRECHT WARNEZ
1.In de derde en de vierde behandelingsrondes  samen werden er 70 aanvragen ingediend.
Behandelingsronde 3:
4 juni 2021 Ingediend Onontvankelijk Geweigerd Goedgekeurd
Antwerpen 5 5
Limburg 2 2
Oost-Vlaanderen 6 1 1 4
Vlaams-Brabant 5 1 4
West-Vlaanderen 5 3 2
23 2 4 17
Behandelingsronde 4:
25 juni 2021 Ingediend Onontvankelijk Geweigerd Goedgekeurd
Antwerpen 10 10
Limburg 4 4
Oost-Vlaanderen 8 1 7
Vlaams-Brabant 11 1 10
West-Vlaanderen 13 13
VGC 1 1
47 2 45
2.De volgende projecten van de derde en de vierde behandelingsronde werden 
goedgekeurd.
Provincie Antwerpen:
Bestuur Titel Subsidie
Balen Kinderen- en jongerenpsycholoog Balen 22.100 €
OCMW Balen wil, in samenwerking met CGG Kempen  een halftijdse (5O%)  
laagdrempelige toegankelijke  kinderen- en jongerenpsycholoog  ter beschikking 
stellen van de Balense kinderen en jongeren  en/of  hun ouders voor wie de drempel 
naar het bestaande  aanbod te hoog is. De psycholoog is aanwezig en aanspreekbaar 
op plaatsen waar jongeren samenkomen. De psycholoog moet een vertrouwd gezicht 
worden bij de Balense jongeren waar ze snel, makkelijk en gratis terecht kunnen.
Daarnaast wil het OCMW  Balen twee reeksen van een weerbaarheidstraining in groep  
inrichten in samenwerking met een deskundige  partner. Eén reeks is gericht  op 
kinderen in de lagere  school en de andere reeks op +12 jarigen.
Kontich Versterking en verdere bekendmaking van het 
jongerenpraatpunt What’s Up?! in Kontich15.250 €
Het jongerenpraatpunt  What's Up!? in Kontich  bestaat sinds september  2017.  Het is 
een laagdrempelig  lokaal aanbod geestelijke gezondheidszorg voor Kontichse 
jongeren en scholieren. Naar aanleiding van de coronacrisis  werd de nood gevoeld om 
meer in te zetten op bekendmaking/toeleiding/brugfiguren  om de drempel te 
verkleinen voor jongeren  om hulp te vragen. Daarnaast  is er, zeker bij de niet-
georganiseerde jeugd, nood aan meer beschikbare openbare  ruimte voor jongeren.  
In het kader  van deze projectoproep zal Kontich inzetten op volgende acties:
- Aan de doelgroep  (12-22-jarigen) een persoonlijk postkaartje bezorgen waarop 
enerzijds promo  staat voor What's Up!? en anderzijds  een QR-code waarmee ze 
terechtkomen op een poll rond welzijn en waarbij ze op de kaart van Kontich 4 plekken 
kunnen aanduiden  waar ze hun leeftijdsgenoten willen ontmoeten (chill/ 
gevoelsplekken).
- Na de zomervakantie een soort 'welzijnscafé' organiseren voor brugfiguren 
(jeugdleiding, sporttrainers, ...) die met jongeren werken in Kontich,  om hen wegwijs 
te maken in het aanbod aan nulde-  en eerstelijnssteun  in Kontich  voor jongeren die 
even in een dipje zitten.
- In de loop van het komend jaar de zichtbaarheid en bekendheid  van What's Up!? 
verhogen door extra aanwezigheid op welzijnsbeurzen,  opendeurdagen scholen,  
jeugdraad, onderwijsoverleg, ...
Putte Impact corona op mentaal welzijn 30.438 €
De projectaanvraag van Putte in het kader van mentaal welzijn is een bundeling  van 
4 activiteiten: het event "Chillen in het Park",  het Event "Back 2 School",  het project 
"Street Art in Putte door de Jeugd en voor de Jeugd" en SWAP activiteiten voor 
jongeren tijdens  de schoolvakanties in 2021.
Malle Op snee – bruggen bouwen bij jongeren op het 
snijvlak tussen  welzijn, vrije tijd en onderwijs40.000 €
De gemeente Malle heeft een grote scholengemeenschap met 5 middelbare scholen 
en meer dan 4000 jongeren  die leslopen in één van deze vijf middelbare  scholen.  Dit 
zijn jongeren uit de gemeente  zelf, maar ook uit alle omringende gemeenten.  Uit het 
scholenoverleg kwam het signaal dat meer leerlingen het moeilijk hebben, als gevolg 
van de coronapandemie.
De kern en het uitgangspunt  van het project is dat er zal gewerkt worden  met een 
'jongerencoach' die actief en vindplaatsgericht op zoek gaat naar jongeren  en met 
hen in gesprek treedt. Vindplaatsgericht betekent  dat de jongerencoach  in eerste 
instantie voor en na de schooluren, buiten de schoolpoorten, en op plekken waar 
leerlingen op die momenten graag verblijven (parken,  skateplein, weg naar bushaltes, 
...) op zoek gaat naar interactie met de jongeren. In tweede  instantie kan de 
jongerencoach ook werken op de speelplaatsen  zelf, maar echter  steeds buiten  de 
lokalen van de scholen.
De coach werkt volgens de find, mind, bind-methode, en dit op individueel niveau van 
elke betrokken jongere. In een eerste fase (FIND) gaat men op zoek naar de jongeren 
en probeert men verbinding te maken met hen. In de tweede fase (MIND)  worden  de 
noden op individueel niveau bepaald.  In de laatste  fase (BIND) wordt de jongere  
begeleid, en doet men hem/haar terug connecteren met zichzelf, de andere, de 
school, het netwerk, ... 
Het uiteindelijke doel is het versterken  van jongeren, en hen meer verbondenheid te 
laten voelen met zichzelf en hun omgeving. Dit is een preventieve manier van werken, 
in de hoop latere problemen  te vermijden.
Westerlo Move-it Arktos 15.149 €
Sinds mei 2020 is er een jongerenwerker van Arktos  aan het werk in de gemeente 
Westerlo. Via het project Move-it  richt hij zich naar jongeren in hun vrije tijd. Via 
outreachende werking legt hij contact met jongeren  op het terrein waar ze 
rondhangen. Het project wordt  verdergezet en versterkt met een aantal nieuwe  
initiatieven.
Hoogstraten Jeugdwelzijnswerk in en nabij de Hoogstraatse  
scholen16.117 €
Een halftijdse professionele outreach jongerenwerker/jeugdwelzijnswerker  
inschakelen in de Stad Hoogstraten, met een aanbod dat zich voornamelijk richt naar 
scholieren. Er is gekozen voor de schoolomgeving omdat dit een belangrijk  aspect  
uitmaakt van de directe leefomgeving van jongeren.
Aartselaar Activiteiten voor kinderen en jongeren in 
Aartselaar2.750 €
Meerdere initiatieven: Actief opsporen van kinderen en jongeren die het moeilijk 
hebben via partners en hen activiteiten  en workshops aanbieden.   Inrichten van 
COVID-proof ontmoetingsplekken voor jongeren, en hen laagdrempelige 
psychologische ondersteuning  bieden.  Organisatie van 2 weken voor kinderen en 
jongeren vanaf 5 jaar boordevol activiteiten  tijdens de schoolvakantie.
Herselt Jongeren terug in hun kracht zetten met hulp 
van een jongerenwerker14.236 €
Via de inzet van een 0,5 VTE jongerenbegeleider/straathoekwerker outreachend 
werken om de niet-georganiseerde jongeren in kaart te brengen en de mogelijkheid 
te geven te participeren binnen de gemeenten  Herselt en Hulshout  met als doelen:
- Noden  van jongeren verkennen
- Jongeren  een stem geven
- Jongeren  in hun kracht zetten/versterken.
Heist-op-den-Berg Hoe ist? 12.000 €
Om het mentaal welbevinden van jongeren te bevorderen, start de gemeente  Heist-
op-den-Berg met een nieuw  initiatief “Hoe ist?”. Met dit initiatief wil de gemeente het 
mentaal welzijn bij jongeren bespreekbaar maken  en ondersteuning  aanbieden.
Nijlen NIJLEN KIEST MET WARME WILLIAM  VOOR 
ALLE KINDEREN EN JONGEREN13.000 €
Warme William introduceren en verschillende initiatieven  opzetten om enerzijds  het 
idee van een gespreksbuddy bekend te maken bij kinderen en jongeren  en anderzijds  
het thema psychisch welzijn, weerbaarheid en veerkracht bij de ganse bevolking  in te 
burgeren en bespreekbaar te maken. Aanbod uitwerken voor en met scholen. 
Opstarten praatpunt voor jongeren. Vorming  voorzien voor ouders, hulpverleners, 
leiding uit het jeugdwerk, trainers  uit sportverenigingen. Laagdrempelige activiteiten 
en workshops organiseren voor jongeren.
Kasterlee Bankenproject 10.100 €
De gemeente Kasterlee wil kinderen en jongeren aanmoedigen  om meer buiten te 
komen en met elkaar in gesprek  te gaan om de veerkracht  te verhogen. Als 
instrument worden hiervoor de bestaande  en nieuwe zitbanken in de gemeente 
gebruikt. Door de banken  te gebruiken  is dit een laagdrempelig project, door de acties 
rond de banken te situeren, werken  ze outreachend. Uitbouwen van persoonlijk  
ontwikkelingstrajecten met jongeren, van het geven van een stem aan jongeren  (met 
behulp van de app Waddist) tot het activeren van (maatschappelijk kwetsbare) 
jongeren tot het opnemen van een geëngageerde rol in de samenleving (bv. als 
vrijwilliger in het jeugdhuis,…)  om betekenis te geven na signalen  van ‘afhaakgedrag’.
Schilde Warme William Huis doorstart post-corona 10.250 €
De lancering van het Warme Williamhuis is door corona grotendeels in het water 
gevallen en de daarvoor opgebouwde werking moet grotendeels  opnieuw opgebouwd  
worden onder deze nieuwe naam  en uitstraling. Daarbij  komen ook enkele structurele  
en nauwe  samenwerkingsverbanden o.a. met JAC, de scholen, het Kruispunt 
Voorkempen en TEJO. In september 2021 wil men een doorstart maken  van het 
Warme Williamhuis. Men wenst fel in te zetten op outreach  naar de jongeren  en 
scholen toe.
Bornem Complex (to) B(e) 40.000 €
Naar aanleiding van de sluiting  van het Bornemse  jeugdhuis (2 jaar geleden), wordt 
het gemeentebestuur nu eigenaar van het gebouw waarin het zich bevond. De 
jeugddienst wil daar een nieuwe  werking opstarten voor en vooral  ook door de 
jongeren. Alles moet mogelijk  blijven en na een inspraaktraject  leiden tot een werking 
die samen  met de jongeren evolueert. Het wordt dus een complex to B(e).
Willebroek Een plaats voor onze jongeren in 2830 39.000 €
Naar aanleiding van de coronacrisis  heeft de gemeente Willebroek beslist om een 
lokaal project, genaamd: “de 12 Werken” te lanceren in opvolging van een bevraging  
bij de bevolking om te peilen naar welke  maatregelen noodzakelijk zijn gedurende of 
"na" de coronacrisis.
Niel Niel, eindelijk de spot op de jongere generatie !40.000 €
Uit de resultaten van een enquête  distilleerde men verschillende actiepunten, 
samengebracht in de vorm van het vroegere  tv-programma 'fata morgana'. De 
kinderen vroegen naar speelstraten en borden die speelstraten  aanduiden  en een 
locatie waar ze kampen kunnen bouwen of waar een klimparcours  is. Tieners vroegen 
eerder naar nieuwe specifieke  infrastructuur: een skatepark, een ontmoetingsplaats 
met openlucht fitness en relaxplek  met wifi hotspot, waar jongeren veilig kunnen 
vertoeven.
Provincie Limburg:
Bestuur Titel Subsidie
Genk Naar een verder-reikend mentaal  welzijn 40.000 €
De stad Genk wil  de samenwerking met OverKop  verderzetten en  versterken met:
1. de uitbreiding van de Chillamba Jeugdwerker van 20% naar 50% VTE. Een verdere 
strategie wordt uitgebouwd om het jeugdwelzijnswerk te versterken en jongeren  van 
kwetsbare achtergrond  te bereiken.  
2. een éénmalige bijdrage voor Marketing & Communicatie  ondersteuning. Vanuit  de 
Stad Genk wordt een sterke branding  en outreach strategie  ontwikkeld die erop 
gericht is om OverKop als organisatie  bekend en toegankelijk te maken bij elke 
jongere en gezin in Genk. 
3. Een stedelijke  financiële toelage voor het versterken van de eerste en tweede lijn 
psychologische hulp en het versterken van de doorverwijzing naar de partners die ook 
extra ondersteuning hebben aangeboden  zoals het CGG-LITP en KPC.
Herk-de-Stad Zomerse speel-en  ontmoetingsplekken  in Herk-
de-Stad26.500 €
Naast het reguliere sport- en spelaanbod  van haar vrijetijdsdiensten wil de gemeente 
deze zomer met de volgende activiteiten extra inzetten op de creatie van 
ontmoetingsplaatsen en –momenten:
- Aanleg van een permanent skatepark in de deelgemeente Donk in nauw overleg met 
de lokale skaters die zowel zijn betrokken in de opbouw van het skatepark (welke 
toestellen) als bij de beoordeling van de ingediende  offertes.
- Met de speelmobiel (= bestelwagen  vol spelmateriaal) op 5 zaterdagnamiddagen   
naar een centrale plaats in één van de vijf deelgemeenten trekken. Daarbij wordt  
vooral beoogd  om kinderen van 5 tot 8 jaar dicht bij huis een leuke verrassende  
spelnamiddag te bezorgen.
- Voor het maken van een eigen Herkse wensboom wordt  eveneens naar 6 
verschillende locaties gegaan om daar met kinderen en ouders/grootouders samen 
een wensboom te knutselen (d.i. zonder subsidie).  
Halen Summer of Freedom 20.000 €
Uit de resultaten van een enquête bij de jongeren, samen met de gemeente Herk-de-
stad, bleek dat de coronamaatregelen  een enorme  impact hebben op het mentale 
welbevinden bij jongeren. Stress,  eenzaamheid en negatieve gedachten  namen  bij 
hen de bovenhand.  In de enquête was ook een open vraag opgenomen. "Wat zou je 
organiseren voor je vrienden als je een dag burgemeester was?" Antwoorden daarop 
waren vooral extra skateruimte creëren, hangplek voor jongeren met mogelijkheid  
tot ontspanning,  fuiven, kubb en andere  tornooien en gratis  ijsjes.  De Halense  
jongeren hebben  duidelijk nood aan een uitlaatklep  waarbij ontspanning en sociaal  
contact centraal  staat. Met de resultaten van deze enquête  is het bestuur aan de slag 
gegaan. Met de geplande  acties wil men vooral  de hoge scores  op stress, eenzaamheid  
en negatieve gevoelens terugdringen.
Houthalen-Helchteren
Oost gaat Overkop 10.000 €
Het bestuur wenst  een medewerker  vanuit het Overkop-huis in Genk in te zetten in 
het jeugdcentrum van Houthalen-Oost. Na de opstartperiode in Houthalen-Oost,  zou 
het project ook uitgebreid kunnen worden naar andere deelgemeenten.
Lummen Opstart JAC-werking in Lummen 6.000 €
Het bestuur  wil een JAC-werking opstarten om tegemoet te komen aan de nood aan 
een plek waar jongeren heel laagdrempelig terecht kunnen  voor een luisterend oor.
Lommel JOS (Jongeren  op straat) 20.000 €
Het bestuur wil inzetten  op de niet-repressieve aanpak van sociale overlast van 
jongeren op straat door de aanwerving van een voltijdse jongerennetwerker.
Provincie Oost-Vlaanderen:
Bestuur Titel Subsidie
Sint-Niklaas Kick-off jeugdopbouwwerk  & 
jeugdwelzijnscoaching in Sint-Niklaas40.000 €
Sint-Niklaas heeft op dit moment geen jeugdwelzijnswerkers die vindplaatsgericht 
met jongeren werken. Tijdens de voorbereiding van het OverKopdossier, waaraan 
verschillende stadsmedewerkers én het middenveld deelnamen,  was er brede  
consensus over:
- de nood aan specifieke vindplaatsgericht jeugdopbouwwerk met jongeren;
- de nood aan een gecoördineerde jeugdwelzijnsaanpak en -overleg.
Rond beide noden wil Sint-Niklaas met de subsidie extra actie ondernemen door:
- het stadsbestuur gaat een samenwerking aan met Uit De Marge rond de aanstelling 
van een jeugdopbouwwerker;
- in samenwerking  met Uit De Marge  wordt ook een jeugdwelzijnscoaching  opgestart 
voor medewerkers  van de stad die een outreacende opdracht  hebben (onder andere 
de jeugdopbouwwerker en ook de medewerkers van het opstartende OverKopHuis).
Kluisbergen Projectidee: ontwikkelen  van een caravan 
als mobiele luister-, ontmoetings- en 
activiteitenplek voor jongeren in Kluisbergen. 
“De KluisKaravan”40.000 €
Er wordt een mobiele caravan aangekocht, die na inrichting in de verschillende 
dorpskernen geplaatst wordt  of op verschillende plekken waar jongeren  vaak 
vertoeven in Kluisbergen (speel- en sportterreinen, schoolomgevingen, wijken, ...). 
Het project is een co-creatief traject  waarbij jongeren zelf input geven voor en 
betrokken worden bij de inrichting van de mobiele caravan en de activiteiten errond.
- De caravan is een luisterplek:  het is een gesloten unit waar jongeren terecht kunnen  
voor een babbel met elkaar of met de welzijnswerker (die ook in het kader van dit 
project aangeworven wordt). Indien nodig worden jongeren doorverwezen naar 
gespecialiseerde hulpverlening.
- De caravan is een ontmoetingsplek: naast  de caravan  zal er een open gedeelte zijn 
in de vorm van een terras / buitenruimte. Hierdoor wordt een gevoel van openheid 
gecreëerd en wordt de zichtbaarheid vergroot. De jongeren worden actief 
aangesproken om naar de caravan  te komen.
- De caravan is een activiteitenplek: het bezoek  aan de caravan  wordt extra 
aantrekkelijk gemaakt door een outreachende werking met de welzijnswerker, die 
laagdrempelige activiteiten  voor en met jongeren organiseert.
Het project  heeft 5 doelstellingen: detecteren van problemen, correct doorverwijzen, 
kwetsbaarheid bespreekbaar maken, drempels wegwerken en jongeren  weerbaar 
maken.
Berlare Woeste Woensdagen 3.500 €
Berlare wil verschillende jongerenactiviteiten organiseren  gedurende  de 
zomerperiode, om te polsen 'hoe het is', waar ze mee zitten én wat ze nu echt gemist  
hebben tijdens corona of wat ze heel graag zouden zien gebeuren  in Berlare.
Eeklo PIT! 19.942 €
PIT! staat voor Preventief / Interactief / Traject.
De stad Eeklo heeft jaren geïnvesteerd  in naadloze  flexibele trajecten  (kort: NAFT) in 
het SECUNDAIR  onderwijs. De NAFT-trajecten hebben als doel schooluitval en 
ongekwalificeerde uitstroom in het secundair  onderwijs tegen  te gaan. Een naadloos 
flexibel traject kan zowel preventief als remediërend ingezet  worden.
Vanuit de Eeklose basisscholen kwam de opmerking dat ook daar veel kinderen nood 
hebben aan extra ondersteuning. Dit zijn bijvoorbeeld kinderen die nood hebben aan 
extra aandacht, worstelen met moeilijke thuissituaties of met zichzelf.  Met een 
beperkt budget van de stad Eeklo, werd een proefproject ""NAFT in het LAGER  
onderwijs"" gestart. Er kon maar een beperkt  aantal  kinderen geholpen worden.  Door 
de coronapandemie is de nood aan ondersteuning in het lager onderwijs nog groter 
geworden. Het project wil het inzetten van NAFT-uren in het lager onderwijs 
verhogen.
Sint-Martens-Latem Openlucht Cinema 9.000 €
Een filmweekend waarin  geprobeerd wordt om de jeugd  te bereiken.  Op vrijdagavond 
een film voor 12-16 jarigen, op zaterdagavond een film voor 17-25 jarigen, op 
zondagnamiddag een film voor gezinnen met kinderen van de lagere school. Aan het 
einde van de avond wordt infomateriaal klaargelegd  van RTJ De Tafels, mocht  er 
iemand nood hebben aan een luisterend oor. De focus ligt op plezier en luchtigheid, 
niet een workshop  aanbieden die het zwaar maakt.
Maldegem Versterken van de tienerwerking + toeleiden 
naar dienstverlening via wandelcoaching40.000 €
Het bestuur  wenst de tienerwerking/jongerenwerking te versterken door outreachend 
te werken en door een ruimer aanbod van activiteiten. Men wil een coach/medewerker 
inzetten om actief op zoek te gaan naar jongeren om het aanbod en de werking van 
de tienerwerking en het jeugdhuis bekend te maken.  Ook het maken van uitstappen 
met de tienerwerking moet binnen dit project een mogelijkheid zijn. Men wil zoveel  
mogelijk (kwetsbare) jongeren bereiken,  hen verrijken in vrijetijdsbesteding, cultuur, 
sport… etc.
Dendermonde Expeditie DMD   19.597  €
In de stad Dendermonde zijn talrijke organisaties aan de slag die vanuit verschillende  
invalshoeken zoals jeugd(welzijns)werk, onderwijs, inburgering en integratie, 
welzijn,… zorg dragen  voor kinderen  en jongeren. Het bestuur wil vooral alle 
initiatieven die er zijn voor kinderen en jongeren dichter bij elkaar brengen en 
daardoor de drempel voor hen verlagen om van dit aanbod gebruik  te maken. Door 
de toeleiding te versterken  wil men het huidige  aanbod maximaal laten renderen.  
Zottegem RADI-JONG 8.000 €
"De jeugddiensten van Oosterzele en Zottegem, in samenwerking  met het Sociaal 
Huis en het Huis van het Kind van Zottegem, stellen het project  “RADI-JONG”  voor. 
Dit is een radioprogramma dat vanaf 3 augustus op bepaalde momenten via een 
online stream zal te beluisteren  zijn. De invulling  en thema’s worden gekozen  door 
participerende jongeren,  de jeugddiensten nemen  hierbij de productierol op zich. Dit 
houdt in dat zij voor ondersteuning zorgen op vlak van logistiek en coaching op vlak 
van inhoud."
Wetteren Opstart Overkophuis Wetteren versterken 39.428 €
Het lokaal bestuur wil de opstart  van een nieuw Overkop-huis in Wetteren  mogelijk 
maken, uitbouwen en verankeren met de verschillende partners
Aalst Jong en weerbaar 3.090 €
Het bestuur wil het Mind-Spring initiatief herhalen om het mentaal welbevinden van 
kinderen en jongeren te verhogen. Concreet  wordt  er in 3 scholen te Aalst een Mind-
Spring Junior cursus  georganiseerd  voor anderstalige kinderen en jongeren  tussen 8 
en 18 jaar.
Aalter Speak up! 8.000 €
Het uitbreiden en laagdrempelig  maken van een zitdag psychologische hulpverlening: 
jongeren kunnen een gratis afspraak maken bij een psycholoog, en worden meteen 
ook warm  ontvangen in een setting die mogelijks  voor andere  zaken ook van belang 
kan zijn voor hen. - Met de babbelbakfiets wil men een stem geven aan de jongeren 
door samen met hen een podcastreeks te ontwikkelen.
Provincie Vlaams-Brabant:
Bestuur Titel Subsidie
Scherpenheuvel-Zichem
‘SharpLink!’ 31.250 €
Scherpenheuvel-Zichem gaat een samenwerking aan met vzw Arktos Vlaams-Brabant 
om het mentaal welbevinden van kinderen  en jongeren  te verhogen. Arktos is een 
Vlaams expertisecentrum dat kinderen en jongeren in kwetsbare situaties  en 
personen met een handicap versterkt  waar nodig, en ouders,  scholen, partners, 
overheden en de bredere samenleving  ondersteunt om hetzelfde te doen.
Arktos zet voor 'SharpLink!' de Missing Link methodiek in. Een Missing  Link 
begeleiding valt op te delen in twee grote fasen:  opsporen en kennismaken, 
begeleiden en bemiddelen. In 'SharpLink!' ligt de nadruk op de eerste fase, het actief  
opsporen en kennismaken met jongeren. Hiervoor  wordt zeer sterk ingezet op 
outreachend werken, dit is vindplaatsgericht en aanklampend  werken.
Aarschot Aarschot bounces back 35.000 €
De coronapandemie  heeft ervoor  gezorgd  dat voor iedereen de randjes een beetje 
scherper weren. Veerkrachtige personen  komen  hier wel door, maar jammer genoeg 
bezit niet iedereen deze competentie. De stad Aarschot wil met dit project jongeren 
de tools in handen geven  om sneller terug op te veren na deze coronapandemie. Het 
project omvat drie delen:
- het opschalen van de weerbaarheidstrainingen (bounce-sessies  die Arktos aanbiedt)
- het opschalen van de ontheemdenweekends  die begeleid worden  door Arktos en JAC
- het starten met een train-de-trainer-programma  voor Bounce  
(weerbaarheidstrainingen).
Haacht Participatieproject Haachts skatepark 40.000 €
In Haacht  is er niet veel fysieke jeugdruimte voor tieners  buiten sportinfrastructuur,  
jeugdlokalen van de jeugdverenigingen en het skatepark. Omdat de fysieke 
jeugdruimte beperkt is, is het skatepark een bekende  hangspot  waar ook niet-
skatende jongeren verzamelen. Door de coronacrisis  heeft het skaten bij jongeren  
een extra boost  in populariteit gekregen. Door de huidige beperkte  en verouderde 
(skatepark dateert  van 2003) infrastructuur  wordt deze hangspot ook niet met 
voldoende respect behandeld. Zo is er sprake van overlast  m.b.t. afval. De bouw van 
het nieuwe skatepark gaat gepaard  met twee participatietrajecten:
- een traject om een beeld te krijgen van wat precies  de noden en wensen zij van de 
Haachtse skaters,
- een traject om gezamenlijke afspraken te maken rond het gebruik  en het onderhoud 
van het park.
Leuven Goed in je vel 40.000 €
Leuven wil het mentaal welbevinden  van jongeren via de jongerenwerkingen van de 
Leuvense buurtcentra versterken. Jongerenwerkers geven aan dat de kwetsbare 
jongeren die ze via de jongerenwerkingen bereiken, het sinds corona extra moeilijk  
hebben. Ze zijn vaak gehuisvest in kleinere woningen of appartementen, hebben extra 
last van afstandsonderwijs en nemen minder deel aan georganiseerde  vrijetijd 
activiteiten. De fysieke  afstand die het coronavirus met zich meebrengt is nog een 
extra drempel. Zo werkt(e) veel hulpverlening  enkel online. Leuven wil expertise  rond 
mentaal welbevinden van jongeren tot in deze kwetsbare buurten  brengen  en zo 
proberen de drempels te overwinnen via aanklampend  en outreachend werk.
Sint-Pieters-Leeuw Boost 21 40.000 €
In mei 2021 werd het OverKopnetwerk  Halle-Vilvoorde  goedgekeurd door het 
agentschap Opgroeien.  Binnen dit netwerk is het de intentie om in Sint-Pieters-Leeuw 
een volwaardige antennewerking  op te starten. Middels de huidige  aanvraag  streeft 
het bestuur   ernaar om alle randvoorwaarden optimaal  te vervullen om tot die 
volwaardige antennewerking te komen  in 2022. Daarvoor  schakelt het een 
jongerenwerker in via Groep  Intro.
Londerzeel Aanleg en sport maatschappelijke  integratie van 
een bikepark te Londerzeel11.972 €
Sport(beoefening) kan een middel zijn om andere mensen te leren kennen, teamspirit 
te kneden, samen een doel voor ogen te hebben en dat ook te willen bereiken. 
Daarnaast is er de heilzame invloed op de gezondheid, waardoor sportbeoefening 
bijdraagt tot de ontwikkeling van het lichaam en een preventieve  werking heeft naar 
zowel lichamelijke als psychische ongemakken en ziektes. Met de aanleg van een 
bikepark te Londerzeel wil het bestuur  enerzijds inspelen op de toenemende 
populariteit van de fietssport  in Vlaanderen, anderzijds net dat deel van de 
beoefenaars gaan bedienen waarvoor  vooralsnog geen tot weinig  gerichte initiatieven 
werden opgestart.  Met de ontwikkeling van een off-road bikepark wil men ook sociaal-
sportieve verbindingen  leggen  zowel  met als binnen  dat segment.
Asse Klasbakken! – een schoolflankerend 
netoverschrijdend project voor kwetsbare 
leerlingen en klassen uit het secundair  
onderwijs in Asse38.000 €
Verlenging, verbreding en verdieping  van de lokale ondersteuning op vlak van 
psychisch welzijn van leerlingen in het secundair onderwijs  in Asse d.m.v.  het project 
Klasbakken waarvoor het bestuur via een externe  tewerkstelling bij Groep  INTRO en 
het JAC voor de individuele psychologische begeleiding van specifieke jongeren  een 
totale tewerkstelling van 1 VTE + werkings- en overheadkosten wil inkopen en deze 
evenredig inzetten in beide scholengroepen.
Roosdaal Er gloeit iets. Een brandend vuur voor 
Roosdaalse jongeren2.500 €
Het bestuur zet in op mentaal  welzijn van jongeren door middel van 5 acties:
- Communicatieactie kaartjes “Hoe is’t?” 
- Hartverwarmend duwtje in de rug (gadget als attentie) 
- Vormingsmomenten jeugdwerkers “EHBJ”-vorming door JAC 
- Kampvuurgesprekken - Activiteit met de jeugdraad in het kader van een inzameling 
voor een goed doel, nl. een organisatie die werkt rond mentaal welzijn van kinderen 
en jongeren.
Landen Jongeren pleisterplekken 38.250 €
Organiseren van: - Opnamestudio  - Indoor skate toestellen - Huiswerkklas - 
Zomerkamp - Mobielspeelplein - Schaakclub  - Mobiel babbelbarak
Geetbets De Brug – opstart warme ontmoetingsplek voor 
jongeren door jongeren met studeerruimte,  
jeugdhuis, activiteitenwerking en 
laagdrempelige luisterend oor8.816 €
De Brug is het nieuwe jeugdhuis van Geetbets. Belangrijk is dat De Brug een 
verbinding vormt met sociaal werk. Hun doel is om effectief  jongeren te helpen  en 
een laagdrempelig aanspreekpunt te zijn wanneer ze worstelen  met problemen: op 
school, thuis, onder vrienden, studiekeuze, zelfbeeld… door te praten met jongeren. 
Ze bieden zelf geen therapie  aan, maar zullen wel altijd doorverwijzen  naar de nodige 
instanties. De  focus ligt dus op het helpen  van en het organiseren  voor jongeren.
Overijse Aanwerving vindplaatsgerichte  
intergemeentelijke jeugdwelzijnswerker 
Overijse-Hoeilaart27.083 €
ln opdracht van de lokale  besturen van Overijse en Hoeilaart werft JAC Tervuren een 
intergemeentelijke jeugdwelzijnswerker  aan die vindplaatsgericht  werkt in beide 
gemeenten.
Ternat Het JAC komt naar Ternat  7.500  €
Het bestuur wil gedurende een jaar 1 dag per week een JAC-medewerker op hun 
grondgebied laten werken om beschikbaar te zijn voor vrije inloop en initiatieven op 
te zetten in Ternatse scholen.
Kappelle-op-den-Bos
Tijd voor actie! 12.000 €
Dit jaar wordt er extra ingezet op het verruimen van het aanbod voor kinderen  en 
jongeren. Door in te zetten op muziek, sport en initiatie willen ze jongeren bereiken  
en hen laten ontmoeten.  Daarnaast willen ze hun Warme William opnieuw meer in de 
kijker brengen door deze op verschillende  activiteiten in de gemeente aanwezig te 
laten zijn. Door de pandemie kon dit project nooit goed opstarten en hiervan  wil de 
gemeente sterk werk maken.
Wemmel Radio çava?! 38.000 €
Vanuit de eerstelijnszone  Regio  Grimbergen willen de lokale besturen van Wemmel, 
Grimbergen, Londerzeel, Meise en Kapelle-op-den-Bos het project "Radio çava?!" 
implementeren in de verschillende gemeenten.
Provincie West-Vlaanderen:
Bestuur Titel Subsidie
Kortrijk Buddywerking voor kwetsbare kinderen in 
Kortrijk35.000 €
De stad Kortrijk  wil van start gaan met een buddyproject binnen de Kortrijkse scholen.  
Studenten worden ingezet als vrijwilliger/buddy om de motivatie,  het zelfvertrouwen,  
zelfbewustzijn, positief leren, enz. te versterken  bij kwetsbare jongeren en kinderen. 
De buddy’s bieden toegankelijke/  laagdrempelige  psychosociale ondersteuning  via de 
toegangspoort van de school. Deze buddywerking  zet in op de randvoorwaarden  
eerder dan op educatieve functies,  en is dus niet te verwarren met 
huiswerkbegeleiding. Het welzijn en welbevinden  van het kind is de grootste 
bekommernis. Door in te pikken op bestaande initiatieven die plaatsvinden  in de 
school kunnen de kwetsbare leerlingen sneller bereikt  worden in een veilige  en 
gekende (vertrouwde) omgeving. 
Oostende Sociale sportclub 30.000 €
Sportbegeleiders en jeugdbegeleiders  in het algemeen, vangen signalen op van 
psychologische stress en negatieve  emoties. Ze fungeren vaak als een 
vertrouwenspersoon, waar kinderen en jongeren bij terecht kunnen met hun kleine 
en soms grote problemen. Oostende  wil sport gebruiken als hefboom om het mentale  
welzijn van kinderen en jongeren te versterken. Ze wensen dit te doen via de 
toeleiding van maatschappelijk kwetsbare kinderen en jongeren naar sportclubs en 
via het organiseren  van workshops  voor jeugdtrainers, waarin ze leren om de 
weerbaarheid van jongeren te versterken. Deze acties  passen  binnen het breder 
beleid van de stad Oostende, waarbij ze maximaal willen  inzetten op de toeleiding 
naar en de toegankelijkheid van het vrijetijdsaanbod. Een derde pijler van het label 
'Sociale Sportclub', namelijk het verlagen  van financiële drempels  via een UitPAS-
kansentarief en een project rond tweedehands sportkledij  en -materiaal,  maakt geen 
deel uit van deze projectaanvraag.
Ieper Jongerenwelzijn 40.000 
Het aanbieden van laagdrempelige  en toegankelijke hulp aan de hand van groeps-  
en/of individuele sociale vaardigheidstrainingen en weerbaarheidstrainingen, gegeven 
door Ouders Steunen  in Opvoeden (OSiO). 
In Ieper komt er een OverKophuis. Om dit goed aan te pakken en de doelstelling, het 
verhogen van welzijn van jongeren, ten volle en gedragen te kunnen uitvoeren, wil 
het bestuur  de extra middelen inzetten  voor het ondersteunen van de opstart van 
het OverKophuis, door het aanstellen  van een halftijdse medewerker voor regio Ieper.
Menen Babbeldoos Menen 20.000 €
Stad Menen  en CAW Zuid-West-Vlaanderen hebben reeds 10 jaar expertise in 
schoolopbouwwerk. leder jaar krijgen een 60 tal kinderen ondersteuning door de 
babbeldoos. Toch merkt  men dat de vraag  vanuit de scholen  en de gezinnen in Menen  
zeer groot  is én er extra vraag is sinds de corona pandemie.  Het bestuur wil dan ook 
dit aanbod  vergroten om de huidige wachtlijsten weg te werken en ieder kind de kans 
te bieden  om zichzelf ten volle te ontwikkelen. De babbeldoos is een 
taalstimuleringsproject voor jonge kinderen  tijdens de vrije tijd en wordt tijdens het 
schooljaar, met uitzondering van de vakantieperiodes,  georganiseerd. Leerkrachten 
worden op de hoogte gehouden van de thema's  en momenten van samenkomst. Een 
opbouwwerker van het CAW gaat voorafgaand op huisbezoek bij alle aangemelde 
gezinnen om de hele gezinscontext te bekijken en in te spelen op andere  noden en 
vragen.
Ichtegem Wiek Fantastiek 15.000 €
Met de organisatie  van het evenement  ‘Wiek Fantastiek’ wil het bestuur   inzetten op 
gemeenschapsvorming voor kinderen en jongeren. Door het stimuleren van 
ontmoeting en laagdrempelige activiteiten in de wijken te organiseren, wordt  er 
verbondenheid tussen  kinderen en jongeren gestimuleerd.
Beernem Bère-stek (‘Beer’ verwijst naar de beer in het 
wapenschild van Beernem en Bère wordt in de 
jongerenspreektaal gebruikt om iets leuks uit te 
drukken)11.752 €
Aanbieden van ontmoetingsplekken in de gemeente voor tieners en jonge  gezinnen.  
Daarnaast investeert  de gemeente in professionele  hulp voor de kinderen  en jongeren  
die het moeilijk  hebben op mentaal  vlak.
Gistel Versterken van het mentaal welbevinden  van 
kinderen en jongeren door introductie van het 
warme William concept1.739 €
Introductie van het Warme William concept in alle scholen  in Gistel door het 
aanleveren van lesmappen  rond dit project,  het voorzien van een gadget met de 
verwijzing naar de website van het project, aankoop van een Warme Williambank 
zodat het project  blijvend zichtbaar  is in het straatbeeld  van Gistel.  Aanbieden van 
workshops in verband met de geluksdriehoek  aan een secundaire  school.
Oostkamp Kansen creëren voor de Oostkampse  
(kwetsbare) kinderen en jongeren40.000 €
Creëren van laagdrempelige ontmoetingsplaatsen voor Oostkampse jongeren  
(picknickplaatsen met schaak- en damborden) en tijdelijke extra skate-accommodatie 
- playdates voor jonge gezinnen - outreachende aanpak - uitbreiding 
eerstelijnspsychologische hulpverlening
Knokke-Heist Jeugdwelzijnswerk in Jeugdclub ‘t Verzet 25.702 €
1. Het aanwerven van een Jeugdwelzijnswerker via loonsubsidie via CAW.  
2. Het implementeren  van een Jeugdwelzijnswerker in Jeugdclub ‘t Verzet adhv de 
OverKopmethodiek.  
3. Het toeleiden  van jongeren naar Jeugdclub  ‘t Verzet  en de jeugdwelzijnswerker. 
Lichtervelde Yeet! Y.ouht wE.ll-being supporT 40.000 €
Het bestuur  wil meer aandacht besteden aan bestaande en nieuwe initiatieven rond 
het mentaal welbevinden van kinderen en jongeren en hierin  de actorrol en regierol 
opnemen. Het wil inzetten op drie pijlers: informeren/sensibiliseren, 
ontmoeten/verbinden en kennismaken/netwerken. Deze pijlers  vormen de fundering 
voor een brede aanpak om het mentaal  welbevinden van kinderen  en jongeren  te 
verhogen. Met de inzet van een extra medewerker die verschillende acties  opvolgt, 
coördineert, regisseert  en uitvoert.
Wingene Smiley campagne 7.125 €
In oktober 2020 werd de smiley campagne opgestart.  Deze zou afgerond worden in 
juni 2021.  Maar gezien het steeds  duidelijker wordt dat nazorg  ook belangrijk is en 
men de extra aandacht voor het mentale  welzijn wensen te bestendigen, koppelt men 
een extra luik aan de campagne en nog een aantal nieuwe acties.  Men wenst  in kaart 
te brengen  waar kinderen en jongeren in de gemeente  van wakker liggen. Tegelijk wil 
men jongeren,  raden en verenigingen aanzetten om hier zelf mee aan de slag te gaan 
en projecten op te starten.
Wevelgem Het ontwikkelen van een (hulpverlenings-
aanbod op maat van én met jongeren (12 tot 
25 jaar) in functie van mentaal welzijn en dit in 
4 Zuid-West-Vlaamse  lokale besturen  in 
samenwerking met het CAW Zuid-West-
Vlaanderen40.000 €
In Wevelgem,  Harelbeke, Deerlijk en Kuurne wordt in samenwerking met het CAW 
Zuid-West-Vlaanderen gestart met een participatief proces met jongeren en het 
ontwikkelen van een aanbod op het vlak van mentaal welzijn  op maat van jongeren  
tussen de 12 en 25 jaar waarbij ze zowel jongeren uit de georganiseerde jeugd  als de 
niet-georganiseerde jeugd willen  bereiken
Heuvelland ’t Is wel, nu jongerEN 22.500 €
Diverse acties: Monitoren speelpleinwerking/jeugdwerking en leiders  van de 
jeugdbewegingen krijgen een aangepaste vorming - Versterken van het contact met 
tieners van 12 tot 18 jaar - Uitbouwen van plekken voor tieners - Versterken van het 
‘Blokkot’: uitbreiding naar tweede locatie - inzetten op bespreekbaarheid via 
laagdrempelige activiteiten - Opzetten van een plek voor jongeren aan de start van 
hun leven en loopbaan.
Wervik Oosthaven 5.850 €
Het jeugdopbouwwerk Wervik wil het project  OostHaven organiseren. In dit 
participatief project willen ze verschillende groepen jongeren in een ‘thuishaven’  
centraal zetten en luisteren naar hun interesse en kijk op de dingen. Door hen op een 
positieve manier  met elkaar in contact te brengen  streven ze ernaar kinderen en 
jongeren in een kwetsbare positie te versterken.
Poperinge Poperingse jongerenambassadeurs 40.000 €
Inzet van een jeugdopbouwwerker voor het opzetten van een drempelverlagende 
participatieve activiteiten die inzetten op het verhogen van het mentaal welzijn van 
jongeren in Poperinge.
Vlaamse Gemeenschapscommissie
Versterking aanbod ELP-werking Sonja  Erteejee 36.500 €
De Vlaamse Gemeenschapscommissie  wenst het Sonja Erteejee-team tijdelijk te 
versterken met één extra eerstelijnspsycholoog. Door deze versterking  wordt het 
mogelijk sneller aan de slag te gaan met de vragen van de kinderen  en jongeren en 
extra begeleidingen mogelijk  te maken en zo escalatie en crisissen  te voorkomen.
3.Voor deze projectoproep, bestaande  uit 4 behandelingsrondes, was in totaal  3.000.000  
euro beschikbaar. Alle behandelingsrondes zijn afgerond.  In alle rondes samen werden 
102 projecten  voor een totaalbedrag  van 2.584.100 € goedgekeurd. 
