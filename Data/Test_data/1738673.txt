title: Bouw Verapazbrug Gent - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738673
thema link: https://www.vlaamsparlement.be/parlementaire-documenten/schriftelijke-vragen/1538783
SCHRIFTELIJKE VRAAG
nr. 1436
van STEPHANIE D'HOSE
datum: 25 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Bouw Verapazbrug Gent  -  Stand van zaken
Het ontwarren van het verkeersknooppunt aan de Dampoort in Gent is al decennia  een 
onopgelost vraagstuk. De verkeerssituatie is er door verschillende initiatieven al 
verbeterd, maar is niettemin nog steeds suboptimaal  met fileopbouw aan zowel Dok-
Noord als aan de Kasteellaan.
Een belangrijke stap in de goede richting is alvast de investering van de Vlaamse  
overheid in de Verapazbrug  ten noorden van de Dampoort,  die ertoe zal leiden dat de 
verkeersstromen in het noorden van Gent en op de Dampoort wijzigen. De toekomstige 
Verapazbrug zal de Muidelaan/Dok-Noord over het Handelsdok  met de Afrikalaan 
verbinden.
1.Kan de minister een laatste stand van zaken  geven  i.v.m. de bouwwerken aan de 
Verapazbrug?
2.Is het werk al definitief gegund  aan de aannemer?
3.Wanneer gaan de werken  van start?
4.Hoe lang nemen de werken  in beslag?
5.Wat is de geschatte kostprijs?  Zijn de middelen voor de werken opgenomen  in het 
geïntegreerd investeringsprogramma (GIP)?
6.Is er bij het project ook aandacht voor de fietsers en het openbaar vervoer?
7.Is er afstemming tussen  de bouw van de Verapazbrug en de werken aan de 
Dampoort?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1436 van 25 juni 2021
van STEPHANIE D’HOSE
1.De werken zijn vergund en intussen  ook aanbesteed. Het gunningsverslag is 
opgemaakt en aan alle medefinanciers overgemaakt ter goedkeuring.
2.Na goedkeuring  van het gunningsverslag door alle partijen  (zie het antwoord op 
deelvraag 1) en na afloop  van de stand-still  periode, zullen de werken worden gegund. 
Dat zal na de zomer zijn. 
3.Na gunning heeft de aannemer ca. 2 maanden tijd nodig om de werf voor te bereiden 
en op te starten. Effectieve start van de werken is dus in november  gepland.   
4.De uitvoeringstermijn bedraagt 500 werkdagen. 
5.Het volledige project kost ca. 19 miljoen  euro, waarvan 15 miljoen ten laste van AWV.  
Dit bedrag is voorzien  op het GIP 2021 (en intussen vastgelegd).
6.Er zijn heel wat maatregelen voor de fietser geïntegreerd in het project : op beide 
oevers is voorzien  in een onderdoorgang onder de brug zodat de fiets- en 
wandelpromenade langs de Dokken volledig conflictvrij kan doorlopen; op de brug is 
aan beide kanten een vrijliggend  dubbelrichtingsfietspad voorzien (overal aangesloten 
op de onderliggende fietspromenade); de oversteken ter hoogte van het nieuwe 
verkeersplein zijn conflictvrij, … Voor het openbaar vervoer  worden  de tramsporen  voor 
de toekomstige tramlijn  op Dok-Noord en Dok-zuid reeds aangelegd  in de projectzone  
van de Verapazbrug. Haltes voor busreizigers  worden  aangelegd volgens de richtlijnen 
integrale toegankelijkheid.
7.De fasering is opgenomen in het bestek voor de Verapazbrug  is inderdaad afgestemd 
op de fasering van de werken  aan de Dampoort.
