title: Verkeerscamera's West-Vlaanderen - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1741542
thema link: https://www.vlaamsparlement.be/parlementaire-documenten/schriftelijke-vragen/1545021
SCHRIFTELIJKE VRAAG
nr. 1479
van LOES  VANDROMME
datum: 9 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Verkeerscamera’s West-Vlaanderen   -  Stand van zaken
Om de snelheid van het verkeer te doen dalen en de verkeersveiligheid te verhogen, 
investeert het Agentschap Wegen  en Verkeer (AWV) in verschillende maatregelen. 
Flitspalen, andere verkeersmonitorende camera’s en trajectcontroles spelen daarbij  
ontegensprekelijk een belangrijke rol.
1.Hoeveel flitspalen staan  er langs gewest- en andere wegen in West-Vlaanderen? 
Hoeveel daarvan  zijn actief?
Graag een overzicht  per gemeente, met vermelding van de juiste locatie en of dit een 
werkende of niet-werkende flitspaal betreft.
2.Hoeveel flitspalen kwamen er in de laatste 3 jaar bij in West-Vlaanderen? Hoeveel 
daarvan zijn actief?
Ook hier graag een overzicht per gemeente,  met vermelding van de juiste locatie  en 
of dit een werkende  of niet-werkende  flitspaal betreft.
3.Hoeveel extra flitspalen plant de minister dit jaar te installeren  in West-Vlaanderen? 
Hoeveel daarvan  staan er ondertussen al? Graag een overzicht van de precieze locaties  
en met vermelding of ze al dan niet operationeel zijn.
4.Hoeveel trajectcontroles zijn er geïnstalleerd langs gewest- en andere wegen in West-
Vlaanderen? Hoeveel daarvan  zijn actief?
Graag een overzicht  per gemeente, met vermelding van de juiste locatie en of dit een 
werkende of niet-werkende trajectcontrole  betreft.
5.Hoeveel trajectcontroles kwamen er de laatste 3 jaar bij in West-Vlaanderen? Hoeveel 
daarvan zijn operationeel?
Ook hier graag een overzicht per gemeente,  met vermelding van de juiste locatie  en 
of dit een werkende  of niet-werkende  trajectcontrole betreft.
6.Hoeveel extra trajectcontroles  plant de minister  dit jaar te installeren in West-
Vlaanderen? Hoeveel daarvan  staan  er ondertussen  al? Graag een overzicht van de 
precieze locaties en of ze al dan niet operationeel zijn.
7.Hoeveel verkeersmonitorende camera’s zijn er geïnstalleerd  langs de West-Vlaamse 
wegen? Hoeveel daarvan  zijn actief?
Graag een overzicht  per gemeente, met vermelding van de juiste locatie en of dit een 
werkende of niet-werkende camera  is.
8.Hoeveel verkeersmonitorende camera’s kwamen er de laatste  3 jaar bij in West-
Vlaanderen? Hoeveel zijn er operationeel?
Graag een overzicht  per gemeente, met vermelding van de juiste locatie en of dit een 
werkende of niet-werkende camera  is.
9.Hoeveel extra verkeersmonitorende camera’s plant de minister dit jaar te installeren  
in West-Vlaanderen?  Hoeveel daarvan staan er ondertussen? Graag een overzicht van 
de precieze locatie en of ze al dan niet operationeel  zijn.
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1479 van 9 juli 2021
van LOES  VANDROMME
1.Er staan  201 flitspalen in eigendom van het Agentschap Wegen en Verkeer (AWV) in 
West-Vlaanderen. 176 daarvan  kunnen actief door de politie  gebruikt worden.
Een gedetailleerd  overzicht van deze flitspalen is terug te vinden in bijlage 2.
2.Er kwam 1 flitspaal bij in de afgelopen 3 jaar. Deze bevindt zich in Zeebrugge  op het 
kruispunt van de Hullstraat met de N34b Isabellalaan ter hoogte van de Straussbrug. 
Deze flitspaal kan actief gebruikt worden door de politiezone. 
3.Er worden dit jaar 5 nieuwe flitspalen geplaatst:
●Menen: N43 thv kmpt 49,85 (snelheidscamera)
●Wervik: N303 thv kmpt 4,54 (snelheidscamera)
●Oostende:  R31 thv kmpt 2,9 (roodlichtcamera)
●Roeselare: kruispunt R32-Hoogleedsesteenweg (2 roodlichtcamera’s)
Aan al deze flitspalen is men momenteel nog bezig, geen enkele is op heden  al in 
werking.
4.Een gedetailleerd  overzicht  van de trajectcontroles  van AWV in West-Vlaanderen is 
terug te vinden in bijlage 1. Hierbij worden volgende statussen onderscheiden:
-Geïnstalleerd: trajectcontrole  is gefinaliseerd en opgeleverd
-Installatie  bezig: trajectcontrole  opgenomen  in de planning en/of werken 
zijn bezig
-In Voorbereiding: administratieve opstart van het project
5.Sinds 2018 werden er 13 trajectcontroles (19 trajectcontrole-richtingen) door AWV 
geïnstalleerd in West-Vlaanderen. 10 trajectcontroles (18 trajectcontrole-richtingen)  
zijn nog in opbouw. Voor de trajectcontroles die niet in beide richtingen werden  
uitgevoerd (bv. op de snelwegen), wordt de rijrichting aangegeven adhv de evolutie  
van de kilometerpunten: ofwel is dit in de richting waarin de kilometerpunten oplopen 
(positief), of aflopen (negatief).
WegNr Status lengte Gemeente Richting
N033 Geïnstalleerd 1.8 Ichtegem/Ichtegem beide
N009 Geïnstalleerd 2.3 De Haan/De Haan beide
N327 Geïnstalleerd 2.3 Tielt/Dentergem beide
N008 Geïnstalleerd 2.2 Wevelgem/Wevelgem beide
N009 Geïnstalleerd 1.7 Maldegem/Damme beide
A011 Geïnstalleerd 3.8 Damme/Knokke-Heist positief
A010 Geïnstalleerd 7.6 Beernem/Oostkamp positief
A011 Geïnstalleerd 3.8 Damme/Brugge positief
A011 Geïnstalleerd 4.5 Brugge/Brugge negatief
A018 Geïnstalleerd 12.0 Gistel/Jabbeke positief
A018 Geïnstalleerd 13.9 Nieuwpoort/Gistel positief
A014 Geïnstalleerd 10.1 Waregem/Waregem positief
R031 Geïnstalleerd 1.1 Oostende/Knokke-Heist beide
N369 Installatie bezig 2.2 Houthulst/Diksmuide beide
N034 Installatie bezig 2.6 Middelkerke/Middelkerke beide
N035 Installatie bezig 4.2 Veurne/Diksmuide beide
A010 Installatie bezig 12.8 Aalter/Beernem positief
N009 Installatie bezig 3.9 Zuienkerke/De Haan beide
N313 Installatie bezig 3.5 Staden/Staden beide
N307 Installatie bezig 3.1 Zuienkerke/Zuienkerke beide
N318 Installatie bezig 1.5 Oostende/Oostende beide
N033 Installatie bezig 2.1 Oostende/Oostende beide
A018 Installatie bezig 13.9 Gistel/Nieuwpoort negatief
6.Voor 2021 staan 21 trajectcontroles in voorbereiding om geïnstalleerd te worden.
WegNr Status lengte Gemeente Richting
N032 In Voorbereiding 4.5 Zedelgem/Torhout beide
N308 In Voorbereiding 3.0 Poperinge/Poperinge beide
N368 In Voorbereiding 3.3 Zedelgem/Zedelgem beide
N008 In Voorbereiding 2.3 Ieper/Ieper beide
N038 In Voorbereiding 4.8 Ieper/Poperinge beide
N336 In Voorbereiding 5.5 Heuvelland/Voormezele beide
N038 In Voorbereiding 3.4 Ieper/Ieper beide
N058 In Voorbereiding 1.5 Menen/Wervik beide
N058 In Voorbereiding 1.0 Wervik/Wervik beide
N313 In Voorbereiding 0.9 Staden/Staden beide
N358 In Voorbereiding 0.7 Oudenburg/Oudenburg beide
N367 In Voorbereiding 1.0 Oudenburg/Oudenburg beide
N368 In Voorbereiding 1.3 Oudenburg/Oudenburg beide
N035 In Voorbereiding 1.9 Ardooie/Ardooie beide
N043 In Voorbereiding 1.5 Kortrijk/Kortrijk beide
N037 In Voorbereiding 3.3 Aalter/Ruiselede beide
N331 In Voorbereiding 4.8 Ieper/Heuvelland beide
N037 In Voorbereiding 5.0 Ruiselede/Tielt beide
N376 In Voorbereiding 1.1 Brugge/Brugge beide
N358 In Voorbereiding 2.7 Oudenburg/Oudenburg beide
N050 In Voorbereiding 2.1 Kortrijk/Kortrijk beide
7.Er zijn 66 verkeersmonitorende camera’s geplaatst in West-Vlaanderen. Daarvan zijn 
er 65 in werking  (dd 16 juli 2021). Een gedetailleerd overzicht  is terug te vinden in 
bijlage 3 “verkeersmonitorende cameras WVl”. 
8.In de laatste 3 jaar kwamen er 2 verkeersmonitorende camera’s bij in West-
Vlaanderen:
●E40 te Jabbeke, CAMW8133: in werking
●N31 te Brugge (ter hoogte van Blauwe toren) CAMW8609: in werking
9.Er zullen in 2021 geen bijkomende verkeersmonitorende camera’s  in dienst genomen  
worden in West-Vlaanderen.
BIJLAGEN
1.Trajectcontroles West-Vlaanderen per gemeente en status.
2.Overzicht  flitspalen  in West-Vlaanderen
3.Verkeersmonitorende camera’s  West-Vlaanderen
