title: Fietsfonds - Projectsubsidies
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1747713
thema link: https://www.vlaamsparlement.be/parlementaire-documenten/schriftelijke-vragen/1548524
SCHRIFTELIJKE VRAAG
nr. 1551
van STIJN DE ROO
datum: 27 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsfonds  -   Projectsubsidies
De Vlaamse overheid en de provincies hebben in september 2006 het Fietsfonds opgericht.
Via dit fonds stelt de Vlaamse overheid middelen ter beschikking voor de aanleg van nieuwe  
fietsvoorzieningen op het bovenlokaal  functioneel fietsroutenetwerk  (BFF). Dat is een 
fietsroutenetwerk waardoor belangrijke gemeentelijke of stedelijke kernen  en 
attractiepolen met elkaar  verbonden  worden.
Het subsidieproject  is een overeenkomst  tussen de Vlaamse  overheid  en de Vlaamse 
provincies om bovenlokale functionele  fietsroutes te ondersteunen. Steden of gemeenten  
kunnen dan een subsidie  tot 100% krijgen op fietsroutes  die betrekking hebben op 
functionele verplaatsingen. Dat zijn verplaatsingen  naar het werk, de school, de winkel etc. 
De subsidie is dus niet van toepassing  op fietsen als ontspanning.
Investeren in fietsinfrastructuur is een belangrijke prioriteit van deze Vlaamse Regering. 
Tegen het einde van de legislatuur was een verdubbeling vooropgesteld voor de 
fietsinvesteringen naar 300 miljoen  euro. Door de relancemaatregelen zou dit versneld 
naar 335 miljoen euro per jaar gaan. 
Op mijn schriftelijke vraag nr. 259 van 25 november 2020 antwoordde de minister: “In het 
ontwerp-GIP 2021 is voor € 333.696.000  aan fietsinvesteringen voorzien. De bedragen in 
dit ontwerp-GIP betreffen ramingen, en de uiteindelijke  kostprijs kan bijgevolg nog 
afwijken. Er wordt met de betrokken entiteiten  van MOW overleg opgezet met het oog op 
enerzijds de aanpak  en anderzijds de opvolging  van de realisatie van deze doelstelling.”
1.Welke aanpassingen zijn er gebeurd aan de reglementering  van het Fietsfonds sinds 
de oprichting in 2006?
2.Welke investeringen zijn er vanuit Vlaanderen gebeurd  sinds de oprichting van het 
Fietsfonds? Graag een overzicht  van de gemeenten per provincie met vermelding van 
het project en het subsidiebedrag  per project.
3.Hoeveel kilometer  fietssnelweg zijn er aangelegd in Vlaanderen sinds de oprichting van 
het Fietsfonds? Graag een overzicht van de gemeenten  per provincie met vermelding 
van het project en het subsidiebedrag per project.
4.Hoeveel kilometer “overige routes op het Bovenlokaal Functioneel Fietsroutenetwerk 
(BFF)” zijn er aangelegd in Vlaanderen sinds oprichting van het Fietsfonds? Graag een 
overzicht van de gemeenten per provincie met vermelding van het project en het 
subsidiebedrag per project.
5.Welke investeringen  zijn nog gepland deze legislatuur vanuit Vlaanderen? Graag  een 
overzicht van de gemeenten per provincie met vermelding van het project en het voor 
het project gereserveerde budget.
6.Kan de minister bevestigen  dat het aangekondigde groeipad voor fietsinvesteringen 
(335 miljoen euro per jaar) gerealiseerd kan worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1551 van 27 augustus 2021
van STIJN DE ROO 
1.De samenwerking met de provincies voor de aanleg  van fietsinfrastructuur op het 
BFF, op trajecten  die niet langs een gewestweg  zijn gelegen, werd opgestart in 2006. 
In dat jaar werden via MB’s ad hoc-subsidies aan de provincies  gegevens voor 
projecten die in de MB’s werden opgesomd.  
Vanaf 2007 werd de fietsfonds-samenwerking met de provincies structureel opgestart 
en in samenwerkingsovereenkomsten vastgelegd. In deze overeenkomsten  werd 
bepaald welk soort projecten in aanmerking kwamen, welke procedures moesten 
gevolgd worden en welke kosten ingebracht konden worden voor subsidiëring. Voor 
elke euro die de provincie  investeerde/subsidieerde werd 1 euro van het Vlaamse 
Gewest voorzien,  volgens een verdeling 40%/40% (West-Vlaanderen 60%). Van in 
het begin kwamen zowel projecten  waarbij de provincie als bouwheer optrad als 
gemeentelijke projecten in aanmerking.  Vlaanderen voorzag voor elke provincie  
jaarlijks een maximum  subsidie van 2 miljoen euro (10 miljoen euro in totaal). 
Hoewel de provinciale en de gewestelijke subsidieregelingen en procedures volledig 
op elkaar  waren afgestemd, werden gemeenten verplicht om de subsidie  afzonderlijk 
bij de provincie  en bij het gewest aan te vragen en beide niveaus gaven afzonderlijk  
hun goedkeuring. Op Vlaams niveau  werd de subsidie als een semi-gereglementeerde 
subsidie beschouwd waarvoor de middelen jaarlijks op de begroting werden voorzien. 
De Vlaamse  subsidie werd per project bij MB goedgekeurd en vastgelegd.  Deze 
werkwijze werd gehanteerd tot in 2013.  
Van de uitvoering van het nieuwe Mobiliteitsdecreet werd gebruik  gemaakt om de 
fietsfondssubsidie om te vormen tot een gereglementeerde subsidie  en tevens een 
belangrijke administratieve vereenvoudiging voor gemeenten en het gewest door te 
voeren. Sinds de inwerkingtreding van het BVR van 25 januari  2013 wordt  de Vlaamse 
fietsfondssubsidie enkel uitbetaald  aan de provincies. Bij gemeentelijke projecten 
prefinanciert de provincie het Vlaamse subsidieaandeel.  De procedures, die vooral de 
kwaliteit van de projecten moeten  bewaken, werden behouden,  maar de provincies 
fungeren duidelijk  als eerste loket, waar de subsidie (inclusief het Vlaamse  aandeel)  
moet aangevraagd  en goedgekeurd  worden. De provincies kunnen 2 keer per jaar een 
gebundelde subsidieaanvraag (waarmee de Vlaamse subsidie voor verschillende 
projecten wordt aangevraagd)  indienen. De vastlegging en betaling van de subsidie, 
die per project in 2 schijven  moet opgevraagd worden, gebeurt quasi  gelijktijdig. 
Hiermee wordt ook de opbouw van een encours  (VAK vs. VEK) vermeden. 
Eind 2017 werd de fietsfondssubsidieregeling opnieuw aangepast door het betreffende 
BVR te wijzigen. Met de provincies werd overeengekomen om de fietssnelwegen,  die 
de ruggengraat van het BFF vormen, beter te gaan subsidiëren en op vraag van een 
aantal provincies  werd ook beslist  om de onteigeningen voor fietssnelwegen 
subsidiabel te maken. Vlaanderen trok het subsidiepercentage ook op tot 50%. Enkele 
provincies gaven echter  ook aan dat ze eigen  accenten wilden  leggen. In uitzonderlijke 
gevallen zou dit betekenen dat de provinciale subsidieregeling verschilt van de 
Vlaamse, en voor deze gevallen werd de mogelijkheid gecreëerd voor gemeenten om 
de subsidie rechtstreeks aan te vragen bij het Gewest.  Deze mogelijkheid kan ook 
aangewend worden als de provincie  niet bereid  is om een project te subsidiëren, bv. 
om budgettaire redenen  of vanwege andere prioriteiten. 
2.In bijlage 1 van dit antwoord een overzicht van de investeringen vanuit Vlaanderen 
i.k.v. het Fietsfonds, per provincie. Wat betreft  een overzicht  per gemeente verwijs ik 
u naar het antwoord op parlementaire vraag 1023 en parlementaire  vraag 1418 
waarin voor 2018, 2019 en 2020 een overzicht werd gegeven  van alle 
fietsinvesteringen in Vlaanderen, inclusief  de middelen voor Fietsfonds.  
3-4.Het aantal  kilometer fietspad dat gerealiseerd wordt met de middelen van het 
Fietsfonds wordt  pas sinds 2019 consequent gerapporteerd door de provincies, 
hoewel dit in het verleden  ook altijd werd bevraagd.  Door een automatische koppeling  
tussen de databank  van de fietsfondsdossiers en de subsidieaanvragen van de 
provincies worden deze data sinds 2019 wel consequent  ingevuld  door de provincies. 
In onderstaande tabel kunnen dus enkel cijfers gegeven worden  van 2019 en 2020. 
De kilometers worden enkel  geteld wanneer het de aanvraag betreft van de eerste 
schijf. Hiermee wordt vermeden dat kilometers dubbel geteld worden,  nl. bij de 
aanvraag van de eerste én bij de aanvraag  van de tweede schijf. De getallen in de 
tabel betreft de som van het aantal kilometer fietssnelweg en het aantal  kilometer 
“overige routes op het BFF”.  De kilometers  tussen haakjes  geeft het aantal kilometer 
fietssnelweg weer.  
In bijlage 2 een overzicht van de projecten  waarop deze kilometers betrekking 
hebben.  
Antwerpen LimburgVlaams-Brabant
Oost-Vlaanderen
West-Vlaanderen
Totaal
2019 13,49 (5,19) 10,41 (0) 14,36 (0) 25,76 (9,54) 13,91 (2,37) 77,93 (17,10)
2020 13,36 (9,93) 4,31 (0,61) 4,56 (0) 4,76 (2,22) 5,06 (0) 32,05 (12,76)
5.Het ontwerp GIP 2022 is in voorbereiding. Dit zou eind oktober finaal  zijn als de 
begroting wordt ingediend. In november  mag het doorkijk GIP 2023-2024  verwacht  
worden.
6.In het regeerakkoord van de Vlaamse Regering werd een groeipad  voor 
fietsinvesteringen voorzien waarbij  vooropgesteld werd dat er tegen  het einde van de 
legislatuur jaarlijks  300 miljoen euro in fietsinfrastructuur zal worden geïnvesteerd. 
Door de beschikbare  relancemiddelen zal deze doelstelling reeds  in 2021 behaald  
worden. In het GIP 2021 werd voor meer dan 350 miljoen euro fietsvoorzieningen  
voorzien.
BIJLAGEN
1.Overzicht van de investeringen per provincie  vanuit Vlaanderen i.k.v. het Fietsfonds
2.Overzicht van de projecten
