title: VDAB - Activering oudere werkzoekenden en SWT'ers
thema: Werk
pdf link: https://docs.vlaamsparlement.be/pfile?id=1751423
thema link: https://www.vlaamsparlement.be/parlementaire-documenten/schriftelijke-vragen/1549048
SCHRIFTELIJKE VRAAG
nr. 1011
van TOM ONGENA
datum: 3 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
VDAB  -  Activering oudere werkzoekenden en SWT'ers
Uit het antwoord op mijn schriftelijke vraag  (nr. 825 van 4 juni 2021)  bleek  dat VDAB er 
in de periode 2016-2020 in geslaagd is om slechts 532 SWT’ers te activeren naar een 
nieuwe job (SWT:  stelsel van werkloosheid met bedrijfstoeslag).  Dat is amper een 
honderdtal SWT’ers per jaar die dus opnieuw aan de slag gaan en dat ondanks het feit dat 
deze groep wel aangepast beschikbaar hoort te blijven. De essentie van die aangepaste 
beschikbaarheid is wel dat het VDAB is die jobaanbiedingen doet waarop de SWT’er  dient 
in te gaan. In haar antwoord erkent de minister dat “er dus verdere stappen nodig zijn om 
te komen tot een sluitende bemiddelingsaanpak  voor werkzoekenden in SWT. VDAB moet 
meer op maat werken en sluitende afspraken maken, zoals het geven van 
sollicitatieopdrachten voor passende functies.  We volgen dit op binnen de bredere vraag 
naar een sluitend bemiddelingsbeleid bij VDAB.”
Uit de praktijk verneem ik getuigenissen  van SWT’ers en andere oudere  werkzoekenden 
die zich beklagen over de minieme begeleiding aan de categorie  van 50+ die ze vanuit 
VDAB ervaren. Zelfs van een opleiding in een knelpuntberoep zouden oudere 
werkzoekenden afgehouden worden met wat zij ‘drogredenen’ noemen,  nadat ze geslaagd 
zijn voor de proeven.
1.a)Waarin bestaat  vandaag  de concrete begeleidingsaanpak van oudere 
werkzoekenden (50-57,  resp. 58+) en SWT’ers door VDAB?
b)Wat zijn de precieze maatregelen die worden toegepast  voor beide categorieën 
van oudere werkzoekenden en SWT’ers, waarin die aanpak zich onderscheidt van 
de aanpak van jongere werkzoekenden?
2.a)Werd er reeds  een bevraging verricht door VDAB bij werkzoekenden ouder dan 50 
en SWT’ers over de manier  waarop zij de begeleiding  door VDAB ervaren?
b)Zo ja, wanneer, door wie en wat waren  daarvan de resultaten?
c)Zo niet, waarom is dat nog niet gebeurd en zal daar op korte termijn dan ook werk 
van worden gemaakt?
3.a)Ontving VDAB al klachten (rechtstreeks  via de eigen kanalen  of onrechtstreeks, 
bv. via de Ombudsdienst)  van misnoegde oudere werkzoekenden of SWT’ers die 
de begeleiding door VDAB  als onvoldoende ervaren?
b)Zo ja, hoeveel klachten, waarover gingen die concreet en welke opvolging hebben  
die klachten gekregen door VDAB?
Graag cijfers en info over de periode 2018 tot heden opgespitst per jaar.
4.Hoeveel
a)vacatures op maat (dus vacatures die buiten de automatische matching vallen),
b)sollicitatieopdrachten
ontvingen SWT’ers  jaarlijks in de periode  2018 tot en met het eerste semester van 
2021?
Cijfers graag per jaar en met vermelding van het totaalaantal en het gemiddeld aantal 
vacatures, resp. sollicitatieopdrachten.
5.a)Hoeveel oudere werkzoekenden  hebben  zich aangemeld voor het volgen van een 
knelpuntopleiding?
b)Hoeveel van deze werkzoekenden  hebben daarvoor  een voorafgaandelijke proef 
moeten afleggen?
c)Hoeveel van deze werkzoekenden waren geslaagd voor deze proef?
d)Hoeveel van deze werkzoekenden werden uiteindelijk geweigerd  door VDAB  om 
die knelpuntopleiding te volgen?
e)Wat waren de belangrijkste redenen om die weigering te doen?
Cijfers en redenen graag telkens  apart  voor de groep werkzoekenden  van 50-57-
jarigen, 58-jarigen en ouder, SWT’ers.
6.a)Hoeveel werkloze 50-57-jarigen, 58-plussers en SWT’ers hebben in de periode 
2018-2020 een opleiding gevolgd?
b)Hoe staat dit aantal  in verhouding tot het aantal werkzoekenden  jonger dan 50 
die een of meerdere opleidingen hebben gevolgd?
7.Voor hoeveel werkloze 50-57-jarigen en 58-plussers werd een TWE-traject  (TWE: 
tijdelijke werkervaring), resp. een wijkwerktraject  opgestart in de periode  2018 tot 
heden? Cijfers  graag  per jaar in absolute getallen  en het procentuele  aandeel  van het 
totaalaantal opgestarte TWE-trajecten, resp. wijkwerktrajecten.
8.Welke doelstellingen omtrent activering, inclusief uitstroom naar werk,  van oudere 
werkzoekenden en SWT’ers zal VDAB zich de volgende  jaren stellen?
9.a)Welke concrete verdere  stappen zal VDAB  ondernemen om te komen  tot een 
sluitende bemiddelingsaanpak voor oudere werkzoekenden (50+, en in het 
bijzonder 58+), én ook voor werkzoekenden in SWT?
b)Op welke manier zal VDAB meer op maat werken  en sluitende afspraken maken, 
zoals het geven  van sollicitatieopdrachten voor passende functies?
c)Hoe zal VDAB werk maken van een grotere transparantie  omtrent cijfergegevens 
en het rapporteren  van concrete  inspanningen  voor de activering  van oudere 
werkzoekenden en SWT’ers?
d)Zal dit zich onder meer vertalen in een aparte  registratie  en evaluatie  daarvan  in 
het jaarverslag?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 1011 van 3 september 2021
van TOM ONGENA
1.a.Voor oktober 2018 hanteerde VDAB een aparte  benadering  van oudere 
werkzoekenden. Deze aparte benadering  had de bedoeling om een 
doelgroepgerichte dienstverlening te kunnen bieden, maar leidde inderdaad tot de 
perceptie dat men als oudere  werkzoekende minder kansen  of toegang tot de 
dienstverlening kreeg. Sinds oktober  2018 hanteert VDAB  om die reden geen 
doelgroepenbenadering meer, en dus ook geen aparte benadering  voor oudere 
werkzoekenden. Met de invoer van de nieuwe contactstrategie is het criterium om 
de dienstverlening  te bepalen  niet de leeftijd maar wel de individuele afstand tot de 
arbeidsmarkt. De werkzoekende  wordt  ingeschat  op basis van zijn persoonlijke  
situatie en afstand  tot de arbeidsmarkt. Heeft de klant een korte afstand tot de 
arbeidsmarkt dan wordt hij zelf aan het stuur van zijn zoektocht naar werk gezet. 
Hij krijgt tips en opdrachten  mee om stappen te zetten naar een nieuwe job. Is de 
afstand tot de arbeidsmarkt  groter of zeer groot, dan wacht de klant een intensieve  
begeleiding die hem helpt een passende job te vinden. 
b.De persoonlijke aanpak van VDAB leidt er toe dat er op ‘doelgroepniveau’ geen 
verschil van aanpak is tussen oudere werkzoekenden en SWT'ers en jongere  
werkzoekenden. Elke werkzoekende wordt  op maat begeleid richting  werk.
Bij de bemiddeling  van aangepast beschikbare  werkzoekenden wordt uiteraard wel 
rekening gehouden  met het federale  normatieve kader dat stelt dat deze 
werkzoekenden niet verplicht kunnen  worden om zelf actief  naar werk te zoeken 
maar dat ze wel moeten  ingaan op ieder passend aanbod  van VDAB. De aangepast 
beschikbare werkzoekenden worden  daarom kort na de inschrijving in persoonlijke 
dienstverlening genomen om snel een aanpak op maat te kunnen  voorstellen.
2.Er werd geen bevraging verricht door VDAB specifiek gericht  op werkzoekenden ouder 
dan 50 en SWT’ers, omdat dit niet zou stroken met de actuele geïndividualiseerde  
aanpak van VDAB.  Er is om die reden ook geen dergelijke specifieke bevraging  
gepland. De klantentevredenheid wordt wel algemeen  opgevolgd en de ombudsdienst  
van VDAB krijgt  ook steeds een positieve  appreciatie vanuit de Vlaamse Ombudsman.
3.a.VDAB ontving geen klachten  van misnoegde oudere werkzoekenden of SWT’ers  over 
onvoldoende begeleiding  die ze ontvingen. Wel werden er klachten geformuleerd 
over de aanpak van VDAB die activerender was dan wat men verwachtte als SWT’er  
en over de communicatiewijze van VDAB.
b.Het aantal klachten kreeg per jaar over de aanpak van VDAB die activerender was 
dan verwacht en de communicatie  die men daarover als SWT’er:
2018: 1
2019: 3
2020: 4
2021: 4
4.a.In onderstaande tabel vindt de Vlaams volksvertegenwoordiger een overzicht van 
het aantal SWT’ers per jaar, het aantal jobsuggesties en het gemiddelde aantal per 
SWT’er. Bij de jobsuggesties was er een technisch probleem  bij de upload vanaf  
oktober 2019 t.e.m. maart 2021. Om deze reden is het aantal voor 2019 volledig 
en zijn er geen gegevens  beschikbaar  voor 2020 en 2021.
Dit aantal is laag en blijft een aandachtspunt voor de dienstverlening door VDAB.
Jaar Aantal SWT Aantal jobsuggesties  Gemiddelde
2018 8001 13846 1,73
2019 8240 9863 1,2
2020 8738 0 0
2021 7441 0 0
b.In onderstaande tabel vindt de Vlaams volksvertegenwoordiger een overzicht  van 
het aantal SWT’ers  per jaar, het aantal sollicitatieopdrachten en het gemiddelde 
aantal per SWT’er. 
Dit aantal is laag en blijft een aandachtspunt voor de dienstverlening door VDAB
Jaar Aantal SWT Aantal jobsuggesties  Gemiddelde
2018 8001 1165 0,15
2019 8240 4720 0,57
2020 8738 5444 0,62
2021 7441 660 0,09
5.a.Deze vraag kan alleen benaderd worden  via het aantal gestarte opleidingsacties in 
knelpuntopleidingen. Een knelpuntopleiding is een opleiding die leidt naar één of 
meerdere knelpuntberoepen. In de rapportering  van VDAB worden  de leeftijden per 
5 jaar opgesplitst en er wordt geen onderscheid gemaakt tussen SWT’ers en andere 
werkzoekenden.
Aantal gestarte 
knelpuntopleidingenjaar begin
Leeftijd detail 2018 2019 2020 2021 (tem juni)
50 tot en met 54 jaar 1.263 1.391 1.254 702
55 tot en met 59 jaar 534 753 633 425
60 tot en met 64 jaar 59 93 90 58
65 jaar en + 5 13 2 11
Eindtotaal 1.861 2.250 1.979 1.196
b.VDAB beschikt niet over de cijfers i.v.m. voorafgaandelijke proeven. 
c.VDAB beschikt niet over de gegevens van de geslaagden  op voorafgaandelijke 
proeven.
d.VDAB beschikt niet over de cijfers i.v.m. weigeringen. Sinds juni 2021 worden deze 
data wel verzameld, zodat  er begin 2022 voor een eerste maal zal over kunnen 
gerapporteerd worden.
e.VDAB beschikt  vandaag niet over de informatie i.v.m.  redenen van weigering. Sinds 
juni 2021 worden deze data verzameld, zodat er begin 2022 voor een eerste maal 
zal over kunnen gerapporteerd  worden.
6.a.In de rapportering van VDAB wordt  de leeftijdscategorie  per 5 jaar verdeeld, er 
wordt in de rapportering geen onderscheid gemaakt  tussen SWT’ers  en andere 
werkzoekenden. Hieronder de aantallen gestarte  opleidingen  bij werkzoekende 50-
plussers.
Aantal gestarte 
opleidingenjaar begin
Leeftijd detail 2018 2019 2020 2021 (tem 
juni)
50 tot en met 54 jaar 2.968 3.173 2.161 1.181
55 tot en met 59 jaar 1.281 1.829 1.117 672
60 tot en met 64 jaar 130 244 179 92
65 jaar en + 6 13 3 11
Eindtotaal 4.385 5.259 3.460 1.956
Aandeel van totaal 10% 11% 10% 11%
b.Het aantal gestarte  opleidingen bij werkzoekenden jonger dan 50:
Aantal gestarte 
opleidingenjaar begin
leeftijd detail 2018 2019 2020 2021 (tem 
juni)
-18 jaar 56 49 26 3
18 tot en met 19 jaar 1.098 1.236 658 340
20 tot en met 24 jaar 7.032 7.578 5.144 2.653
25 tot en met 29 jaar 8.488 8.913 6.651 3.327
30 tot en met 34 jaar 7.587 8.101 6.447 3.308
35 tot en met 39 jaar 6.514 6.980 5.522 2.854
40 tot en met 44 jaar 4.913 5.482 4.046 2.313
45 tot en met 49 jaar 3.844 4.301 3.049 1.694
Eindtotaal 39.532 42.640 31.543 16.492
Aandeel van totaal 90% 89% 90% 89%
7. 
TWE WZ _ Aantal gestart 2018 2019 20202021(tem  
07/21)Eindtotaal
50 tot en met 54 jaar 546 555 427 114 1642
55 tot en met 59 jaar 322 684 483 117 1606
60 tot en met 64 jaar 12 60 82 16 170
Totaal 50 tot en met 64 jaar 880 1299 992 247 3418
Totaal opgestart  algemeen 3761 4263 3849 1036 12909
% 50 tot en met 64 vs algemeen 23,4% 30,5% 25,8% 23,8% 26,5%
TWE-OCMW_Aantal gestart 2018 2019 20202021 
(t.e.m.
07/2021)Eindtotaal
50 tot en met 54 jaar 248 258 208 155 869
55 tot en met 59 jaar 167 190 126 84 567
60 tot en met 64 jaar 41 54 45 33 173
Totaal 50 t.e.m. 64 jaar 456 502 379 272 1609
Totaal opgestart  algemeen 5661 5492 4465 2812 18430
% 50 tot en met 64 vs algemeen 8,1% 9,1% 8,5% 9,7% 8,7%
Wijkwerken  gestart 2018 2019 2020 2021 eindtotaal
50 tot en met 54 jaar 1207 185 233 235 1860
55 tot en met 59 jaar 1923 543 602 470 3538
60 tot en met 64 jaar 346 245 469 539 1599
totaal opgestart  algemeen 8363 2617 2762 2249 15991
totaal 50 t.e.m. 64 jaar 3476 973 1304 1244 6997
% 50 tot 64 vs algemeen 41,5% 37,1% 47,2% 55,3% 43,7%
In 2018 waren er meer wijkwerkers omdat  in dat jaar de PWA’ers mee zijn opgenomen 
die voor de opstart  van wijkwerken al in het PWA-stelsel actief  waren.
8.De doelstelling van de Vlaamse Regering is om 80% werkzaamheidsgraad  te bereiken 
tegen 2030.  Dit betekent dat we alle talenten, inclusief  die van de meer ervaren  
werkzoekenden, zullen nodig hebben  op de arbeidsmarkt.  De doelstelling  van VDAB is 
een verhoogde tewerkstellingsgraad,  dit betekent  een activering van elke 
werkzoekenden, ongeacht  leeftijd  of beschikbaarheidsstatuut.  
9.a.Aangezien VDAB is afgestapt van de doelgroepenbenadering, starten alle klanten 
hun traject  op dezelfde manier: ze worden ingeschat en krijgen op basis van het 
resultaat sollicitatie-opdrachten, een opleiding of een (intensieve)  begeleiding bij 
VDAB of haar partners. Het volledige aanbod van VDAB en ook het partner-aanbod 
staan open voor 50-plussers. Er worden geen aparte stappen gezet  in de activering 
van 50-plussers. Er wordt natuurlijk wel rekening gehouden met wat het Federaal 
Normatief Kader vraagt.
b.Aangezien VDAB voor elke klant apart  de afstand tot de arbeidsmarkt bepaalt, 
kunnen we hier al spreken van maatwerk. Alle klanten  krijgen sollicitatie-
opdrachten, onmiddellijk  wanneer  ze bij inschatting  arbeidsmarktklaar  blijken te 
zijn, of - als de inschatting wijst op een grotere  afstand tot de arbeidsmarkt - pas 
nadat ze een opleiding of een (intensieve) begeleiding hebben gevolgd bij VDAB of 
één van haar partners.
c.Gelet op de individuele aanpak van werkzoekenden heeft VDAB geen operationele 
nood aan doelgroepgebaseerde rapportering. 
d.Neen,  zie antwoord c. 
