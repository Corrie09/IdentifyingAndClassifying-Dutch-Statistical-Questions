title: Sociale verhuurkantoren (SVK's) West-Vlaanderen - Wachtlijsten
thema: Wonen
pdf link: https://docs.vlaamsparlement.be/pfile?id=1747654
thema link: https://www.vlaamsparlement.be/parlementaire-documenten/schriftelijke-vragen/1542986
SCHRIFTELIJKE VRAAG
nr. 648
van LOES  VANDROMME
datum: 7 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale verhuurkantoren (SVK’s)  West-Vlaanderen   -  Wachtlijsten
Een sociaal  verhuurkantoor  is een erkende  organisatie die kwaliteitsvolle  woningen en 
appartementen huurt op de private huurmarkt en die vervolgens voor een redelijke 
huurprijs verder verhuurt  aan personen met een bescheiden inkomen. SVK's geven 
voorrang aan de meest kwetsbare gezinnen en personen.
Wie een woning huurt bij een SVK kan ook in aanmerking komen voor een huursubsidie of 
een huurpremie.
1.Hoeveel erkende SVK’s  zijn er actief in West-Vlaanderen? Graag een overzicht van de 
verschillende SVK’s en in welke gemeenten ze actief zijn.
2.Hoeveel woningen werden per 31 december 2020 via een SVK verhuurd in West-
Vlaanderen? Graag een overzicht per gemeente en ter vergelijking  ook de cijfers  voor 
2019, 2018 en 2017.
3.Hoeveel unieke  personen/huishoudens in West-Vlaanderen  stonden  per 31 december  
2020 op een wachtlijst bij een SVK? Graag  een overzicht per SVK, per gemeente en 
ter vergelijking ook de cijfers voor 2019, 2018 en 2017.
4.Hoeveel aantal  nieuwe (unieke) inschrijvingen noteerden de SVK’s in West-Vlaanderen 
in 2020?  Graag een overzicht per SVK en per gemeente. Ter vergelijking ook de cijfers 
voor 2019, 2018 en 2017.
5.Hoeveel toewijzingen noteerden  de SKV’s in West-Vlaanderen in 2020? Graag de cijfers  
per SVK, per gemeente en ter vergelijking ook de cijfers  voor 2019, 2018 en 2017 met 
telkens een opsplitsing  tussen interne mutaties  en nieuwe  toewijzingen.
6.Wat was de gemiddelde wachttijd  voor mensen die in 2020 op de wachtlijst bij een 
West-Vlaams SVK stonden? Graag  ter vergelijking ook een overzicht van de wachttijd  
in 2019, 2018 en 2017.
MATTHIAS DIEPENDAELE
MINISTER VAN FINANCIËN  EN BEGROTING, WONEN  EN ONROEREND ERFGOED
ANTWOORD 
op vraag nr. 648 van 7 juli 2021
van LOES  VANDROMME
1.Er zijn 13 erkende SVK’s actief in West-Vlaanderen. Als bijlage 1 vindt u een overzicht 
van de gemeenten  waarin ze actief zijn.
2.U vindt in de bijlage 2 een overzicht van de verhuurde West-Vlaamse SVK-woningen op 
31/12 in de periode 2017–2020.
3.U vindt een overzicht  van het aantal kandidaat-huurders op de wachtlijst bij een West-
Vlaamse SVK op 31/12  in de periode  2017– 2020 als bijlage 3. Deze gegevens zijn 
opgesplitst per SVK en per gemeente waar de kandidaat-huurder gedomicilieerd  is. Deze 
gegevens zijn uniek per SVK.
4.In de bijlage 4 vindt u een overzicht van het aantal nieuwe kandidaat-huurders op de 
wachtlijst bij een West-Vlaamse SVK in de periode 2017–2020.  Deze gegevens  zijn 
opgesplitst per SVK en per gemeente waar de kandidaat-huurder gedomicilieerd  is. Deze 
gegevens zijn uniek per SVK.
5.U vindt in de bijlage 5 een overzicht van het aantal  toewijzingen bij de West-Vlaamse 
SVK’s in de periode  2017-2020. De gegevens zijn opgesplitst per SVK en per gemeente  
waar het pand gevestigd is. Er werd ook een onderscheid gemaakt tussen interne  
mutaties en nieuwe toewijzingen.
6.Als bijlage 6 vindt u een overzicht van de gemiddelde wachttijd  per jaar van kandidaat-
huurders die in de periode 2017–2020 een woning  kregen.  Daarnaast vindt u ook een 
overzicht van 2017 tot 2020 van de gemiddelde wachttijd  van alle kandidaat-huurders  
die op 31/12 nog steeds  op de wachtlijst staan. Aangezien  de SVK’s werken  met een 
toewijssysteem op basis van puntenscores, ligt de gemiddelde  wachttijd van kandidaat-
huurders die een woning kregen toegewezen aanzienlijk  lager dan de gemiddelde  
wachttijd van alle kandidaat-huurders  die op 31/12  nog steeds op de wachtlijst staan.  
BIJLAGEN
1.Erkende SVK’s in West-Vlaanderen en hun werkingsgebied
2.Verhuurde SVK-woningen  in West-Vlaanderen van 2017 tot 2020
3.Kandidaat-huurders  op de wachtlijst bij een West-Vlaams SVK van 2017 tot 2020
4.Nieuwe  kandidaat-huurders op de wachtlijst  bij een West-Vlaams SVK van 2017 tot 
2020
5.Toewijzingen bij de West-Vlaamse SVK’s van 2017 tot 2020
6.Gemiddelde  wachttijd van kandidaat-huurders bij een SVK van 2017 tot 2020
