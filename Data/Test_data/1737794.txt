title: Sportfederatiedecreet - Evaluatie
thema: Sport
pdf link: https://docs.vlaamsparlement.be/pfile?id=1737794
thema link: https://www.vlaamsparlement.be/parlementaire-documenten/schriftelijke-vragen/1535556
SCHRIFTELIJKE VRAAG
nr. 848
van TINNE ROMBOUTS
datum: 21 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Sportfederatiedecreet  -  Evaluatie
Het Sportfederatiedecreet  van 2016 heeft ambitieuze beleidsdoelstellingen die 
opgenomen werden in de reguleringsimpactanalyse (RIA): 
a)de georganiseerde sportwereld te responsabiliseren  en op basis van een 
verhoogde autonomie de Vlaamse sportfederaties te laten uitgroeien  tot 
ambitieuze en dynamische organisaties die in staat zijn te anticiperen op 
toekomstige maatschappelijke en sportieve uitdagingen.  De klantvriendelijke 
benadering van de sporter dient hierbij centraal te staan.  
b)De effectiviteit en de efficiëntie van de ingezette Vlaamse  middelen te verhogen 
en de kwaliteit van het sportaanbod in de Vlaamse sportclubs te verbeteren 
vertrekkende van een verantwoorde rationalisatie van het Vlaamse 
sportfederatielandschap. Geen bevoogdende subsidies  meer verstrekken maar wel 
een empowerende  inzet van de Vlaamse middelen vragen. 
c)In het nieuwe decreet dient een afstemming  te bestaan tussen de financiële input 
van de Vlaamse overheid en de output aan resultaten  van het georganiseerde 
sportaanbod en dit rekening houdende met promotionele, sporttechnische,  
ondersteunende en kwalitatieve aspecten. Daarnaast wordt het vastleggen van 
een groeitraject  in het kader van goed bestuur binnen de sportfederaties een 
belangrijk beleidsinstrument. De Vlaamse sportfederaties dienen meer dan 
vandaag hun sportclubs te ondersteunen, stimuleren, inspireren en motiveren om 
een kwaliteitsvol,  gedifferentieerd en indien mogelijk flexibel sportaanbod te 
organiseren voor de Vlaamse bevolking. 
Het Vlaamse regeerakkoord  2019-2024 stelt een eerste evaluatie  van het 
Sportfederatiedecreet van 2016 voorop.  In de beleids- en begrotingstoelichting (BBT)  
Sport 2021 kondigde de minister aan (p. 17): “Om in te spelen op een evoluerend  
georganiseerd sportlandschap  en rekening houdende met de vraag van de sector om het 
decreet op de sportfederaties te evalueren,  evalueren we het decreet  houdende de 
georganiseerde sportsector (2016) in 2021 en wijzigen het zo nodig.”
1.In uitvoering van het nieuwe Sportfederatiedecreet moeten de sportfederaties een 
aanbod van a tot z aanbieden. 
Heeft dit al geresulteerd in een merkbaar ruimer  sportaanbod  en welke  effecten  
heeft het op de sportparticipatie  van de Vlamingen? 
2.Het decreet ambieerde een rationalisatie van het sportfederatielandschap via 
verplichte fusies en het niet subsidiëren van erkende recreatieve unisportfederaties.  
Hoe evalueert de minister  de effecten  van deze operatie op het sportaanbod én op de 
sportparticipatie?
3.Heeft  het decreet van 2016 het beoogde  effect bereikt om vier op de tien Vlamingen 
die niet sporten alsnog aan het sporten en bewegen te krijgen  ? Zo ja, hoe werd dit 
gemeten? Zo niet, waarom niet? 
4.Hoe evalueert de minister de kwalitatieve  en kwantitatieve resultaten van de 
beleidsfocussen?
5.Welke organisaties werden bevraagd in het kader van de aangekondigde evaluatie?
6.Hoe evalueren de erkende of gesubsidieerde sportfederaties de planlastvermindering 
die met dit decreet werd verwacht?
7.Het decreet zou de samenwerking tussen de sportfederaties  stimuleren via de 
zogenaamde shared services. 
Welke kwantitatieve en kwalitatieve resultaten werden er bereikt?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 848 van 21 juni 2021
van TINNE ROMBOUTS
Sportfederatiedecreet  -  Evaluatie
1.Het aantal sportclubs  in Vlaanderen en het Brussels Hoofdstedelijk Gewest aangesloten 
bij een sportfederatie is over de periode 2016-2020 gestegen met 8,5% (+1.371).
Ook de sportbegeleiding  binnen deze sportclubs is verbeterd.  Over de periode 2016-
2020 is het aantal gekwalificeerde trainers in Vlaamse sportclubs gestegen met 24,7%  
(+6.156 gekwalificeerde clubtrainers). Ook de sportbegeleiding binnen deze sportclubs 
is verbeterd. Over de periode 2016-2020 is het aantal gekwalificeerde  trainers in 
Vlaamse sportclubs gestegen met 24,7% (+6.156 gekwalificeerde clubtrainers).  Ook 
de kwalificatiegraad van de trainers actief in sportclubs (het aantal gekwalificeerde 
clubactieve trainers t.o.v. het totaal  aantal clubactieve trainers) steeg  sinds de 
invoering van het nieuw decreet van 39,5% in 2016 naar 45,6%  in 2019 (met een 
lichte terugval in 2020 omwille van corona). 
Mede dankzij het ruimer aanbod  aan sportclubs en de verbeterde sportbegeleiding 
binnen de sportclubs zien we over diezelfde periode 2016-2020 stijgende cijfers  op vlak 
van sportparticipatie in clubverband:
Een algemene stijging met 6,6% (+86.707 sporters);
Sterke  stijgingen vinden we terug bij de G-sporters en 55+ sporters:
oG-sporters: 21,4% (+1.482) over de periode  2016-2019, in 2020 
kende deze doelgroep een sterke (tijdelijke) terugval  (-12,85%) 
omwille van corona;
o55+ sporters: 23,8% (+62.481) over de periode 2016-2020;
De algemene stijging met 6,6% wordt verder gevoed door een toegenomen 
stijging van de sportparticipatie bij de jeugd:
o<12 jarige  sporters: 10,1% (+56.805)
o12-18j sporters: 16,7%  (+80.516)
Dit zijn resultaten waar ik positief  over ben: algemeen én in een aantal belangrijke en 
“moeilijke” categorieën, boeken  we op het veld mooie resultaten. De impact  van de 
coronapandemie en bijhorende maatregelen zijn merkbaar in de (licht) dalende cijfers 
in 2020.
Het decreet  is uiteraard niet het enige mechanisme dat impact heeft op het sportaanbod 
en de sportparticipatie in Vlaanderen. Er zijn andere (lokale en bovenlokale) 
inspanningen die een positieve impact hebben,  zowel door de overheid  als door private 
actoren, maar ook bepaalde drempels op vlak van infrastructuur of de capaciteit inzake 
beschikbare trainers of vrijwilligers, die ik via andere initiatieven binnen  het sportbeleid  
aanpak.
De cijfergegevens per jaar over het aantal sportclubs, het aantal gekwalificeerde  
trainers en de sportparticipatie zijn opgenomen in de bijlage Cijfergegevens 
sportaanbod en sportparticipatie sportfederaties  (werkblad  ‘Grafieken vraag1’).
2.De rationalisatie  van het sportfederatielandschap heeft geleid tot 11 fusiefederaties  (5 
unisportfederaties en 6 multisportfederaties).
In de bijlage ‘Cijfergegevens sportaanbod en sportparticipatie  sportfederaties’ 
(werkblad ‘Grafieken vraag2’)  zijn voor deze 11 fusiefederaties over de periode 2016-
2020 de cijfergegevens per jaar opgenomen  over het aantal sportclubs, het aantal 
gekwalificeerde trainers en het aantal sporters.
Er is geen eenduidig positief/negatief beeld vast te stellen  bij de fusiefederaties voor 
de evolutie van het aantal sportclubs  en de sportparticipatie binnen deze sportclubs. 
De fusie op zich biedt dus geen aanleiding  voor een zekere/duidelijke stijging of daling. 
De sterke  daling  in het aantal sporters bij Parantee-Psylos vzw is te verklaren door het 
inclusieverhaal, waarbij Parantee-Psylos  via samenwerking met en ondersteuning van 
de unisportfederaties zoveel mogelijk leden  bij de unisportfederaties wil doen 
aansluiten en niet bij Parantee-Psylos zelf. Parantee-Psylos ontvangt een extra 
ondersteuning om die sterke  visie en de inhoudelijke meerwaarde die ze realiseren, 
voldoende financieel te ondersteunen.
De algemeen stijgende trend in het aantal actieve gekwalificeerde trainers in de 
Vlaamse sportclubs zien we ook duidelijk terug  binnen de sportclubs van de 
fusiefederaties.  Het nieuwe  subsidiemechanisme dat de kwaliteit van de begeleiding 
op het veld (en de registratie ervan)  beloont  en stimuleert is hier een belangrijke en 
positieve drijver gebleken.
De drie voormalig gesubsidieerde  recreatieve  unisportfederaties die niet toegetreden 
zijn in een fusie, boekten de voorbij beleidsperiode uiteenlopende resultaten op het 
vlak van sportaanbod en sportparticipatie  (zie bijlage Cijfergegevens sportaanbod  en 
sportparticipatie sportfederaties,  werkblad ‘Grafieken  vraag2’).
Vlaamse Wielrijdersbond vzw (VWB) kende over de periode 2016-2020 een sterke 
stijging in het aantal sportclubs (+16,4%) en het aantal sporters (+14,5%).  Op het 
vlak van gekwalificeerde trainers  heeft VWB de voorbije jaren weinig inspanningen 
geleverd, wat zich ook in de cijfers vertaalt.
Bij Landelijke Rijverenigingen vzw (LRV) en Vlaamse  Zaalvoetbalbond vzw (VZVB) zien 
we een sterke terugval in het aantal sportclubs en het aantal sporters.   Bij VZVB  is die 
terugval nog iets meer uitgesproken.  Echter: wanneer we de evolutie  van het aantal 
sporters in de betrokken  sporten  over alle sportfederaties heen bekijken, zien we voor 
het paardrijden evenwel een stijging. Zaalvoetbal kent ook een algemene daling. Het 
aantal gekwalificeerde trainers daalde bij VZVB sterk. Van LRV ontvingen we de 
afgelopen drie jaar hierover geen cijfergegevens meer. 
Ik evalueer  het rationaliseringseffect  algemeen positief. We kiezen  voor de subsidiëring  
van een unisportfederatie per sporttak, en van enkele  multisportfederaties.   De 
rationalisatie en de fusies resulteerden in minder (gesubsidieerde) structuren en 
maakten komaf met onnodige overheadkosten  en het subsidiëren van meerdere 
personen met een gelijkaardige  functie in verschillende sportfederaties. Volgens de 
gefuseerde federaties betekende de fusie een meerwaarde en leverde ze meer 
duidelijkheid en een betere dienstverlening voor de sportclubs en de sporters. Het 
decreet realiseerde minder versnippering  van middelen binnen  een sporttak, en deze 
beleidskeuze wil ik voortzetten.
3.Deze doelstelling heeft een zeer ambitieus en lange termijn karakter die enkel te 
bereiken is door een synergie tussen en complementariteit  van verschillende 
beleidsinitiatieven, waarvan dit decreet  er één is. Ook andere  initiatieven van o.a. 
lokale overheden,  Sport Vlaanderen (bvb. Sportpromotie en sportinfrastructuur), de 
beleidsdomeinen welzijn en integratie, bedrijven en de commerciële sector hebben een 
impact op de sportparticipatie  in Vlaanderen. De Vlaming aan het sporten en bewegen 
krijgen, heeft niet enkel zijn impact op de ledencijfers van de sportfederaties, maar 
moeten we veel ruimer bekijken.
Op basis van participatiecijfers  in Vlaanderen zien we dat de sportclub  nog steeds veruit 
de meest populaire verenigingsvorm is, zowel  bij volwassenen als bij de jeugd.  In 
tegenstelling tot in de ons omliggende  landen, daalt de sportclubparticipatie in 
Vlaanderen niet. Integendeel, we kenden groeiende  sportparticipatiecijfers  (zie 
antwoord op vraag  1) en de voorbije beleidsperiode 2017-2020  noteerden we een 
gemiddelde jaarlijkse instroom van 230.518 of 16,5% nieuwe leden in onze Vlaamse  
sportclubs. In de huidige maatschappij waar vluchtige contacten  en flexibiliteit  
kenmerkend zijn, zit dat dus eigenlijk wel goed. Toch zien we nog steeds dat er een 
enorm potentieel is van Vlamingen, die we niet kunnen bereiken, boeien of binden. Om 
beter te kunnen inspelen op het bereiken  en op de noden van deze groep Vlamingen, 
wil ik de multisportfederaties breder inzetten  én ruimer subsidiëren dan de pure 
sportclubcontext.
De Vlaamse Monitor Sport en Bewegen  van Sport Vlaanderen die in het najaar van 
2020 werd uitgevoerd, geeft ons meer inzicht over de niet-sporters en zij die 
overwegen te sporten. 11,6% van de respondenten gaf aan tijdens het afgelopen  jaar 
niet gesport of bewogen  te hebben. 78,3% van de niet-sporters overweegt dat ook in 
de toekomst  helemaal niet te doen. Respondenten die wel ambiëren meer te sporten, 
verkiezen voornamelijk  te wandelen (51,0%),  recreatief te fietsen (36,3%)  of te 
zwemmen (28,4%). 76,8% van de overwegers  geeft aan geen lid te willen worden  van 
een sportclub. Als voornaamste  reden kwamen geen interesse in het aanbod, het dure 
lidgeld en een te beperkt  aanbod  in de streek naar voren. Deze survey toonde een 
sterke daling van het aandeel sporters in sportclubs die te wijten  was aan de sluiting 
van de sportsector tijdens de coronacrisis. Toch gaven de respondenten  de uni- en 
multisportclubs de hoogste tevredenheidsscore van alle organisatiecontexten  om te 
sporten en bewegen: respectievelijk 8,0 en 8,1 op 10.
4.De evaluatie van de resultaten  van de beleidsfocussen  is onderwerp  van de opdracht  
van het Onderzoeksplatform Sport.  Drie onderzoekslijnen evalueren daarbij elk één 
beleidsfocus; de focus innovatie, laagdrempelig sportaanbod en jeugdsport. De 
evaluatie van de ingediende  projecten  gebeurt in verschillende fases; een brede  
evaluatie van de ingediende en/of  geselecteerde projecten en een diepgaandere  
analyse (case studies) om het organisatorisch  vermogen, specifieke mechanismen en 
effecten van een innovatief aanbod/laagdrempelig sportaanbod/jeugdaanbod te 
bepalen. 
Voor de drie beleidsfocussen  is er een generieke bevraging bij 70 sportfederaties. 
Hieronder volgt specifieke informatie per beleidsfocus.
Beleidsfocus innovatie
Longitudinale opvolging van 203 innovatieve projecten  bij sportfederaties 
(gesubsidieerd, niet-gesubsidieerd  en niet-ingediende projecten – zie infographic 
1),
oGelijke verdeling tussen het aantal projecten met een focus op sociale 
innovatie, product  gerelateerde  innovatie.  Er zijn minder projecten  die 
focussen op organisatorische innovaties.
Analyse van de effectiviteit van de projecten (aantal  deelnemende clubs, 
doelbereik,…), de veranderingsbereidheid  bij innovatieve processen, en de 
procesanalyse (van ideeëngeneratie  over conversie tot diffusie van innovatieve 
projecten – zie infographic 2)
Deze onderzoekslijn leverde tussentijdse resultaten  af via twee infographics;  
oInfographic innovatie 1 (link)
oInfographic innovatie 2 (link)
Beleidsfocus laagdrempelig sportaanbod
Scannen van beleidsdocumenten  en websites van 47 gesubsidieerde sportfederaties 
(zie factsheet )
284 Sport voor Allen projecten werden  geselecteerd.
Meeste laagdrempelige projecten  zijn gericht op jeugd (28,9%)  of zijn 
toegankelijk voor iedereen (26,2%)
26,4% maakt gebruik van een laagdrempelige competitie om de doelgroep  
in beweging te krijgen
22,5% van de projecten voorziet een opleiding voor de begeleiders  van de 
specifieke doelgroep
Case study van 10 projecten  naar kritieke mechanismen  van laagdrempelige 
sportprojecten
Deze onderzoekslijn leverde tussentijdse resultaten  af via een factsheet (link). 
Beleidsfocus jeugdsport
Analyse van 41 federaties met jeugdsportprojecten via een logische map analyse: 
welke veronderstelde mechanismen dragen effectief bij aan de ontwikkeling van 
een jeugdsportproject? 
Deze onderzoekslijn leverde tussentijdse resultaten  af via twee infographics:
een infographic (link) met overzicht van het logische proces.
een infographic  (link) met 8 clusters die de kwalitatieve en kwantitatieve  
jeugdwerking van sportclubs versterken
Instroom en doorstroom creëren en verhogen
Aanbod verbreden
Competitie aanmoedigen
Medische  ondersteuning
Personeel
Ethische waarden  ontwikkelen
Interne organisatie
Kennis verbreden 
Een evaluatie  van de beleidsfocus  sportkampen is momenteel lopende.
Om maximaal te kunnen leren uit de lopende  onderzoeken  laat ik in de voorbereiding  
op de aanpassing  van het decreet de onderzoekers en beleidsmedewerkers van Sport  
Vlaanderen relevante  inzichten  en tools meenemen in meerdere kennismomenten die 
de afgelopen periode  zijn georganiseerd.
Ik geef daarnaast alvast  mee dat we enkele inzichten  uit de voorlopige  resultaten  mee 
opgenomen hebben in de visienota  rond de wijziging van het decreet, zoals bijvoorbeeld 
de optimalisatie en uitbreiding van de beleidsfocus innovatie en de meer uitgesproken 
focus op projecten rond kansengroepen.
5.De Vlaamse Sportfederatie  (VSF),  als koepelorganisatie van de Vlaamse sportfederaties  
is betrokken in de evaluatie van het decreet en werd om concrete  input gevraagd. 
Daarnaast heeft er ook overleg plaatsgevonden of staat overleg gepland ifv de 
aanpassing van het decreet met het  Netwerk  Lokaal Sportbeleid (voorheen  ISB), 
VVSG, Demos en ICES. Voor bepaalde  ondersteuning en toepassing van de regelgeving 
zal ook nog overleg plaatsvinden met Gezond Sporten. In het kader van de 
beleidsfocussen vond overleg plaats  met UGent,  VUB en KU Leuven, en worden  ook 
de leden van de beoordelingscommissies (die bestaan uit vertegenwoordigers en 
experten van ondermeer VLAIO, TomorrowLab, VGC, de universiteiten,  …) betrokken.
6.De impact  op de planlast  werd door VSF vlak na de invoering van het decreet bevraagd  
bij de sportfederaties. 45% van de sportfederaties gaven een “status quo” aan: een 
verlaging op bepaalde vlakken, en een stijging  van de planlast op andere vlakken. 49% 
van de sportfederaties gaf een verhoging van de planlast aan (dit werd niet 
geconcretiseerd).Comment [HK1]:  Kan  ook geschrapt worden. Bij het  
openen van de infographic zijn deze zichtbaar
Met het nieuwe  decreet zijn er weldegelijk een aantal planlast-zaken weggevallen. Zo 
moeten de subsidieerbare  kosten  voor de basiswerking  niet langer  opgedeeld  worden 
per basisopdracht. Sportfederaties bepalen de aanpak voor hun beleidsplan  zelf, maar 
krijgen wel bepaalde  elementen mee die er verplicht onderdeel van moeten uitmaken. 
Er waren dus wel degelijk zeer positieve  evoluties. De laatste  jaren is er ook na overleg 
met de sector voorzien  in ondersteunende  tools op vlak van de gegevensuitwisseling 
van leden en planlastvermindering voor de beleidsfocus  jeugdsport, die niet enkel  voor 
sportfederaties, maar ook voor de betrokken sportclubs, een positieve impact hebben.
De inhoudelijke verplichtingen rond goed bestuur  en ethisch sporten  die het decreet 
met zich meebrachten, gaan wel gepaard met rapporteringen die helaas als “planlast”  
worden ervaren, hoewel  deze toch tot een minimum beperkt  worden. De evaluatie  
inzake “planlast” gaat dus ook om de keuze om inhoudelijk  extra voorwaarden  te 
stellen, omdat bij extra inhoudelijke voorwaarden  altijd een vorm van aanvraag en/of  
rapportering komt kijken. Het is belangrijk dat beiden niet verward worden.
Ik focus me wel liever  op de mogelijkheden tot optimalisatie, dan wel op de 
“tevredenheidscijfers”. We zetten zeker in op planlastvermindering, maar houden 
daarbij wel steeds rekening met het belang aan transparantie  en uitwisseling  van 
gegevens om enerzijds een goede controle te kunnen doen van de overheidsmiddelen 
en anderzijds bepaalde data te kunnen opvragen in functie van het voeren van beleid.
7.De shared services worden gecoördineerd en geïnitieerd door de Vlaamse 
Sportfederatie (VSF). VSF ontvangt hier een extra subsidie voor. In 2020 zette VSF in 
op 9 trajecten, die ook in 2021 en nadien  worden  doorgetrokken:
Samenwerking & IT-ondersteuning bij federaties rond Office  365 
Ledenbeheer 
Communicatie 
Uitbouw of vernieuwing website  
Gezamenlijke huisvesting 
Data-driven sportfederatie
Sportmarketing 
Collectieve inkoop
Leerplatform
50 van de 51 gesubsidieerde sportfederaties  en 3 van de 4 OSV’s hebben interesse of 
zijn betrokken bij minstens één van de trajecten van shared  services. Ook de nieuw  
gesubsidieerde sportfederaties (Vlaamse Schaatsunie, Cricket Vlaanderen en Vlaamse 
Gewichtheffers en Powerlifting) tonen interesse in het project shared services.  
In 2021 heeft de VSF haar project shared  services geëvalueerd en bijgestuurd, om nog 
sterker in te zetten op efficiëntiewinsten  op vlak van niet-sportgerelateerde  werking 
en kosten. Daarbij werd de scope  verruimd van kleine  sportfederaties  (met >10.000 
leden) naar alle sportfederaties. 
Het uitgangspunt werd behouden: de opstart/analyse-kosten worden  betaald 
vanuit shared  services, de federatiespecifieke ontwikkelingskost en de recurrente 
kost wordt door de sportfederaties  gedragen 
De 9 trajecten zijn herwerkt naar 3 pijlers waarbij hieronder per pijler de 
realisaties tot nu toe worden weergegeven. De komende  maanden zullen nieuwe 
initiatieven binnen deze pijlers gelanceerd worden naar aanleiding  van de input uit 
klankbordgroepen.
oPijler 1: collectieve inkoop
Raamovereenkomst met Monizze voor maaltijd- en ecocheques 
inspelend op het volume  van de sector
Korting via een koepeldossier (50%) en VSF-korting (15%) voor 
nieuwe klanten bij Content Stadium
VSF-korting (15%) voor gebruik van RefAssist (beheer en aanduiden 
van officials)
(Digitale) marketingondersteuning via SportsCloud (€250 voor 4u 
individuele
In 2021 t.e.m. 2023 zal collectieve  inkoop structureel verder worden 
aangepakt via een proeftuin. 
oPijler 2: Digitalisering en IT
Gebruikersgroepen ledenbeheer: Samenwerking met firma’s waarbij 
de Vlaamse Sportfederatie per gebruikersgroep de rol van 
coördinator op zich neemt om de door federaties gevraagde 
ontwikkelingen efficiënter qua tijd en middelen te laten verlopen.
Ondersteuningstraject O365  (inspiratie, opleiding,  Q&A, 
prijsafspraak implementatie,  ondersteuning,  ...)
Workshoptraject met ondersteuning websitebeheer en -analyse
Kennisprogramma datamanagement en -beleid
Kennisprogramma digitale sportmarketing: Samenwerking  met 
Content Stadium bij de ontwikkeling van professionele designs voor 
print, web en sociale  media op federatie- en clubniveau
Uitbouwen digitaal  leerplatform met opleidingsaanbod voor 
sportfederaties en sportclubbestuurders: behoefteonderzoek bij 30 
sportfederaties gebeurd
oPijler 3: Dienstencenter
Gezamenlijke DPO 
Begeleiding  rond Tucht (30 sportfederaties  maakten hier al gebruik 
van, 7 sportfederatie staan op de planning)
Medewerker shared services  – focus inkoop:  vacature staat online
Huisvestiging: Gent,  Leuven  en Antwerpen zijn de locaties waar naar 
gezamenlijke huisvesting gezocht wordt.
Naast de meetbare  kwantitatieve  resultaten stimuleert het project shared services ook 
de samenwerkingscultuur (case ledenbeheer) tussen sportfederaties,  bespaart  het 
sportfederaties tijd (centraal marktonderzoek,  relatie met leveranciers, ...) en zorgt 
het voor uitwisseling tussen sportfederaties (case communicatie ). Dit zijn cruciale  
elementen om een changeproject in een soms concurrentiële omgeving tot een goed 
einde te brengen.
BIJLAGEN
1.Cijfergegevens  sportaanbod en sportparticipatie sportfederaties
2.Betrokken  federaties  en OSV’s  per traject  2020
