title: Werkstraffen - Stand van zaken (2)
thema: Justitie en Handhaving
pdf link: https://docs.vlaamsparlement.be/pfile?id=1748482
thema link: https://www.vlaamsparlement.be/parlementaire-documenten/schriftelijke-vragen/1547878
SCHRIFTELIJKE VRAAG
nr. 1265
van KATRIEN  SCHRYVERS
datum: 27 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Werkstraffen  -  Stand  van zaken (2)
Sinds de zesde staatshervorming is Vlaanderen bevoegd voor de uitvoering  van straffen 
en maatregelen  die in de gemeenschap worden uitgevoerd. Het gaat om een veelheid 
aan straffen en maatregelen, waarbij heel veel actoren  betrokken zijn.
De werkstraf is een autonome straf, die in 2002 werd ingevoerd en veelvuldig  wordt 
opgelegd. Het is, net als het autonome elektronisch toezicht  en de autonome  probatie, 
een gemeenschapsgerichte straf, vermits  een betrokken veroordeelde niet uit de 
maatschappij wordt weggenomen en het juist de bedoeling is om het 
gemeenschapsgevoel weer aan te wakkeren en zo te werken aan de re-integratie. Ook 
herstel van de schade staat daarbij meer centraal. De werkstraf  blijft tot op de dag van 
vandaag een relevante straf die bovendien in de meerderheid van de gevallen  tot een 
goed einde wordt gebracht.
In haar antwoord op mijn schriftelijke vragen nr. 367 van 11 december  2020 en nr. 545 
van 26 januari  2021 gaf de minister cijfers over het aantal werkgestraften  voor de 
periode 2014-2020.  In antwoord  op mijn schriftelijke vraag nr. 502 van 18 januari 2021 
geeft de minister cijfers over het aantal  uitgesproken werkstraffen  en het 
slaagpercentage ervan  voor 2020.
1.Hoeveel dossiers  die betrekking hadden op een werkstraf ontvingen de justitiehuizen 
in de eerste helft van 2021? Graag  een opdeling per leeftijdscategorie  en de reden 
van de straf.  Graag telkens ook een opdeling  per provincie en per justitiehuis.
2.Welke evolutie is al merkbaar tegenover 2020? Hoe is die te verklaren?  Is er 
voldoende capaciteit om het aantal uitgesproken  werkstraffen  te laten uitvoeren, 
zowel voor wat betreft de opvolging  door de justitiehuizen als plaatsen om de 
werkstraffen uit te voeren?
3.Hoeveel uitgesproken  werkstraffen  werden in de eerste helft van 2021 uitgevoerd, 
deels uitgevoerd  of niet uitgevoerd?
4.Wat was tijdens de eerste jaarhelft van 2021 het slaagpercentage van de 
uitgevoerde werkstraffen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1265 van 27 juli 2021
van KATRIEN  SCHRYVERS
1.De tabel hieronder geeft een overzicht van de nieuwe autonome werkstraffen  die de 
justitiehuizen ontvangen hebben in de periode 01/01/2021  – 30/06/2021 met een 
opdeling volgens  provincie, justitiehuis en leeftijdscategorie1:
16 - 1718 - 2425- 34 35 - 4445 - 5455 - 64>= 65 Eindtotaal
Antwerpen 20 441 268 157 81 33 4 1004
Justitiehuis Antwerpen 4 292 166 91 40 21 3 617
Justitiehuis Mechelen 4 66 37 25 17 5 1 155
Justitiehuis Turnhout 12 83 65 41 24 7 232
Brussel-Leuven 9 391 267 161 62 22 3 915
Justitiehuis Brussel 7 258 196 111 45 16 2 635
Justitiehuis Leuven 2 133 71 50 17 6 1 280
Limburg 52 131 97 57 21 4 362
Justitiehuis Hasselt 17 69 52 40 14 3 195
Justitiehuis Tongeren 35 62 45 17 7 1 167
Oost-Vlaanderen 9 240 192 118 66 17 3 645
Justitiehuis Dendermonde 2 94 88 55 33 7 279
Justitiehuis Gent 7 107 71 44 28 8 2 267
Justitiehuis Oudenaarde 39 33 19 5 2 1 99
West-Vlaanderen 10 165 125 78 39 12 2 431
Justitiehuis Brugge 4 75 56 41 17 5 2 200
Justitiehuis Ieper 2 12 12 4 2 32
Justitiehuis Kortrijk 3 72 40 29 14 4 162
Justitiehuis Veurne 1 6 17 4 6 3 37
Eindtotaal 100 1368 949 571 269 88 12 3357
Wat betreft  de aard van de feiten,  is het van belang om op te merken dat een dossier 
meer dan één feit kan bevatten. Een veroordeling tot een autonome  werkstraf kan 
bijvoorbeeld het gevolg zijn van een eigendomsdelict én een drugsdelict.
Het is bij wet bepaald voor welke feiten een werkstraf kan opgelegd  worden. De nieuwe 
autonome werkstraffen die de justitiehuizen ontvangen hebben in de periode 
01/01/2021 – 30/06/2021, hebben  in ruim 40% van de gevallen betrekking op 
verkeersovertredingen. Verder zien we vooral feiten van openbare  orde (17%), 
eigendomsdelicten (16%),  delicten tegen personen en drugsdelicten (beide ongeveer 
14%). 
Behalve het duidelijke  overwicht van de verkeersovertredingen,  is de meest  opvallende 
vaststelling het vrij hoge aantal dossiers  in de categorie ‘openbare  orde’. Dat heeft 
onder andere te maken met een nieuw delict  dat vorig jaar gecreëerd werd:  
‘Corona/COVID 19 (inbreuken zoals vermeld in de ministeriële besluiten)’.  In SIPAR  
wordt dit geregistreerd in de categorie ‘openbare orde’. Veel plegers van dit nieuwe 
delict werden en worden veroordeeld  tot het uitvoeren van een werkstraf.
1 Minderjarigen die verkeersdelicten plegen vallen niet onder het jeugddelinquentierecht, maar dienen  net als 
volwassenen voor de  politierechter te verschijnen.
Een gedetailleerd  overzicht van de nieuwe autonome werkstraffen in de eerste helft 
van 2021 ziet er als volgt uit:
2.In 2020 hebben  de Vlaamse justitiehuizen 3.850 nieuwe autonome werkstraffen 
ontvangen. Tijdens de eerste 6 maanden van 2021 waren dat er al 3.357. 
Eén van de mogelijke verklaringen voor deze significante stijging is de impact van de 
genomen maatregelen in het kader van COVID-19 op de organisatie van de 
rechtbanken. De zittingen werden door deze maatregelen gedurende een tijd 
uitgesteld of minder  frequent georganiseerd, waardoor  er logischerwijze  ook een 
vertraging werd opgelopen  inzake de overdracht van de dossiers naar de 
justitiehuizen. Deze achterstand lijkt zich te uiten in een verhoogde  toestroom van 
nieuwe mandaten  in 2021.
Een bijkomende verklaring kan zijn dat er ook effectief meer werkstraffen  worden 
uitgesproken in vergelijking met voorgaande jaren. 
De Vlaamse justitiehuizen kunnen  voor de uitvoering van werkstraffen een beroep 
doen op een uitgebreid aanbod aan vrijwillige en gesubsidieerde prestatieplaatsen. 
Gezien de verdere versoepeling van de maatregelen, wordt  dit aanbod geleidelijk aan 
terug volledig benut. De evolutie van deze versoepelingen  blijft echter bepalend  voor 
de draagwijdte van ons aanbod.
Ik heb daarom de voorbije periode ook verschillende initiatieven genomen  om het 
reeds bestaande vrijwillige  en gesubsidieerde aanbod uit te breiden, alsook ingezet  op 
een personeelsuitbreiding. 
3-4.Tijdens de eerste helft van 2021 werden  2079 dossiers autonome werkstraf  afgesloten.  
De onderstaande tabel geeft een overzicht van de afsluitingsredenen.
AWS deels uitgevoerd
AWS niet uitgevoerd
AWS uitgevoerd
Genadebesluit
Opdracht niet uitvoerbaar
Overlijden
Onbekend
Eindtotaal
Antwerpen 45 121 521 5 2 12 706
Justitiehuis Antwerpen 31 84 322 2 1 12 452
Justitiehuis Mechelen 9 16 87 1 113
Justitiehuis Turnhout 5 21 112 2 1 141
Brussel-Leuven 20 73 308 2 4 407
Justitiehuis Brussel 10 52 216 2 3 283
Justitiehuis Leuven 10 21 92 1 124
Limburg 11 25 139 1 1 5 182
Justitiehuis Hasselt 3 8 64 3 78
Justitiehuis Tongeren 8 17 75 1 1 2 104
Oost-Vlaanderen 54 60 294 2 20 430
Justitiehuis Dendermonde 28 28 120 20 196
Justitiehuis Gent 17 23 122 2 164
Justitiehuis Oudenaarde 9 9 52 70
West-Vlaanderen 26 53 249 3 3 20 354
Justitiehuis Brugge 12 26 112 1 1 11 163
Justitiehuis Ieper 1 1 21 1 3 27
Justitiehuis Kortrijk 12 20 98 1 1 132
Justitiehuis Veurne 1 6 18 1 6 32
Eindtotaal 156 3321511 1 13 5 612079
In 73% van de afgesloten dossiers  was de werkstraf volledig uitgevoerd, terwijl dat in 
23% van de gevallen niet of gedeeltelijk  het geval was. Bij 4% van de dossiers was de 
reden van beëindiging onbekend of werd het dossier om een andere reden afgesloten.
