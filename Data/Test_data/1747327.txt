title: Kandidaat-huurders sociale woning - Wetenschappelijke studie betreffende weigering aangeboden woning
thema: Wonen
pdf link: https://docs.vlaamsparlement.be/pfile?id=1747327
thema link: https://www.vlaamsparlement.be/parlementaire-documenten/schriftelijke-vragen/1543426
SCHRIFTELIJKE VRAAG
nr. 650
van SARAH SMEYERS
datum: 8 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Kandidaat-huurders sociale woning  -  Wetenschappelijke studie betreffende weigering  
aangeboden woning
Op 27 april 2021 organiseerden het Steunpunt  Mens en Samenleving (SAM  vzw) en het 
Vlaams Huurdersplatform  een webinar over de toegang tot de sociale huurmarkt. Tijdens 
dit webinar werd opgemerkt dat er vandaag geen wetenschappelijk onderzoek  bestaat 
naar de beweegredenen waarom sociale (kandidaat-)huurders een aangeboden woning  
weigeren. Dergelijk onderzoek zou volgens verschillende deelnemers wel bijzonder 
interessante informatie kunnen opleveren. In antwoord op een schriftelijke vraag van 
collega Katja Verheyen (nr. 4 van 30 september 2020)  stelde de minister inderdaad al 
dat hierover geen gegevens beschikbaar zijn.
Hoe staat de minister ten aanzien van een dergelijke studie? Zijn er plannen op dat vlak? 
Acht hij het zinvol of aangewezen om hieromtrent een onderzoek te laten voeren?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 650 van 8 juli 2021
van SARAH SMEYERS
Vandaag beschikken  we inderdaad niet over voldoende informatie om inzicht  te krijgen in 
de weigeringsgronden van kandidaat-huurders. Ik zal met mijn administratie nagaan  of 
het zinvol is om een studie te doen naar de weigeringsgronden en op welke manier dat 
dan zou kunnen gebeuren. 
