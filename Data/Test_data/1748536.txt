title: Cyberveilige gemeenten - Stand van zaken
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1748536
thema link: https://www.vlaamsparlement.be/parlementaire-documenten/schriftelijke-vragen/1547292
SCHRIFTELIJKE VRAAG
nr. 373
van PAUL  VAN MIERT
datum: 19 juli 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Cyberveilige gemeenten   -  Stand van zaken
Om via robuuste  en veilige lokale  ICT-systemen de informatieveiligheid en 
bedrijfscontinuïteit maximaal  te waarborgen,  wordt met het programma 'cyberveilige  
gemeenten' op twee sporen ingezet:
-cofinanciering voor het uitvoeren  van een ICT-veiligheidsaudit  in alle lokale 
besturen;
-ontwikkeling  van een digitale toolbox cyberveiligheid op maat van lokale besturen.
28 lokale besturen lieten door Audit Vlaanderen al een thema-audit  informatieveiligheid 
uitvoeren in 2017 en 2018. Daaruit  bleek  dat er naast  de huidige  inspanningen 
bijkomende actie nodig  is. Audit Vlaanderen adviseerde gezamenlijke oplossingen en 
quick wins door kwetsbaarheden  in bestaande systemen aan te pakken.  Dankzij  de 
Vlaamse Regering  kunnen nu alle lokale besturen bijkomende  ondersteuning krijgen om 
de risico's rond cyberveiligheid  aan te pakken.
1.Hoeveel lokale  besturen hebben  ingetekend op het aanbod van bijkomende 
ondersteuning? Graag een overzicht van de ingetekende lokale  besturen voor beide 
sporen van het programma 'cyberveilige gemeenten': ICT-veiligheidsaudit  en 
bijkomend aanbod ethische hacking via Howest in samenwerking  met de Vereniging  
van Vlaamse Steden en Gemeenten (VVSG), gebruik digitale toolbox  cyberveiligheid, 
inschrijvingen infosessie VVSG. 
a)Welke audits werden hierbij  aangevraagd?
b)Wat zijn de totaalkosten voor de Vlaamse  overheid tot dusver  voor het 
programma 'cyberveilige gemeenten'?
2.Wat is het huidige resterende beschikbare  budget voor het programma 'cyberveilige 
gemeenten'?
3.Zal de minister bijkomende initiatieven nemen in het kader van cyberveilige 
gemeenten? Zo ja, welke? Hoe evalueert hij de bijkomende ondersteuning die door 
de Vlaamse  overheid werd aangeboden?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 373 van 19 juli 2021
van PAUL  VAN MIERT
1.De situatie is op datum van 1 september  2021 als volgt: 
-122 lokale besturen bestelden  een basisaudit, al dan niet met een aanvullende audit;
-102 lokale besturen tekenden in op het Traject Ethisch  Hacken  van VVSG i.s.m. 
Howest;
-201 lokale besturen namen  deel aan één of meerdere van de infosessies 
georganiseerd door VVSG:  459 deelnemers volgden de infosessies live; 719 
bezoekers bekeken de infosessies achteraf. Tot welk lokaal bestuur deze bezoekers 
behoorden, werd niet geregistreerd;
-1.246 unieke bezoekers bezochten reeds de webpagina  (zie : 
https://www.vvsg.be/kennisitem/vvsg/project-cyberveilige-gemeenten ), waarop de 
toolbox wordt aangeboden.
De bijlage omvat  het overzicht van de lokale besturen die op datum van 1 september  
hebben ingetekend op één of meer van voorgaande.  
a)Er zijn twee types  ge-co-financierde ICT-veiligheidsaudits  (basisaudit en aanvullende 
audits) zoals op deze publieke  webpagina geduid: ICT-veiligheidsaudits  - Audit 
Vlaanderen. De bijlage duidt eveneens welke  gemeente welke type bestelde.  
b)Op datum van 1 september 2021 werd in totaal reeds 742.707,50 euro aan kredieten 
vastgelegd voor het programma.
2.1.436.833,77  euro.
3.Zie in de eerste plaats mijn antwoord op de vragen om uitleg (nr. 1703 en 1818) van 
de heren  Brecht  Warnez en Maurits  Vande  Reyde  in de commissie  van 9 februari 2021.  
Heel wat lokale  besturen  zijn gebaat bij deze ondersteuning, getuige de aanvragen en 
afname. Onder voorbehoud van de verdere parlementaire  goedkeuring van de 
overdracht van de resterende  kredieten, zal de cofinanciering  van audits worden 
verdergezet in 2022. Ik streef  ook naar een verlenging  van de samenwerking  met de 
VVSG inzake de uitwerking van de toolbox. 
BIJLAGE
Lijst van de lokale  besturen die op datum van 1 september 2021 intekenden  op het aanbod
