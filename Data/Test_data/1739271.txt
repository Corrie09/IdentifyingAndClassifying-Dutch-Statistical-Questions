title: BelRAI-screener - Opleidingsvereisten
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1739271
thema link: https://www.vlaamsparlement.be/parlementaire-documenten/schriftelijke-vragen/1543548
SCHRIFTELIJKE VRAAG
nr. 789
van KATRIEN  SCHRYVERS
datum: 8 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
BelRAI-screener  -  Opleidingsvereisten
Sinds 1 juni 2021 schakelden de diensten gezinszorg  en de gemachtigde indicatiestellers 
voor de toekenning van het zorgbudget voor zwaar zorgbehoevenden over op de BelRAI-
screener voor het bepalen van de zorgbehoefte. De BelRAI screener vervangt daarmee 
de vorige BEL-profielschaal. Een vereiste voor een succesvolle  implementatie  van de 
BelRAI-screener, en later ook van andere BelRAI-instrumenten, is dat deze op een 
correcte manier gebruikt worden.  Om dit te verzekeren werden opleidingsvereisten 
verbonden aan het mogen toepassen  van de BelRAI-screener. De opleiding  wordt 
georganiseerd door het Vlaams Kwaliteitscentrum  voor Diagnostiek.  Er werd daarbij 
gekozen voor een train-de-trainer  model, waarbij mensen worden opgeleid  tot ‘BelRAI-
screener trainer’ om nadien ook collega’s in de eigen organisatie  op te leiden tot ‘BelRAI-
screener indicatiesteller’.  Vanaf  vier indicatiestellers in de organisatie kan er één trainer  
deelnemen, en per vijf indicatiestellers extra kan een organisatie een bijkomende  trainer 
laten intekenen voor de opleiding. Van de trainer wordt verwacht dat deze naast twee 
verplichte opleidingsdagen en e-learningsmodules ook deelneemt aan intervisie en 
navorming.
Een train-de-trainer model laat toe dat de nodige expertise vlot ingang vindt op het 
terrein. Een voorwaarde  is wel dat er voldoende trainers worden opgeleid en dat deze 
vervolgens ook aan de slag gaan in hun eigen organisaties.
1.Hoeveel mensen namen  tot nu toe deel aan de train-de-trainer  opleidingen voor de 
BelRAI-screener georganiseerd  door het Vlaams Kwaliteitscentrum voor Diagnostiek? 
Kan dit worden  opgedeeld voor de verschillende gemachtigde indicatiestellers, 
namelijk de gezinszorg en aanvullende thuiszorg, de diensten maatschappelijk werk 
van de ziekenfondsen en de OCMW’s?
2.Hoeveel mensen startten de train-de-trainer  opleiding maar maakten  ze vervolgens 
niet af of konden  om een andere reden niet voldoen aan de voorwaarden om een 
attest van trainer te ontvangen?
3.Hoeveel mensen werden tot nu toe op de werkvloer opgeleid om de BelRAI-screener 
toe te passen?  Kan dit worden opgedeeld voor de verschillende gemachtigde 
indicatiestellers?
4.Zijn er organisaties  waar tot nu toe niemand de train-de-trainer opleiding volgde? 
a)Om hoeveel organisaties gaat het, graag opgedeeld  per gemachtigde 
indicatiesteller en per regio?
b)Indien er binnen de eigen organisatie  niemand de train-de-trainer  opleiding  
volgde, op welke manier  kunnen  de werknemers dan worden  opgeleid om de 
BelRAI-screener te gebruiken?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 789 van 8 juli 2021
van KATRIEN  SCHRYVERS
Voor de antwoorden baseren we ons op de cijfers aangeleverd door het Kwaliteitscentrum  
voor Diagnostiek. 
1.In totaal namen in de periode  december 2020 – april 2021 al 245 personen  deel aan 
de train-de-trainer opleidingen voor de BelRAI Screener, georganiseerd  door het 
Kwaliteitscentrum voor Diagnostiek. Deze personen  behaalden allen hun trainersattest 
en zijn dus geattesteerde BelRAI Trainers. 
De onderverdeling is als volgt:
oprivate diensten voor gezinszorg: 129;
odiensten maatschappelijk werk van het ziekenfonds: 38;
oOCMW’s: 15;
oOCMW’s met een dienst voor gezinszorg: 46;
oandere: 17.
2.Vijfentwintig personen hadden zich geregistreerd en ingeschreven voor een BelRAI 
Screener opleiding in de periode december 2020-april  2021, maar haakten voor de 
start van de eerste opleidingsdag af.
Alle personen die effectief deelnamen,  voldeden  na het doorlopen van de opleiding  aan 
de voorwaarden om geattesteerd te worden.
3.De zorgverleners die de training  succesvol doorlopen hebben, worden door de BelRAI  
Trainer (of de verantwoordelijke van de organisatie)  via het BelRAI  vormingsportaal 
geattesteerd. In totaal staan momenteel 1946 zorgverleners in het vormingsportaal 
geregistreerd met een geldig  attest.
De onderverdeling is als volgt:
oprivate diensten voor gezinszorg: 1155;
odiensten maatschappelijk werk van het ziekenfonds: 226;
oOCMW’s: 268;
oOCMW’s met een dienst voor gezinszorg: 279;
oandere: 18.
4.Er zijn enkele organisaties waar tot nu toe niemand de train-de-trainer opleiding  
volgde:
opgedeeld per gemachtigde  indicatiesteller:
oprivate diensten voor gezinszorg: 1;
odiensten maatschappelijk werk van het ziekenfonds: 2;
oOCMW’s: 22;
opgedeeld per regio:
onationaal: 3;
oWest-Vlaanderen: 4;
oOost-Vlaanderen: 4;
oAntwerpen: 5;
oVlaams-Brant: 7;
oLimburg: 2.
Omwille van het grote  aantal OCMW’s in Vlaanderen en het beperkte  aantal 
indicatiestellers per OCMW  werd afgesproken dat het Kwaliteitscentrum  voor 
Diagnostiek enkel  trainers  opleidt van OCMW’s met vijf of meer indicatiestellers.  De 
indicatiestellers van kleinere OCMW’s  werden opgeleid door een BelRAI trainer van de 
VVSG (die opgeleid  werd door het Kwaliteitscentrum voor Diagnostiek).
Als er binnen  de eigen  organisatie niemand de train-de-trainer opleiding  volgde,  kan 
die organisatie een samenwerkingsovereenkomst afsluiten  met een andere 
organisatie, zodat geattesteerde BelRAI  trainers van die laatste organisatie  
indicatiestellers kunnen  opleiden om de BelRAI  Screener te gebruiken.
