title: N382 Anzegem - Knelpunten op schoolroutes
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1744802
thema link: https://www.vlaamsparlement.be/parlementaire-documenten/schriftelijke-vragen/1547160
SCHRIFTELIJKE VRAAG
nr. 1503
van MAXIM VEYS
datum: 15 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
N382 Anzegem   -  Knelpunten op schoolroutes
Het geïntegreerd investeringsprogramma (GIP) 2021 bevat studies naar de herinrichting 
van de N382  in Anzegem  maar geen budget voor de onteigeningen die nodig zijn voor het 
uitvoeren van de herinrichtingen.  Op een eerdere schriftelijke vraag  van Martine Fournier  
(nr. 1055 van 20 april 2021) antwoordde de minister dat de studie gaat over het verbeteren 
van de doortocht in Anzegem en niet over de herinrichting van de N382. Daarnaast gaf ze 
ook aan dat geen budget vrijgemaakt is voor onteigeningen en dat het project  voor 
onbepaalde termijn achteruitgeschoven is.
Daarnaast zijn in het antwoord op schriftelijke vraag nr. 1301 van 10 juni 2021 een aantal 
specifieke quick wins in Anzegem opgelijst, waarbij naar een toelichting en voorstel  van 
oplossing verwezen wordt. Deze toelichting en voorstel van oplossing is niet toegevoegd 
bij het antwoord op de vraag. Het gaat over dertien punten: KS435, KS776 tot en met 
KS787.
1.Kan de minister  meer informatie  geven  over de timing van de studie?  Wat is de stand  
van zaken van de gunning van de studieopdracht? Wanneer  moet de studie afgeleverd 
zijn? Wat zijn de onderzoeksvragen van de studie?
2.Waarom is het project voor de herinrichting van de N382 in Anzegem voor onbepaalde 
termijn uitgesteld? Heeft  het uitstellen van dat project te maken met de dertien quick 
wins om knelpunten  op schoolroutes aan te pakken?  Is het achteruitschuiven 
besproken met het gemeentebestuur  en zo ja, wanneer?
3.Zijn er nog andere  projecten voor onbepaalde termijn achteruitgeschoven? Zo ja, om 
welke redenen?
4.Bij het antwoord op schriftelijke vraag  nr. 1301 wordt bij de knelpunten  op 
schoolroutes in Anzegem  verwezen naar een toelichting en voorstel van oplossing. 
Wat bedoelt  de minister met ‘toelichting’ en ‘voorstel van oplossing’?  Waar kunnen we 
die vinden  of kunnen ze meegedeeld worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1503 van 15 juli 2021
van MAXIM VEYS
1.Over de studie  voor het verbeteren van de doortocht van Anzegem kan nog geen 
gedetailleerde informatie gegeven worden. Het studiebestek  dient nog opgemaakt  te 
worden.
2.Het project  voor de herinrichting van de Groteleiestraat (N382) is niet opgenomen  in 
de doorkijk  GIP 2022 - 2023. 
Het feit dat het niet opgenomen is, heeft niets te maken  met de dertien quick wins van 
de knelpunten van de schoolroutes  en staat los van enige besprekingen met de 
gemeente Anzegem. Mijn administratie geeft mee dat het gaat om een aanzienlijk  
bedrag waarvoor in het geheel van de nodige  investeringen die in Vlaanderen dienen 
te gebeuren geen budgettaire ruimte meer kon worden gevonden in de doorkijk GIP 
2022 - 2023.
3.Met de doorkijk van het GIP werd voor 2022 en 2023 een indicatieve  weergave  
gegeven van de budgettair geplande investeringen  rekening  houdende met de huidige 
stand van zaken en geplande  voortgang van de verschillende  projecten. Voor de 
projecten die daar niet in opgenomen zijn, kunnen  we er niet van uitgaan in 2022 - 
2023 over financiële  middelen van het GIP te beschikken. Die projecten zijn dan ook 
in die zin slechts gepland voor een latere - onbepaalde - termijn. Dat belet evenwel  
niet dat de nodige studies, adviesvragen, participatie momenten e.d. alvast verder 
kunnen lopen, temeer daar deze toch de nodige  tijd vragen. Daarbij is niet ondenkbaar  
dat, omwille van diverse  redenen, bepaalde projecten van de doorkijk onvoorziene 
bijkomende budgettaire inspanningen zullen vragen, of vertraging  omwille van eisen 
die gesteld worden vanuit de diverse regelgeving. In dat geval komt er ruimte  vrij om 
niet-opgenomen projecten waarvan de voorbereiding voorspoedig verloopt  terug in 
scope op te nemen.  
4.De locatie omschrijvingen zoals deze zijn meegedeeld bij het antwoord op schriftelijke 
vraag nr. 1301 zijn letterlijk  overgenomen uit de inzendingen van de steden  en 
gemeenten. Hieronder vindt u een overzichtskaart met de exacte locaties van de 
schoolroute knelpunten zoals AWV deze heeft geregistreerd.
