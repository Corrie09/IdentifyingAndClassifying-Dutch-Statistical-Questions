title: Guldensporenviering Kortrijk - Protocollaire volgorde
thema: Cultuur
pdf link: https://docs.vlaamsparlement.be/pfile?id=1743823
thema link: https://www.vlaamsparlement.be/parlementaire-documenten/schriftelijke-vragen/1540340
SCHRIFTELIJKE VRAAG
nr. 405
van CARMEN RYHEUL
datum: 2 juli 2021
aan JAN JAMBON
MINISTER-PRESIDENT  VAN DE VLAAMSE REGERING, VLAAMS  MINISTER VAN BUITENLANDSE  ZAKEN, CULTUUR , 
DIGITALISERING EN FACILITAIR MANAGEMENT
Guldensporenviering Kortrijk  -  Protocollaire volgorde
Elk jaar vindt in Kortrijk  ter gelegenheid van de Vlaamse feestdag de Guldensporenviering  
plaats waar de minister-president zijn 11 julitoespraak houdt.  Dit is een officiële 
plechtigheid met nationale  persaandacht.  Vorig jaar was er heel wat heisa rond de 
aanwezigheid van een activist van het Franse  Génération Identitaire die plaats  had 
genomen op de eerste  rij. Dat zou dit jaar onmogelijk worden  gemaakt. Er zou nu voor 
een “correcte setting worden  gezorgd, waarbij  enkel sprekers, parlementsleden,… vooraan 
zitten”. 
De vraag is uiteraard welke criteria en welke  protocollaire  volgorde er gehanteerd zullen 
worden inzake de plaatsverdeling. Gezien de aanwezigheid van de minister-president, de 
nationale uitstraling,  de belangrijke symbolische  locatie en vooral teneinde  controverses 
te vermijden, lijkt het opportuun  dat de regering aan de organisatoren  duidelijk maakt dat 
bij de plaatsverdeling best rekening  gehouden wordt met de Vlaamse  lijst met persoonlijke 
voorrangen voor manifestaties in Vlaanderen.  
Overweegt de minister-president ter zake contact op te nemen met de organisatoren 
teneinde deze rangorde te doen toepassen? Indien niet, waarom niet?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 405 van 2 juli 2021
van CARMEN RYHEUL
Er is over de plaatsverdeling geen voorafgaand contact  geweest  tussen mijn kabinet en 
de organisatoren, en het is ook niet de intentie om dat in de toekomst te doen.
Ik laat dit over aan de vzw die de plechtigheid organiseert en aan het bestuur  van de 
stad waar deze plechtigheid plaatsvindt.
