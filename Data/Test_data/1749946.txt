title: N474 Gent - Verkeersveiligheid fietsers
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749946
thema link: https://www.vlaamsparlement.be/parlementaire-documenten/schriftelijke-vragen/1548440
SCHRIFTELIJKE VRAAG
nr. 1578
van STEPHANIE D'HOSE
datum: 1 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
N474 Gent  -  Verkeersveiligheid  fietsers
In mijn schriftelijke vraag  nr. 36 van 11 oktober 2019 polste ik naar oplossingen voor een 
veiliger fietsverkeer in de Langerbruggekaai en Terdonkkaai in Gent. Voorbij het Stora 
Enso/Langerbrugge-eiland is de infrastructuur  (N474) immers ondermaats, met name twee 
niet afgescheiden fietspaden, een aan elke kant van de weg, met enkel onderbroken  witte 
lijnen. Ook de verlichting is er onvoldoende.
In haar antwoord liet de minister weten dat er een principieel akkoord was met de stad 
Gent en met het Gentse  havenbedrijf North Sea Port Flanders om de weg over te dragen 
aan de lokale besturen en wegbeheerders. Daarbij is overeengekomen  dat AWV 
(Agentschap Wegen en Verkeer) deze weg in goede staat zal brengen,  maar dat AWV geen 
investeringen meer zal doen voor bijvoorbeeld de aanleg van gescheiden fietspaden op dit 
wegvak.
Daarenboven zou voor de fietsers in het havengebied Gent en de kanaalzone Gent-Zelzate 
worden geopteerd voor het uit elkaar halen van vrachtverkeer  en fietsverkeer,  ook in de 
omgeving van Langerbrugge, Kerkbrugge-Oost  en Doornzele, waar de N474 langs het 
kanaal loopt. Daarbij  worden  in het PartnerProject  Gentse Kanaalzone plannen uitgewerkt 
en gerealiseerd voor de aanleg en inrichting  van de zogenaamde 'koppelingsgebieden', de 
gebieden die tussen de (haven)bedrijven en de achterliggende woondorpen liggen.  In die 
gebieden worden  brede vrijliggende fietspaden  aangelegd die zowel  voor de bedrijven  in 
de haven als voor de kanaaldorpen een vlotte fietsverbindingsfunctie opnemen.  De 
inrichting en de aanleg  van fietspaden in die gebieden wordt meegefinancierd  door het 
Vlaamse Gewest (AWV,  AMT, VLM) het Oost-Vlaamse provinciebestuur,  de lokale besturen  
en door het havenbedrijf.
Op die manier wordt voor de fietsers een alternatieve,  vlotte en veilige  fietsroute 
aangeboden voor het bereiken van de bedrijven, een fietsroute die niet langs/op de N474 
maar wel parallel aan de route N474 loopt.
Graag verneem ik hieromtrent de laatste stand van zaken.
1.Tegen  wanneer is de overdracht naar de lokale besturen en wegbeheerders voorzien?
2.Werden de werken waarvan sprake  in het antwoord van de minister aangevat,  met 
name de aanleg  van een voor fietsers alternatieve, vlotte en veilige fietsroute voor het 
bereiken van de bedrijven  parallel  aan de route  N474? Zo niet, kunnen  er snelle 
tussentijdse aanpassingen  aangebracht worden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1578 van 1 september  2021
van STEPHANIE Dâ€™HOSE
1.De overdracht van de gewestweg  N474 is nog niet concreet gepland. AWV zal eerst 
nog een structureel  onderhoud uitvoeren aan de wegverharding.  Hiervoor  wordt  
budget voorzien op het investeringsprogramma van 2022.  Na de uitvoering  van die 
werken zal de overdracht van de weg gebeuren.
2.De alternatieve  parallelle fietsinfrastructuur voor de N474 loopt via de 
koppelingsgebieden Langerbrugge en Doornzele, en is sinds 2021 volledig afgewerkt 
en functioneel.  Die fietsroute  heeft aantakkingen op de bestaande  straten  en wegen 
en geeft zo verbindingen met de N474.
Samen met North Sea Port werken  we aan een oplossing voor het fietsverkeer in de 
omgeving van de Langerbruggekaai. De zijstraten en aantakkingen op de 
Langerbruggekaai (N474) bieden namelijk kansen om de fietsveiligheid te verhogen. 
Daarbij kan ook verder onderzocht worden of de bedrijven  gelegen op de 
Langerbruggekaai bereik gemaakt  kunnen worden via deze achterliggende 
fietsinfrastructuur. De opties worden nu verder bekeken. 
Ik heb daarnaast aan gouverneur  Van Cauter gevraagd om samen met alle betrokken 
overheden (Stad Gent, de provincie  Oost-Vlaanderen, AWV, DVW,  MOW/AMT, DWV, 
North Sea Port en Infrabel) alle knelpunten  voor fietsers in, en naar, het havengebied 
verder in kaart te brengen. Het Projectbureau Gentse kanaalzone  zal tenslotte ook het 
bestaande Raamplan Fiets updaten en evalueren.  Dit alles moet dan uitmonden in een 
Masterplan Fiets, waarmee alle betrokken overheden  dan ook verder aan de slag zullen  
gaan. 
