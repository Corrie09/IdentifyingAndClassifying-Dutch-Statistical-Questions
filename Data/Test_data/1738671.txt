title: Vervoersmodi in privébedrijven - Stand van zaken
thema: Economie
Mobiliteit en Verkeer
pdf link: https://docs.vlaamsparlement.be/pfile?id=1738671
thema link: https://www.vlaamsparlement.be/parlementaire-documenten/schriftelijke-vragen/1538023
SCHRIFTELIJKE VRAAG
nr. 1434
van MERCEDES VAN VOLCEM
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Vervoersmodi in privébedrijven  -  Stand van zaken
De leasefiets boomt. Jaarlijkse groeipercentages van 20 tot 30 procent zijn geen 
uitzondering. De spurt zal nog wel even aanhouden nu ook overheidspersoneel 
binnenkort zijn eindejaarspremie deels kan inruilen voor een fiets. De leasefiets  kan nog 
niet tippen  aan het slordige miljoen bedrijfswagens op de Belgische wegen: de cijfers 
lopen wat uiteen maar de meeste mensen in de sector schatten  dat inmiddels een 50.000 
tot 60.000  leasefietsen rondrijden.  Dat aantal groeit explosief. Waar de fiets tot een jaar 
of vijf geleden vooral werd beschouwd  als ideaal  voor pendelafstanden van vijf tot tien 
kilometer, is dat door de elektrische fiets in het algemeen en de speedpedelec in het 
bijzonder opgelopen  tot twintig kilometer en meer. Daardoor is de fiets voor veel meer 
mensen een echt alternatief voor de auto geworden.
De fiets is niet noodzakelijk een alternatief voor de auto, maar een extra in de 
multimodale oplossing van het mobiliteitsvraagstuk. De leasefiets onderscheidt  zich van 
de bedrijfswagen of bus onder meer doordat  het concept meteen voor alle (vaste) 
werknemers beschikbaar  is. Dat zal het komende jaar waarschijnlijk nog een stevige 
impuls krijgen. De Vlaamse Regering  paste  de regelgeving zo aan dat ambtenaren  en 
personeelsleden op gemeentelijk en provinciaal niveau  voortaan ook een leasefiets 
kunnen kiezen. De regeling  moet nog op het lokale niveau  worden  uitgewerkt,  maar de 
komst lijkt onvermijdelijk.
1.Hoeveel werknemers bij bedrijven maken  op dit moment  gebruik van een 
abonnement op het openbaar  vervoer?  Graag  een overzicht voor de laatste tien jaar.
2.Hoeveel werknemers bij bedrijven maken op dit moment gebruik van een woon-
werkvergoeding voor hun wagen? Graag  een overzicht voor de laatste tien jaar?
3.Hoeveel werknemers bij bedrijven maken op dit moment aanspraak op een 
fietsvergoeding?
4.Hoeveel werknemers bij bedrijven maken  op dit moment  gebruik van een 
bedrijfswagen?
5.Zal de minister  erop inzetten om ook leasefietsen te promoten bij interimcontracten 
en privébedrijven .
Deze vraag werd gesteld  aan de ministers  Hilde Crevits  (931), Lydia  Peeters (1434).
LYDIA PEETERS 
VLAAMS MINISTER VAN MOBILITEIT  EN OPENBARE  WERKEN
GECOÖRDINEERD ANTWOORD
op vraag nr. 1434 van 24 juni 2021
van MERCEDES VAN VOLCEM
1.De Lijn heeft geen zicht op het aantal werknemers dat gebruik maakt van een 
abonnement openbaar vervoer  aangezien de abonnement per leeftijdsgroep zijn en niet 
op basis van al dan niet werknemer/ambtenaar/… zijn.  U vindt alle info over type 
abonnement terug op www.delijn.be .
Wel heeft De Lijn zicht op het aantal werknemers de waarbij de werkgever  tussenkomt 
via het derdebetalersysteem. 
De Lijn heeft met bepaalde werkgevers een derdebetalerovereenkomst. De werkgever  
treedt dan op als derdebetaler voor het abonnement van zijn werknemer en heeft 
daarover rechtstreeks contact met De Lijn. De cijfers  van het aantal abonnementen 
kan u terugvinden in de onderstaande tabel.
Met andere werkgevers is niet zo een contract afgesloten. De Lijn heeft van deze 
bedrijven geen weet of er en hoeveel werknemers er gebruik maken  van een 
abonnement voor hun woon-werk-verkeer.
Hierbij per jaar het overzicht van het aantal  derdebetalersabonnementen, betaald  door 
werkgevers.
DBS Werknemers aantal abonnementen per jaar
dec/10 dec/11 dec/12 dec/13 dec/14 dec/15 dec/16 dec/17 dec/18 dec/19 dec/20
22.421 24.951 27.188 28.294 28.421 29.998 31.495 32.972 33.099 33.656 26.787
De tabel geeft cijfers over de De Lijn-abonnementen, niet over gecombineerde 
abonnementen, zoals NMBS-De Lijn of MTB/BRUPASS.
De VDAB beschikt niet over de gevraagde  gegevens.
2.tot en met 5
Op deze vragen kan ik u geen antwoord geven  aangezien mijn administratie noch deze 
van mijn collega-minister Crevits over dergelijke gegevens beschikken.
