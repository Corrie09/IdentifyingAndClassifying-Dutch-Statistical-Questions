title: Operatie Proper - Deelname en financiële beloning (4)
thema: Natuur en Milieu
pdf link: https://docs.vlaamsparlement.be/pfile?id=1747722
thema link: https://www.vlaamsparlement.be/parlementaire-documenten/schriftelijke-vragen/1547968
SCHRIFTELIJKE VRAAG
nr. 1271
van BRECHT WARNEZ
datum: 2 augustus  2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Operatie Proper  -  Deelname en financiële beloning (4)
Ik verwijs naar mijn schriftelijke vraag  nr. 1036 van 26 mei 2021. In haar antwoord gaf 
de minister  aan dat de projecten nog in de rapporteringsfase zaten en de toegekende  
bedragen nog niet bekend waren.
Operatie Proper is een belangrijk sensibiliserend en educatief  project waarbij scholen en 
verenigingen zich engageren  om de strijd tegen zwerfvuil  aan te gaan. Om de scholen en 
verenigingen te stimuleren en te ondersteunen, hebben ze bij Operatie Proper recht op 
een beloning van 3 euro per lid/leerling  met een maximum van 1500 euro. Ook lokale  
besturen krijgen per voltooid actieplan een vergoeding van 250 euro. In West-
Vlaanderen namen 173 scholen  en 52 verenigingen deel in het schooljaar 2020-2021.
Deelnemende scholen en verenigingen moeten rapporteren  of ze de acties van hun 
actieplan hebben  uitgevoerd of niet. Op basis van die rapportage kent het lokaal bestuur 
of de afvalintercommunale  de beloning  al dan niet toe. Deelnemers konden t.e.m. 18 juli 
2021 hun rapportering indienen.
1.Wat is de totale som van alle financiële beloningen die aan de 629 scholen  en 148 
verenigingen in Vlaanderen werden toegekend?
2.Kan de minister een oplijsting bezorgen van de West-Vlaamse  scholen en 
verenigingen die deelnamen  in het schooljaar 2020-2021 met vermelding van de 
status van het actieplan (al dan niet voltooid) en de toegekende  beloning per school 
en vereniging?  Graag een opsplitsing bij de scholen per onderwijsniveau 
(kleuterschool, lagere school en secundaire school).
3.Wat is de definitieve conclusie  en evaluatie van de minister bij de uitrol van Operatie 
Proper in 2020-2021? Welke lessen worden hieruit getrokken voor 2022?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1271 van 2 augustus 2021
van BRECHT WARNEZ
1.Er zijn 615 actieplannen beloond  voor een totaal bedrag van €484 866.
2.De oplijsting is gemaakt. Zie bijlage.  In West-Vlaanderen zijn 179 actieplannen 
beloond ten bedrage  van €136 149.
3.Ondanks een bewogen  schooljaar voor scholen en verenigingen, omwille  van COVID-
19, zijn er toch 777 deelnemers  in het project gestapt, met een volgehouden  
inspanning van bijna 80% van de deelnemers. De inspanningen waren hier en daar 
wel beperkter omwille van geen of gedeeltelijke school of werking, maar de 
deelnemers hebben hun beste beentje  voor gezet. Getuige daarvan  de acties  op het 
terrein. Het project  blijft in een moeilijke  periode dus zeker overeind.
Op basis van de voorbije  edities passen  we een aantal  zaken  aan:
Zo zal het platform van Operatie Proper gebruiksvriendelijker worden.
Het project is op maat gesteld voor scholen en jeugdverenigingen  omwille van 
de educatieve waarde  van het project.
Daarom zijn de actieplannen herwerkt en bevatten ze meer inhoudelijke 
ondersteuning (meer  uitleg, tips, tools…).
Elke deelnemer zal het actieplan kunnen  vormgeven met een actiepunten  naar 
keuze, waardoor ze zelf hun traject  over meerdere jaren kunnen plannen.
De beloning  wordt  anders berekend, niet meer op basis van aantal deelnemers 
maar op basis van inhoudelijke keuzes.
Een deel van de beloning wordt pro-rata toegekend. Heeft  een deelnemer het 
actieplan niet volledig afgewerkt,  dan kan een deel van de beloning afgehouden 
worden, maar niet volledig. Er zijn wel minimum voorwaarden. Zo kan bv. in 
een periode met COVID meer flexibiliteit gegeven worden.
BIJLAGE
Oplijsting
