title: Tuinbouwsector - Asielzoekers als seizoensarbeiders
thema: Landbouw
Visserij
Werk
pdf link: https://docs.vlaamsparlement.be/pfile?id=1743754
thema link: https://www.vlaamsparlement.be/parlementaire-documenten/schriftelijke-vragen/1542007
SCHRIFTELIJKE VRAAG
nr. 946
van LOES  VANDROMME
datum: 5 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Tuinbouwsector  -  Asielzoekers als seizoensarbeiders
De laatste  jaren ervaart de tuinbouwsector steeds meer problemen  bij het invullen van 
arbeidsplaatsen tijdens  de seizoenspieken.
De grote aantallen Poolse, Roemeense of Bulgaarse arbeiders zijn niet altijd meer 
beschikbaar omdat deze mensen steeds  vaker  een goed betaalde job in eigen land vinden.
Daarom wordt de blik meer en meer gericht  naar landen  buiten  de Europese  Unie. Het 
Vlaamse aanwervingsbeleid voor niet-EU-burgers  is echter  aan strikte regels  gekoppeld.
Als het duidelijk is dat vele vacatures langdurig  blijven openstaan en men onvoldoende 
mensen kan vinden voor bepaalde jobs, dan kan men als werkgever een aanvraag indienen 
om mensen van buiten de EU tewerk te stellen  binnen het systeem van seizoensarbeid.
In verschillende Vlaamse tuinbouwbedrijven zijn via deze maatregel asielzoekers aan het 
werk als seizoensarbeider. Voor deze mensen is de regeling ook wat versoepeld sinds de 
coronacrisis. De verplichte wachttijd  vooraleer men kan werken, valt bijvoorbeeld weg.
Hoeveel asielzoekers werden gedurende  de 2 voorbije  jaren als seizoensarbeider  ingezet?  
Graag een overzicht  per kwartaal, per provincie, per sector (en deeltak van de sector) 
waarin zij tewerkgesteld worden en een onderscheid naar gender.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 946 van 5 juli 2021
van LOES  VANDROMME
Het Vlaamse gewest  beschikt enkel over cijfers van buitenlandse (=niet-EER) 
seizoenarbeiders die over een toelating  tot arbeid dienen te beschikken om in Vlaanderen  
te werken. Asielzoekers zijn na 4 maanden asielprocedure  van rechtswege  toegelaten  tot 
de arbeidsmarkt. Zij worden niet beschouwd  als economisch migrant en moeten  hiervoor 
dus geen gewestelijke toelating  aanvragen.  Ook VDAB heeft geen specifieke cijfers  over 
asielzoekers in het werkzoekendenbestand. 
Bijgevolg heb ik geen zich op het aantal asielzoekers dat effectief tewerkgesteld wordt in 
Vlaanderen, noch op het aantal tewerkstellingen van asielzoekers in de tuinbouwsector. 
Ter info geef ik u het aantal toelatingen  tot arbeid voor buitenlandse (niet-EER) 
seizoenarbeiders mee sedert  2018 (economische migranten). Asielzoekers vallen hier voor 
alle duidelijkheid  niet onder.  
Toelatingen seizoenarbeid
2018 2019 2020 2021 (tot 12/7)
Aantal afgeleverde toelatingen
88 98 755 385
Aantal individuele arbeidskrachten
68 77 670 395
(duiding: verlengingen in 
zelfde jaar) (duiding: verlengingen in 
zelfde jaar) (duiding: verlengingen in 
zelfde jaar) (duiding: weigering van 
werknemers)
