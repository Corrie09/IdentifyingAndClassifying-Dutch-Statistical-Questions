title: Dierproeven op honden - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1747695
thema link: https://www.vlaamsparlement.be/parlementaire-documenten/schriftelijke-vragen/1547315
SCHRIFTELIJKE VRAAG
nr. 906
van LUDWIG  VANDENHOVE
datum: 19 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dierproeven op honden  -   Stand van zaken
Voor onderzoek door Janssen Pharmaceutica  naar het verband  tussen epilepsie  en 
hartritmestoornissen kregen twaalf  gezonde honden elektroden in hun schedel  geplant 
voor het toedienen  van elektrische  stroom. De elektrische stroomstoten zijn bedoeld om 
hersenschade bij de honden te creëren, om beroertes te veroorzaken.  Een dag voor de 
operatie kregen zes van de twaalf honden een middel geïnjecteerd om 
hartritmestoornissen op te wekken. Op het einde  van het experiment werden  alle honden 
gedood.
1.Hoeveel dierproeven  werden  per jaar van 2015 tot en met 2020 uitgevoerd op 
honden en hoeveel individuele honden werden hiervoor  gebruikt?  Hoeveel van deze 
honden werden daarna ook gedood?
2.Hoeveel inspecties voerde de dienst Dierenwelzijn uit bij onderzoeksinstellingen die 
dierproeven uitvoeren per jaar van 2015 tot en met 2020? Hoeveel van deze 
inspecties werden  uitgevoerd bij Janssen Pharmaceutica?
3.Hoeveel inbreuken werden vastgesteld  door de dienst Dierenwelzijn bij 
onderzoeksinstellingen die dierproeven uitvoeren per jaar vanaf  2015 tot en met 
2020? Hoeveel van deze inbreuken  werden  vastgesteld bij Janssen Pharmaceutica?
4.Welke acties moeten Janssen  Pharmaceutica en andere privé-onderzoeksinstellingen  
verplicht ondernemen om alternatieven te zoeken voor deze proeven? Hoe wordt 
verzekerd dat zo weinig mogelijk gebruikgemaakt wordt van dierproeven?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 906 van 1 juli 2021
van LUDWIG  VANDENHOVE
1.Hieronder vindt u een overzicht van het aantal dierproeven dat uitgevoerd werd op 
honden per jaar. Het aantal individuele  dieren  wordt niet gerapporteerd. 
Bij rapportering in de categorie ‘hergebruik’  wil dit zeggen dat het om een dierproef  
gaat die werd uitgevoerd  op een dier dat al eerder in één of meerdere dierproeven 
gebruikt werd. 
Aantal inclusief  
hergebruik Aantal exclusief 
hergebruik Hergebruik 
2015 1785 522 1263 
2016 1498 314 1184
2017 1833 334 1499
2018 1684 367 1317
2019 1286 526 760
2020 De cijfers  van 2020 worden in het najaar van 2021 gepubliceerd. 
2-3.
Aantal geïnspecteerde  labo’s Aantal geïnspecteerde  labo’s waar 
inbreuken werd vastgesteld
2015 44 25
2016 42 28
2017 43 24
2018 39 21
2019 42 25
2020 42 31
Er wordt bijgehouden in welk aantal labo’s inbreuken (opmerkingen) werden 
genoteerd door de inspecteur. Er is geen afzonderlijke telling van het aantal 
inbreuken. Aangezien de genoteerde  inbreuken  sterk verschillen  qua aard, lijkt het 
ook niet zinvol en mogelijks misleidend om deze op deze wijze te tellen en bij te 
houden. 
Een belangrijke kanttekening is dat de meest voorkomende  inbreuken in 
proefdierlabo’s van administratieve aard zijn. Er wordt bijvoorbeeld tijdens de 
inspectie vastgesteld dat bepaalde documenten  (zoals de proefdiercertificaten of 
bewijzen van permanente  vorming van het personeel) niet onmiddellijk voorgelegd 
kunnen worden  bij een onaangekondigde inspectie. Dit wordt bijgevolg genoteerd als 
een ‘inbreuk’, al heeft deze uiteraard geen directe  invloed op het welzijn  van de 
dieren in het betreffende  labo. 
Er werden in het verleden slechts  zelden inbreuken vastgesteld met een mogelijke 
negatieve invloed of slechts zeer zelden  inbreuken met een manifeste negatieve 
invloed. 
4.Wettelijk  is voorzien  dat dierproeven beperkt  worden tot het strikt noodzakelijke, en 
dat geen dierproef uitgevoerd mag worden indien  het nagestreefde resultaat kan 
worden verkregen  met behulp van een andere methode  waarbij geen levende  dieren 
worden gebruikt. 
In de praktijk  houdt dit in dat elke proefdiergebruiker verplicht  is dierproeven vooraf 
voor evaluatie en goedkeuring voor te leggen  aan een ethische  commissie.  De 
ethische commissie  staat onder  andere in voor de projectevaluatie, waarin onder 
andere afgewogen  moet worden of de verwachte  resultaten van de proef het gebruik 
van de dieren rechtvaardigt. Ook moet steeds worden afgewogen of het project  in 
overeenstemming is met de vereiste vervanging, vermindering en verfijning. 
