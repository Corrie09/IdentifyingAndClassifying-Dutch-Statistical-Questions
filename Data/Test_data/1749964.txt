title: Doortrekking N41 Dendermonde-Aalst - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749964
thema link: https://www.vlaamsparlement.be/parlementaire-documenten/schriftelijke-vragen/1548803
SCHRIFTELIJKE VRAAG
nr. 1576
van FREYA SAEYS
datum: 1 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Doortrekking N41 Dendermonde-Aalst  -  Stand van zaken
De doortrekking van de gewestweg  N41 is een dossier dat al lang aansleept.  In 2017 
vroeg ik toenmalig  bevoegd minister Weyts naar een nieuwe  studie inzake deze 
doortrekking van de gewestweg. Hij trok toen een budget  van 700.000  euro uit voor een 
nieuwe studie met betrekking tot de technische ondersteuning. In het antwoord op mijn 
schriftelijke vraag nr. 606 van 21 februari 2019 gaf hij aan in het kader van de lopende 
studie over te gaan tot het herbekijken  van de verkeersgegevens voor de N41 in 
samenspraak met het Vlaams Verkeerscentrum, met uitvoering van nieuwe  
verkeerstellingen. Om deze reden zou de studie langer duren dan gepland.
In haar antwoord  op mijn schriftelijke vraag nr. 173 van 19 november 2019 gaf de 
minister aan dat de bezwaren, die in beroep zijn aangebracht voor de Raad van State, 
zijn geïnventariseerd. Naast de argumenten betreffende milderende en compenserende 
maatregelen die onvoldoende waren uitgewerkt in de plan-MER-fase, die aanleiding 
gaven tot de nietigheidsverklaring van het provinciaal ruimtelijk  uitvoeringsplan  (PRUP),  
waren er nog vele andere bezwaren. De belangrijkste bezwaren  hadden betrekking op de 
gebruikte verkeersgegevens en het niet voldoende  onderzoeken van mogelijke 
alternatieve tracés.  Aangezien  een groot deel van de bezwaren afkomstig  waren van de 
gemeente Lebbeke, zijn deze bezwaren met de betrokken gemeente  doorgenomen, 
waaruit de noodzaak tot de nieuwe verkeersmodellering en een quickscan van alle 
alternatieven is gebleken. In het kader van de lopende studie werd daarom overgegaan 
tot het herbekijken  van de verkeersgegevens  voor de N41 in samenspraak met het 
Vlaams Verkeerscentrum, met uitvoering  van nieuwe verkeerstellingen.
Deze resultaten zouden met de verschillende  actoren worden besproken en er zou een 
projectstuurgroep opgericht worden.
1.Wat zijn de resultaten van deze nieuwe verkeerstellingen?
2.Werd  deze projectstuurgroep  opgericht? Welke gemeenten  zijn hierin  
vertegenwoordigd? Wat zijn de standpunten van de verschillende actoren?
3.Werden mogelijke  alternatieve tracés al voldoende onderzocht? Zo ja, zijn er 
resultaten van en welke zijn dat?
4.Wat zijn de verdere stappen  die ondernomen gaan worden  in dit dossier?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1576 van 1 september  2021
van FREYA SAEYS
1.De resultaten van de verkeerstelling  en de verwerking ervan in het verkeersmodel  
geven aan dat:
●De aanleg van een nieuwe secundaire wegverbinding haar taak zou vervullen  door 
het verzamelen  en verbinden van verkeer tussen Dendermonde/Lebbeke/Aalst. 
Immers zou deze nieuwe secundaire weg +- 700 pae/uur/rijrichting aantrekken. 
Volgende doelstellingen zouden dan ook behaald worden:
-verhogen leefbaarheid en verkeersveiligheid Noordlaan Dendermonde;
-verhogen leefbaarheid en verkeersveiligheid kern Oudegem;
-verhogen leefbaarheid en verkeersveiligheid kern Gijzegem;
-verhogen leefbaarheid en verkeersveiligheid kern Wieze;
●Bijkomend  werd eveneens de variante  bekeken waarbij  in tegenstelling tot het 
PRUP voorstel thv de Hogebrug geen gelijkgrondse aansluiting (lichtengeregeld 
kruispunt) met deze nieuwe verbindingsweg  wordt voorzien. Hieruit blijkt dat deze 
nieuwe weg haar taak op regionaal niveau blijft vervullen en dat deze ingreep  
gunstige effecten  heeft om te vermijden dat verkeer via de kern van Denderbelle 
en de Kouterbaan richting dit nieuw kruispunt wordt aangetrokken.
2.Op heden werd deze projectstuurgroep nog niet opgericht. Naast de optimalisatie  van 
het verkeersmodel heeft AWV in tussentijd  binnen de Vlaamse overheid  de 
haalbaarheid van het voorkeurstracé  uit het PRUP afgetoetst:
Binnen de Vlaamse overheid  blijkt het PRUP-tracé haalbaar te zijn.
In het najaar wordt een overleg voorzien met de gemeente Lebbeke om af te toetsen  
of hun bekommernissen in de uitgevoerde  onderzoeken  (update verkeersmodel, 
overstromingsgevoeligheid, impact  voor Denderbelle, alternatievenonderzoek, 
natuurcompensatie) voldoende werden beantwoord.
3.In het PRUP werden  reeds 4 mogelijke tracés onderzocht:

In de bezwaarschriften tegen het PRUP wordt  evenwel door de indieners en de 
gemeente Lebbeke, aangegeven  dat bepaalde  varianten (zie onderstaande rode 
tracés, alsook  het nul plus alternatief)  niet werden onderzocht.
Op basis van het verkennend gesprek  met de gemeente Lebbeke zal bekeken  worden 
of er nog varianten aan de reeds onderzochte tracés dienen toegevoegd te worden. 
4.-overleg met gemeente Lebbeke
-oprichten projectstuurgroep, afbakenen scope  project  en te onderzoeken varianten
-opmaak plan-MER en PRUP/GRUP
