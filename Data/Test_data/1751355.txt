title: Gezinszorg - Stand van zaken (2)
thema: Welzijn en Gezin
pdf link: https://docs.vlaamsparlement.be/pfile?id=1751355
thema link: https://www.vlaamsparlement.be/parlementaire-documenten/schriftelijke-vragen/1548332
SCHRIFTELIJKE VRAAG
nr. 834
van KATRIEN  SCHRYVERS
datum: 24 augustus  2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Gezinszorg  -  Stand van zaken (2)
Wie in zijn thuissituatie vanuit een bepaalde zorgbehoefte nood heeft aan hulp, kan zich 
richten tot een dienst  voor gezinszorg en aanvullende thuiszorg (DGAT). Deze dienst kan 
persoonsverzorging, psychosociale en pedagogische of agogische ondersteuning en 
huishoudelijke hulp bieden. Bij het bepalen van de gebruikersbijdrage voor gezinszorg 
wordt hoofdzakelijk rekening gehouden met de samenstelling van het gezin en het 
maandelijkse inkomen.
De DGAT kan beslissen  om bepaalde  uitzonderlijke medische en farmaceutische kosten die 
het gezinsbudget erg belasten, in mindering  te brengen van de inkomsten.  Voor wie zwaar  
zorgbehoevend is, is de dienst verplicht  om een korting op de gebruikersbijdrage  toe te 
passen.
In zijn antwoord op mijn schriftelijke vraag  nr. 42 van 14 oktober  2020 gaf de minister 
cijfers van 2019 met betrekking  tot de DGAT.
In het regeerakkoord is opgenomen dat voor de huidige poetstaken binnen  de gezinszorg 
zal worden gerekend op de dienstencheques. Poetshulp  in het kader van de gezinszorg  zal 
alleen nog mogelijk zijn in situaties waar het gebruik van dienstencheques  niet haalbaar is 
door de hogere  eigen bijdrage ten overstaan  van dienstencheques  of door specifieke 
kwetsbaarheden op basis van vooraf bepaalde criteria. In antwoord op mijn vraag  om uitleg 
(nr. 1282) van 11 februari  2020 daarover zei de minister voor deze transitie een concept 
klaar te willen hebben tegen  eind 2020. Tijdens de commissievergadering  van 5 januari  
2021 zei de minister het traject met de sector verder te willen uitwerken zodra  de impact 
van de coronapandemie op de sector  beheersbaar is.
1.In hoeveel dossiers  werd in 2020 gezinszorg aangeboden?  Hoeveel gezinnen werden  
geholpen door een dienst voor gezinszorg?  Graag een opdeling naargelang  het een 
openbare dan wel een private DGAT betreft.
2.Wat zijn de cijfers met betrekking tot het aantal toegekende en gepresteerde uren 
gezinszorg binnen de DGAT voor 2020? Graag een opdeling naargelang  het een 
openbare dan wel een private DGAT betreft.
3.In hoeveel dossiers  werd in 2020 aanvullende thuiszorg geboden? Over hoeveel 
gezinnen gaat dit? Graag  een opdeling naargelang het een openbare dan wel een 
private DGAT  betreft.
4.Hoeveel uren aanvullende thuiszorg verzorgden de logistieke  personeelsleden van de 
DGAT in 2020? Graag een opdeling naargelang het een openbare  dan wel een private 
DGAT betreft.
5.Hoeveel bedroeg de gemiddelde eigen bijdrage van de gebruiker per uur gezinszorg  in 
2020? Graag een overzicht naargelang van het hulptype  (gezinszorg, karweihulp, 
poetshulp, professionele hulp) en per provincie.
6.In hoeveel dossiers  betaalden gebruikers minder dan 7,20 euro in 2020? Graag een 
opdeling per provincie en graag  een onderverdeling naargelang het gaat om 
gezinszorg, poetshulp, karweihulp  of oppashulp.
7.In hoeveel dossiers gezinszorg betrof  in 2020 de gebruiker  een zwaar 
zorgbehoevende? Graag een opdeling  per provincie.
8.In hoeverre had de coronacrisis invloed op de vraag naar en aanbod aan gezinszorg?
9.Wat is de stand  van zaken met betrekking tot het overdragen van poetstaken binnen 
gezinszorg aan dienstenchequebedrijven?
10.Is al duidelijk op welke manier  de vaststelling zal gebeuren  van de criteria met 
betrekking tot de kwetsbaarheid van mensen, om te beoordelen of zij voor poetstaken 
een beroep kunnen doen op een dienst  voor gezinszorg  dan wel op een 
dienstenchequeonderneming?
11.Zal er bij de dienstenchequeondernemingen  een voldoende aanbod aan werknemers 
zijn om de poetstaken  die worden overgeheveld effectief  uit te voeren?  Heeft de 
minister daar al overleg over gehad met zijn collega bevoegd  voor Werk?
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 834 van 24 augustus 2021
van KATRIEN  SCHRYVERS
1.De diensten voor gezinszorg hebben  in 2020 in 123.144  dossiers  (of gezinnen) 
gezinszorg aangeboden:
a.openbare  diensten: 16.795 dossiers;
b.private diensten: 106.349 dossiers.
Het gaat (en dat geldt ook voor de antwoorden op de volgende vragen)  om de gegevens 
zoals de diensten voor gezinszorg die doorgestuurd hebben naar Vesta, het systeem 
van elektronische  gegevensuitwisseling tussen  de diensten en Zorg en Gezondheid.
2.De diensten voor gezinszorg  hebben  in 2020 16.487.724,33 uur gezinszorg verleend:
a.openbare  diensten: 2.545.574,07 uur;
b.private diensten: 13.942.150,26 uur.
De gepresteerde uren gezinszorg kunnen  niet volledig vergeleken worden  met het 
toegekende urencontingent, omdat  beide niet dezelfde uren omvatten.  Het toegekende 
urencontingent gezinszorg bevat niet alleen  de prestaties gezinszorg,  maar ook de 
gelijkgestelde uren (vergaderingen, wijkwerking,  â€¦). Ter informatie vindt u hieronder 
het totale urencontingent  gezinszorg voor 2020, dat toegekend  werd aan de diensten:
a.openbare  diensten: 2.940.764 uur;
b.private diensten: 15.057.515 uur.
3.De diensten  voor gezinszorg hebben  in 2020 in 67.069 dossiers (of gezinnen) 
aanvullende thuiszorg (poetshulp, karweihulp of professionele oppashulp) aangeboden:
a.openbare  diensten: 7.763 dossiers;
b.private diensten: 59.306 dossiers.
4.De diensten voor gezinszorg  hebben  in 2020 4.487.789,31 uur aanvullende thuiszorg 
verleend:
a.openbare  diensten: 453.120,43 uur;
b.private diensten: 4.034.668,88 uur.
5.Hieronder vindt u een tabel met de gewogen gemiddelde gebruikersbijdrage  per uur 
zorg in 2020. De gegevens zijn uitgesplitst per provincie, en er wordt  een onderscheid 
gemaakt tussen gezinszorg,  karweihulp, poetshulp en professionele oppashulp.
Gewogen gemiddelde 
gebruikersbijdrageGezinszorg Karweihulp PoetshulpProfessionele 
oppashulp
Brussels Gewest 6,25 11,94 7,05 2,82
Provincie Antwerpen 6,85 16,73 8,23 4,28
Provincie Limburg 6,98 11,71 8,23 6,51
Provincie Oost-Vlaanderen 7,25 15,57 8,42 4,36
Provincie Vlaams-Brabant 7,38 16,30 8,38 6,13
Provincie West-Vlaanderen 7,27 16,99 8,48 4,78
Regio niet bekend 4,23 11,64 5,39 4,17
Vlaanderen + Brussel 7,09 15,52 8,31 5,27
6.Hieronder vindt u een tabel met het aantal dossiers in 2020 waarvoor de gewogen 
gemiddelde gebruikersbijdrage minder dan 7,20 euro per uur bedraagt. De gegevens  
zijn uitgesplitst per provincie, en er wordt een onderscheid gemaakt tussen gezinszorg, 
karweihulp, poetshulp en professionele  oppashulp.
Aantal dossiers Gezinszorg Karweihulp PoetshulpProfessionele 
oppashulp
Brussels Gewest 979 1 412 46
Provincie Antwerpen 19.461 46 4.247 258
Provincie Limburg 7.327 108 1.603 166
Provincie Oost-Vlaanderen 14.962 31 3.277 359
Provincie Vlaams-Brabant 8.593 54 1.476 19
Provincie West-Vlaanderen 13.538 32 2.785 581
Regio niet bekend 2.900 6 811 13
TOTAAL 67.760 278 14.611 1.442
7.Hieronder vindt u een tabel met het aantal dossiers gezinszorg in 2020 waarvoor de 
BEL-profielscore van de gebruiker 35 of meer is (= de gebruiker  is zwaar  
zorgbehoevend). De gegevens zijn uitgesplitst per provincie,  maar hebben dus 
uitsluitend betrekking op de dossiers waarbij er gezinszorg  verleend werd aan de 
gebruiker.
Het gaat in de onderstaande tabel om dossiers waarvoor de gewogen gemiddelde BEL-
profielscore op jaarbasis 35 of meer bedraagt. Per prestatie van het dossier in 2020 
werd de BEL-profielscore die op dat ogenblik van toepassing was op de gebruiker, 
vermenigvuldigd met het aantal effectief  gepresteerde uren.  De som van die 
berekeningen voor een dossier werd dan gedeeld door het totale aantal effectief 
gepresteerde uren in 2020 voor dat dossier.
Brussels Gewest 578
Provincie Antwerpen 14.750
Provincie Limburg 7.812
Provincie Oost-Vlaanderen 10.894
Provincie Vlaams-Brabant 7.614
Provincie West-Vlaanderen 10.004
TOTAAL 51.652
8.Op vraag  van de sector  werd de uitbreiding van de uren gezinszorg  van 2020 pas op 1 
januari 2021 aan de diensten toegekend. Door de COVID-19-pandemie  viel er namelijk 
een deel van de zorg en ondersteuning  weg, enerzijds door ziekte van personeel, en 
anderzijds door annuleringen  door gebruikers.
Er werd in 2020 wel meer gezinszorg  verleend  dan in 2019: 16.419.304,41 uur in 2019,  
en 16.487.724,33 in 2020. Dat komt omdat  de diensten voor gezinszorg  hun 
verzorgend personeel tijdens de COVID-19-pandemie ook elders ingezet hebben, 
bijvoorbeeld in woonzorgcentra en schakelzorgcentra.  De diensten  die geconfronteerd 
werden met een vermindering van het aantal zorgvragen,  hebben hun verzorgend  
personeel dus ingezet in andere zorgvormen, waar op dat ogenblik een grote nood was 
aan helpende handen.
Bij aanvullende thuiszorg daalde het aantal gepresteerde  uren wel: 4.726.492,96 uur 
in 2019, en 4.487.789,31  uur in 2020. Hier was het minder evident  voor de diensten  
om het logistiek personeel tijdens de COVID-19-pandemie  elders aan het werk te 
zetten.
9.Door de COVID-19-pandemie stond het traject rond de afbakening van de poetshulp 
tussen de diensten voor gezinszorg en de dienstenchequesondernemingen on hold. Het 
is de bedoeling dat traject dit najaar opnieuw op te starten.
Ondertussen merken we bij de diensten voor gezinszorg wel een omzetting van hun 
toegewezen aantal vte logistiek personeel naar uren gezinszorg. Dit jaar werden  er 
39,3 vte logistiek personeel omgezet in 47.929 extra uren gezinszorg. In het kader van 
de omzettingskalender van de voorafgaande  vergunningen van de woonzorgcentra 
werden er ook 105 woongelegenheden  niet naar 38 vte logistiek personeel omgezet, 
zoals oorspronkelijk gepland  was, maar wel naar 46.344 extra uren gezinszorg.
10.De wijze waarop het criterium van kwetsbaarheid van mensen bepaald wordt,  moet 
nog verder onderzocht worden.  Het criterium moet objectief  vastgesteld kunnen 
worden aan de hand van de gebruikte inschalingsinstrumenten. Sinds 1 juni 2021 is 
het gebruik van de BelRAI Screener verplicht binnen  de diensten voor gezinszorg,  
voorheen was dat de BEL-profielschaal. Het is de bedoeling om onmiddellijk te werken 
met de nieuwe  BelRAI Screener om het criterium kwetsbaarheid te bepalen. Er zijn 
momenteel nog geen algemene Vlaamse data, maar er wordt  onderzocht of de data uit 
het pilootproject BelRAI Screener in de regio Dendermonde  gebruikt kunnen worden.
11.Het is op dit ogenblik nog te vroeg om op deze vraag een antwoord te geven.  Zodra er 
meer zicht is op de criteria die de doelgroep voor poetshulp  binnen  de diensten voor 
gezinszorg afbakenen,  en daardoor ook op de grootte van de groep gebruikers die 
voortaan voor poetshulp een beroep  moet kunnen doen op dienstencheques,  zal ik 
daarover overleg  opstarten met mijn collega, minister Crevits, bevoegd voor Werk, en 
het departement  Werk en Sociale Economie.
