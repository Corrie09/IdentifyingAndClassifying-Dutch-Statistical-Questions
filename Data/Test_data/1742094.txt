title: Fietsprojecten West-Vlaanderen - Studie 'Structureel onderhoud doortocht Vlamertinge'
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742094
thema link: https://www.vlaamsparlement.be/parlementaire-documenten/schriftelijke-vragen/1545145
SCHRIFTELIJKE VRAAG
nr. 1488
van MARTINE FOURNIER
datum: 13 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Fietsprojecten West-Vlaanderen   -  Studie ‘Structureel onderhoud doortocht Vlamertinge’
In haar antwoord op schriftelijke vraag  nr. 1023 van 9 april 2021 van Brecht  Warnez gaf 
de minister een overzicht van de vastgelegde fietsprojecten in de provincie  West-
Vlaanderen voor het jaar 2020. Op deze lijst las ik dat 6335,56  euro gereserveerd is voor 
de studie ‘Structureel onderhoud  doortocht Vlamertinge’ in Ieper.  De werken  zouden 
worden uitgevoerd door het Agentschap Wegen en Verkeer (AWV) en bestaan voor 100 
procent uit fietsinvesteringen.
In het antwoord op schriftelijke vraag nr. 820 van 7 mei 2020 stelde de minister over het 
ontwerp van geïntegreerd investeringsprogramma  (GIP) en de doortocht in Vlamertinge:  
“De studie is gegund en vastgelegd voor een bedrag  van 362.115,40  euro inclusief BTW 
waarvan 337.478,67 euro ten laste van het Agentschap Wegen en Verkeer (AWV), 
6.159,18 euro ten laste van de stad Poperinge en 18.477,55 euro ten laste van de stad 
Ieper en geviseerd op 29 november 2019. De totale prijs, volgens actuele  raming van dit 
project, is 7.262.115,4 euro.”
1.Wat is de stand van zaken  in dit dossier? Hoever  staat de studie?
2.Hoe verloopt het overleg tussen Ieper en Poperinge?
3.Is er al zicht op een timing?
4.Welk budget werd uiteindelijk  vrijgemaakt?  Is het bedrag volledig voor de 
fietsvoorzieningen aangerekend?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1488 van 13 juli 2021
van MARTINE FOURNIER
1.De studiefase is gestart op 13 mei 2020. De startnota  is afgerond en extern 
gecommuniceerd. De feedback van de externe  communicatie is besproken ter 
voorbereiding van de projectnota fase. Er werden technische ontwerp besprekingen 
gehouden met de Vlaamse Milieumaatschappij (VMM),  Aquafin NV, Provincie West-
Vlaanderen en de steden Ieper en Poperinge in verband met de afstemming  van de 
rioleringsstudie. De aparte studie  van de riolering, door Aquafin  NV, is bezig  en bevindt 
zich in voorontwerpfase. De projectnotafase van de studie is momenteel in 
voorbereiding.  
2.Beide stadsbesturen  worden bij het projectoverleg nauw betrokken  aangezien beide  
steden ook medefinancier zijn van het gezamenlijke studiecontract. Agentschap Wegen 
en Verkeer (AWV)  leidt en coördineert dit studiecontract via het aangestelde 
studiebureau volgens de geldende regelgevingen.    
3.Een concrete timing  kan nog niet worden gegeven.  De studie dient nog verder  
uitgewerkt te worden. Tevens zijn er procedureel nog stappen  te doorlopen na de 
startnota fase. Cfr. het antwoord op deelvraag  2 bij de schriftelijke  vraag nr 820 van 
Bert Maertens  van 7 mei 2020. Op heden is het moeilijk dit te kwantificeren.
4.Het studiebudget voor de herinrichting van de bovenbouw incl.fietspaden is vastgelegd 
geweest in 2019 voor een bedrag van 
○362.115,40  euro inclusief BTW waar van 337.478,67 euro ten laste van AWV, 
○6.159,18 euro ten laste van de stad Poperinge, 
○18.477,55 euro ten laste van de stad Ieper.  
Het doel van de studie  is om een ontwerp op te maken voor de herinrichting van de 
N308 op grondgebied Ieper en Poperinge voor het wegvak tussen kmpt 3.0 en kmpt 
9.4, met inbegrip van de doortochten van Vlamertinge en Brandhoek. 
De studie van de riolering in de weg is niet begrepen in deze opdracht, de afstemming 
en coördinatie  van bovenbouw en onderbouw wel.
Aangezien noch de timing-, noch het ontwerp van het project vast ligt, is het project 
niet  opgenomen in de doorkijk van het GIP 2022-2023.
