title: Afgedankte voertuigen - Recyclage
thema: Natuur en Milieu
pdf link: https://docs.vlaamsparlement.be/pfile?id=1747112
thema link: https://www.vlaamsparlement.be/parlementaire-documenten/schriftelijke-vragen/1547179
SCHRIFTELIJKE VRAAG
nr. 1236
van FREYA PERDAENS
datum: 16 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Afgedankte voertuigen  -  Recyclage
Ik verwijs naar mijn schriftelijke vraag nr. 256 van 16 januari  2020. Ik stelde die vraag 
naar aanleiding van het autosalon dat toen doorging  en waar Febelauto enkele 
interessante cijfers vrijgaf over de recyclage van wagens.
We zijn intussen weer een tijdje verder, en ik had graag naar een stand van zaken  
gevraagd om de evolutie  in het aantal gerecycleerde wagens  op te volgen.
1.Kan de minister meedelen hoeveel percent  van de gewone  wagens en hoeveel 
percent van de elektrische wagens  in Vlaanderen werd gerecycleerd in 2019 en 
2020? Graag ook een opdeling hoeveel percent op welke manier  wordt hergebruikt.
2.Wat is de verhouding  van het aantal gerecycleerde wagens en gerecycleerde 
elektrische wagens in 2019 en 2020?
3.In het antwoord op schriftelijke vraag nr. 256 wordt gesteld  dat Febelauto als doel 
heeft de huidige  verhouding van 30% tweede leven en 70% recyclage te verhogen 
naar meer tweede  leven. 
Zijn er in de meest recente cijfers al enige signalen te vinden in de richting van die 
beoogde verschuiving?
ZUHAL DEMIR
VLAAMS MINISTER VAN JUSTITIE, HANDHAVING, OMGEVING, ENERGIE EN TOERISME 
ANTWOORD
op vraag nr. 1236 van 16 juli 2021
van FREYA  PERDAENS
1.In 2019 en 2020 werden respectievelijk  70.920 en 59.878  wagens gerecycleerd  in 
Vlaanderen. Op dit moment  is het niet mogelijk om een onderscheid te maken tussen 
elektrische en gewone  wagens. Een model van een wagen kan immers  verschillende 
versies hebben: elektrisch, plug-in-hybride, hybride, gewone  wagen. Alle wagens  
worden samen  gerecycleerd. In ieder geval  is het zo dat er op dit moment  nog maar 
zeer weinig  elektrische voertuigen in het recyclagecircuit terecht komen. 
Wat het percentage  aan nuttige toepassing betreft worden  cijfers gehaald van 96,38% 
in 2019 en 97,19%  in 2020.  Het recyclagepercentage  bedraagt 69,63%  in 2019 en 
72,62% in 2020. 
Wat de hergebruikte onderdelen betreft  (som van hergebruik  in garages  en erkende 
centra) worden mooie cijfers  gehaald van 21,45%  in 2019 en 19,22% in 2020.
2.Er zijn geen data beschikbaar  hierover, maar er komen momenteel nog maar heel 
weinig elektrische  wagens in het recyclagecircuit terecht.
3.Bij batterijen  zien we dat die shift effectief aan het plaatsvinden is. In 2020 kreeg 54% 
van de ingezamelde batterijen  uit voertuigen  in BelgiÃ« een tweede  leven. 
