title: Publieke investeringen - Schillenbenadering
thema: Begroting
pdf link: https://docs.vlaamsparlement.be/pfile?id=1752003
thema link: https://www.vlaamsparlement.be/parlementaire-documenten/schriftelijke-vragen/1548330
SCHRIFTELIJKE VRAAG
nr. 671
van PETER VAN ROMPUY
datum: 24 augustus  2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Schillenbenadering op de publieke investeringen
Ik stel deze vraag in opvolging van schriftelijke vraag nr. 253 van 9 maart 2020 betreffende 
toegepaste schillenbenadering  op de publieke  investeringen. 
Als gevolg  van de recente  verfijning  van de methode  om de Vlaamse  publieke  investeringen 
in kaart te brengen,  wordt gebruikgemaakt van de schillenbenadering.  Concreet:
-kern: investeringsuitgaven Vlaamse overheid;
-schil 1: investeringsbijdragen;
-schil 2: ondersteuning investeringen via kredietverstrekking en participaties.
Voor de kerninvesteringen werd gezorgd voor een volledige aansluiting met de 
overheidsrekeningen zoals gebruikt door het INR (Instituut  voor de Nationale Rekeningen). 
Kerninvesteringen zijn eigen overheidsinvesteringen en -uitgaven die door de overheid  zelf 
verricht worden (op eigen balans). De volgende wijzigingen  werden  aangebracht:
-de desinvesteringen zijn in mindering gebracht van de ESR-7-uitgaven (ESR:  Europees 
Systeem van Nationale  en Regionale Rekeningen); 
-investeringsbijdragen aan het gesubsidieerd autonoom onderwijs  zijn meegenomen als 
kerninvesteringen (i.p.v. investeringsbijdragen);  
-de pps-constructies (publiek-private samenwerking) die door het INR geherklasseerd  zijn 
als investeringen  van Vlaanderen,  werden  ook consequent  meegenomen als een 
kerninvestering. 
Schil 1 bestaat uit ESR-5- en -6-kredieten aan instellingen buiten  (ESR-5)  en binnen de 
overheid (ESR-6) met als doel investeringen mogelijk te maken (investeringsbijdragen). 
In vergelijking met rapportering voordien, werd schil 1 beperkt. 
-Er is voor gekozen om niet meer de totaliteit van de kapitaalsoverdrachten (ESR-5 en 
ESR-6) mee te nemen, maar enkel de investeringsbijdragen binnen deze categorie  (ergo: 
excl. uitbetalingen in het kader van waarborgverleningen).  
-Excl. investeringsbijdragen aan het gesubsidieerd autonoom onderwijs  
(kerninvesteringen i.p.v. investeringsbijdragen). 
-Incl. investeringsbijdrage die Vlaanderen  levert voor de bouw van de Sluis Terneuzen.  
Forfaitaire investeringsbijdragen die het VIPA (Vlaams Infrastructuurfonds voor 
Persoonsgebonden Aangelegenheden) betaalt  als tegemoetkoming voor de investeringen 
in de ziekenhuissector, de ouderenzorg en de gehandicaptenzorg. 
Schil 2 (ondersteuning  investeringen via participaties) onderging  geen wijzigingen  aan de 
methodologie en omvat:
-ESR-8-kredieten die grotendeels bestemd zijn voor kredietverstrekkingen voor sociale  
woningbouw;
-participaties  in ondernemingen.
De beschikbaarheidsvergoedingen  staan wel in verband met investeringen, maar zijn niet 
opgenomen in de huidige schillenbenadering.  Voor een juist beeld van het 
investeringsbeleid dient ook gekeken te worden naar de rapporteringen inzake alternatieve 
financiering.
Graag volgende vragen.
1.Voor de jaren 2020 en 2021 van de begrotingsmiddelen (VAK - vastleggingskrediet) 
voor investeringen voor elk van de drie niveaus (kern, schil 1, schil 2). Graag ook een 
overzicht van de verdeling per beleidsdomein  en de bestemming binnen de respectieve 
beleidsdomeinen. 
2.Voor 2020 de effectief gerealiseerde investeringsuitgaven (kern, schil 1, schil 2). 
3.Voor 2020 het aandeel van de investeringsuitgaven in de totale uitgaven (voor  elk van 
de drie niveaus). 
4.Voor 2020 de beschikbaarheidsvergoedingen die in verband staan met Vlaamse  
publieke investeringen. 
5.Hoe evalueert de minister  deze cijfers?
6.Hoe groot is de impact van de pandemie op de cijfers van 2020,  alsook die van de 
komende jaren?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 671 van 24 augustus 2021
van PETER VAN ROMPUY
1.
2BA 2020 BO 2021 BO21-2BA20BO21 vs. 2BA20 
in%
Beleid Beleid Beleid Beleid
Begroting
Kern 3.288.905 5.783.621 2.494.716 175,85%
Schil 1 1.406.038 1.417.807 11.769 100,84%
Schil 2 3.147.749 2.806.264 -341.485 89,15%
Begroting 2020, beleidskredieten 
opgesplitst naar beleidsdomein (duizend  
euro)  
 Kern Schil 1 Schil 2
Hogere Entiteiten 2.472 0 0
Financiën en Begroting 4.840 0 1.632
Internationaal Vlaanderen 2.830 18.161 1.543
Economie, Wetenschappen en Innovatie 32.732 189.659 893.969
Onderwijs en Vorming 927.194 96.251 39.808
Welzijn, Volksgezondheid  en Gezin 30.158 319.503 21.135
Cultuur, Jeugd,  Sport en Media 16.102 47.656 6.250
Werk en Sociale Economie 8.945 417 33.648
Landbouw en Visserij 1.466 59.711 750
Mobiliteit en Openbare Werken 2.086.804 252.785 69.583
Kanselarij en Bestuur 12.268 24.990 0
Omgeving 163.094 396.905 2.079.431
Kanselarij, Bestuur, Buitenlandse Zaken en 
Justitie 0 0 0
Totaal 3.288.905 1.406.038 3.147.749
Begroting 2021, beleidskredieten opgesplitst 
naar beleidsdomein (duizend euro)
Kern Schil 1 Schil 2
Hogere Entiteiten 0 0 0
Financiën en Begroting 4.840 0 1.545
Economie, Wetenschappen en Innovatie 30.433 238.761 336.239
Onderwijs en Vorming 954.575 106.918 43.008
Welzijn, Volksgezondheid en Gezin 27.838 342.135 21.135
Cultuur, Jeugd, Sport en Media 73.732 17.800 8.250
Werk en Sociale Economie 8.274 0 35.000
Landbouw en Visserij 1.244 60.582 500
Mobiliteit en Openbare Werken 4.467.951 178.248 32.044
Omgeving 168.023 439.3952.327.000
Kanselarij, Bestuur, Buitenlandse Zaken en Justitie 46.711 33.968 1.543
Totaal 5.783.6211.417.8072.806.264
De component Onderzoek & Ontwikkeling  is in bovenstaande tabellen  bij de 
kerninvesteringen niet opgenomen doordat dit gebaseerd is op uitvoeringsgegevens 
die door het INR worden aangeleverd. De bestemming  binnen  de beleidsdomeinen is 
beschreven in de beleids- en begrotingstoelichtingen.
2-3.
Uitvoering 2020Aandeelpercentage tov 
totale uitgaven
Betaal Betaal
Uitvoering
Kern + Activering O&O 3.982.931 7,68%
Schil 1 1.307.236 2,52%
Schil 2 2.425.585 4,68%
De activering O&O die is opgenomen bij de kerninvesteringen zijn voorlopige  cijfers.  
Definitieve cijfers zal het INR in oktober 2021 publiceren.
4.Aan het INR werd voor 2020 finaal 326,7 mio euro aan beschikbaarheidsvergoedingen 
gerapporteerd. Deze beschikbaarheidsvergoedingen bevatten zowel  ‘off balance’ als 
‘on balance’ projecten.  Voor de ‘on balance’  projecten zitten de investeringscijfers  
reeds verwerkt bij de Kern in de uitvoeringscijfers.
Meer details over deze beschikbaarheidsvergoedingen en corresponderende projecten  
zullen in het basisrapport grote projecten  2021 staan dat in oktober 2021 zal 
gepubliceerd worden. De minder omvangrijke projecten zoals PPS Wonen (1.113,5 
duizend euro beschikbaarheidsvergoeding  in 2020), het Sportinfrastructuurplan  
(4.265 duizend  euro in 2020) en de jeugdherberg Brasschaat (528,8 duizend euro in 
2020) worden  hier echter niet in opgenomen.
5-6.Het Vlaamse regeerakkoord voorzag al in een verhoging van de investeringskredieten 
in bepaalde domeinen, zoals onderwijs,  openbare werken,  O&O-infrastructuur  en IT, 
ziekenhuizen, cultuur- en topsportinfrastructuur en onroerend  erfgoed.
Voor de beleidskredieten  is er een belangrijke bewegingen bij de kerninvesteringen  
deze nemen in 2021 toe met 75,85% (of 2.494,7 miljoen euro). Deze beweging is 
echter zeer sterk geïmpacteerd door eenmalige  gebeurtenissen in de begrotingen  van 
2020 en 2021: de aanrekeningsregels  in de Vlaamse  Codex overheidsfinanciën  
verplichtten om de reeds  geplande  werken  voor de Oosterweelverbinding volledig in 
beleidskrediet in te schrijven  in de Vlaamse Begroting. Dit zorgt voor een toename in 
de beleidskredieten voor kerninvesteringen met 2.466,7 miljoen euro. 
Daarnaast is vanaf 2021 het Vlaamse relanceplan ‘Vlaamse Veerkracht’  in voege  
getreden, waarvan een belangrijk deel te maken heeft met bouwinvesteringen  en 
andere investeringen. De coronacrisis  heeft ook een temperend effect op de reguliere 
uitgaven bijvoorbeeld door een vertraging bij de uitvoering van werken.
