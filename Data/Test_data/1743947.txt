title: Vlaams Klimaatfonds - Verdeling middelen
thema: Natuur en Milieu
pdf link: https://docs.vlaamsparlement.be/pfile?id=1743947
thema link: https://www.vlaamsparlement.be/parlementaire-documenten/schriftelijke-vragen/1542879
SCHRIFTELIJKE VRAAG
nr. 1216
van PETER VAN ROMPUY
datum: 7 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaams Klimaatfonds   -  Verdeling middelen
De Vlaamse Regering onderschrijft de tekst van het Klimaatakkoord van Parijs  en wenst  
duidelijke engagementen te nemen om de klimaatdoelstellingen te realiseren. Zo zet de 
Vlaamse Regering onder andere in op de vermindering van de uitstoot  van broeikasgassen  
om de opwarming van de aarde  te beperken. 
In 2012 werd door toenmalig minister van Leefmilieu, Joke Schauvliege,  een Vlaams 
Klimaatfonds opgericht. Met dat fonds kunnen initiatieven,  vanuit verschillende  
departementen, die bijdragen aan de klimatologische verbetering (bv. minder CO2-
uitstoot) van Vlaanderen (deels) gefinancierd worden. Het Vlaams  Klimaatfonds wordt  
gespijsd met onder  meer de opbrengsten  uit de veiling  van Europese  emissierechten.
1.Op welke manier wordt  dit fonds gefinancierd?  Graag  een oplijsting van de inkomsten 
door de jaren heen (2012-2020).
2.Een deel van het klimaatfonds  gaat naar grote bedrijven, een ander deel naar de 
Vlaamse entiteiten  die verantwoordelijk  zijn voor onderwijs, sociale woningen,  
landbouw, mobiliteit  en energie. 
Op welke  manier worden de middelen uit het fonds jaarlijks verdeeld? Wat is de 
procentuele verhouding?
3.Hoeveel middelen werden er sinds 2012 jaarlijks (cijfers per jaar tussen 2012 en 2021) 
ontvangen in en uitgedeeld  uit dit klimaatfonds?
4.Hoeveel middelen werden er sinds 2012 jaarlijks (cijfers per jaar tussen 2012 en 2021) 
verdeeld onder de verschillende Vlaamse provincies vanuit  het aandeel voor de 
Vlaamse entiteiten? Graag  naast de jaarlijkse cijfers ook een onderscheid per entiteit 
binnen elke provincie.
5.Hoeveel middelen werden er sinds 2012 jaarlijks (cijfers per jaar tussen 2012 en 2021) 
verdeeld onder het arrondissement Leuven  en het arrondissement Halle-Vilvoorde  
vanuit het aandeel  voor de Vlaamse entiteiten? Graag naast de jaarlijkse cijfers ook 
een onderscheid per entiteit binnen elk arrondissement.Wat is de procentuele  
verhouding tussen  de verschillende  provincies? Hoe verklaart de minister deze cijfers?
6.Op welke manier wordt het bestaan  van deze subsidies bekendgemaakt?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1216 van 7 juli 2021  
van PETER VAN ROMPUY
1.De ontvangsten  van het Vlaams Klimaatfonds (VKF)  zijn toegelicht  in hoofdstuk 1 van 
het Voortgangsrapport over het VKF over de periode 2013-2020 (VR 2021 2201 
MED.0028/2BIS).
2.De uitgaven  van het VKF zijn toegelicht  in hoofdstuk 2 van het Voortgangsrapport over 
het VKF over de periode  2013-2020  (VR 2021 2201 MED.0028/2BIS). Hier vindt u 
meer info over de manier  waarop beslist  werd over de maatregelen die vanuit  het VKF 
gefinancierd worden, alsook  een procentuele verdeling tot en met 2020 van de 
bestemde middelen over de bestedingscategorieÃ«n.
3.Zie Voortgangsrapport over het VKF over de periode 2013-2020 (VR 2021 2201 
MED.0028/2BIS) voor gedetailleerde  informatie  over de inkomsten en uitgaven van 
het VKF.
4.Deze informatie wordt niet systematisch  bijgehouden door de administratie en kan 
bijgevolg niet ter beschikking worden  gesteld.
5.Deze informatie wordt niet systematisch  bijgehouden door de administratie en kan 
bijgevolg niet ter beschikking worden  gesteld.
6.De entiteiten  die de middelen  uit het VKF ontvangen, zijn zelf verantwoordelijk voor 
de communicatie  naar de doelgroep van de maatregelen  die zij implementeren.  
Centrale bekendmaking  van de maatregelen die ge(co)financierd  worden  vanuit  het 
VKF gebeurt  via de website van het VEKA (https://www.energiesparen.be/vlaams-
klimaatfonds), onder de vorm van de publicatie van een voortgangsrapport (zie ook 
antwoord op vraag  1, 2 en 3) en van de mededeling  van de Vlaamse Regering waarin 
de verdeling van de middelen over de entiteiten wordt bekend gemaakt (met name 
voor de lopende  vijfde  bestedingsronde via de mededeling  VR 2020 1812 
MED.0431/1BIS).
