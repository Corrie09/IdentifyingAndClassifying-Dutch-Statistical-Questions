title: Geïntegreerd investeringsprogramma (GIP) 2021 - Vernieuwen fietsbrug Moleneiland Harelbeke (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738667
thema link: https://www.vlaamsparlement.be/parlementaire-documenten/schriftelijke-vragen/1537892
SCHRIFTELIJKE VRAAG
nr. 1429
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma (GIP) 2021  -  Vernieuwen fietsbrug Moleneiland  
Harelbeke (2)
Met mijn schriftelijke  vraag nr. 393 van 11 december  2020 ondervroeg ik de minister 
naar de vernieuwing  van de houten fiets- en voetgangersbrug over de Oude Leiearm 
bij het Moleneiland in Harelbeke. Dit project staat vermeld in het GIP 2021 bij de entiteit 
De Vlaamse  Waterweg nv (DVW) onder projectnummer (GIP003380/01).
Uit het antwoord van de minister  bleek toen dat het dossier in de voorbereidingsfase  zat. 
Er waren nog geen concrete stappen uitgevoerd. Evenmin  was er al een fasering of 
timing voor de werken bekend.
1.Welke concrete ingrepen zullen er gebeuren aan de bovenbouw  van deze brug?
2.Wat is de huidige  stand van zaken in dit dossier?  Welke stappen  (administratief, 
juridisch, procedureel etc.) werden er genomen sinds 11 december 2020?
3.Welke fasering en timing  zal worden gehanteerd bij de realisatie  van het project? 
Welke stappen (administratief, procedureel, juridisch etc.) moeten  nog ondernomen 
worden vooraleer de feitelijke werken  kunnen beginnen?
4.Zal het totale budget van 400.000 euro volstaan voor de uitvoering van de werken?
5.Wanneer vond het laatste  overleg plaats  tussen DVW en het stadsbestuur van 
Harelbeke? Welke  afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1429 van 24 juni 2021
van BERT  MAERTENS
1.tot en met 3.
Een volledige nieuwe bovenbouw van de brug met aangepaste borstweringen  zal 
geïnstalleerd worden.  Momenteel worden de besteksdocumenten  en -tekeningen 
afgerond; na aanbestedingsfase en toewijzing van de opdracht  kunnen de feitelijke  
werken beginnen.
4.De Vlaamse Waterweg  nv (DVW) bevestigt dat momenteel  het voorziene budget 
volstaat voor de uitvoering van de werken.  Na aanbesteding der werken zullen  de nu 
geraamde budgetten  uiteraard  kunnen wijzigen.
5.Er is een open en constructieve  samenwerking  met ook periodiek  overleg tussen  het 
stadsbestuur van Harelbeke en DVW, waarbij  de stad Harelbeke op de hoogte is van 
de verdere planning  der werken.
