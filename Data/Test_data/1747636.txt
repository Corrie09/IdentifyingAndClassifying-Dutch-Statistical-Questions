title: Regionalisering rijopleiding - Studie
thema: Mobiliteit en Verkeer
pdf link: https://docs.vlaamsparlement.be/pfile?id=1747636
thema link: https://www.vlaamsparlement.be/parlementaire-documenten/schriftelijke-vragen/1548239
SCHRIFTELIJKE VRAAG
nr. 1532
van PAUL  VAN MIERT
datum: 20 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Regionalisering rijopleiding  -  Studie
Vanaf 1 januari 2015 werd de rijopleiding  een bevoegdheid van de gewesten. Deze 
wijziging is een van de gevolgen van de implementatie van de zesde staatshervorming.  
Door de regionalisering van de rijopleiding zijn er verschillen tussen de gewesten in de 
procedures om een rijbewijs-B te behalen. Vlaanderen heeft nadrukkelijk op 
verkeersveiligheid ingezet bij de hervorming  van de rijopleiding  en -examens. 
Om het effect van de regionalisering van de rijopleiding te meten, heeft de Vlaamse 
administratie een studie besteld. Deze studie  is lopende; de resultaten  zouden in de loop 
van 2022 beschikbaar moeten zijn.
1.Kan de minister een stand  van zaken  geven  van de studie naar het effect van de 
regionalisering van de rijopleiding? 
2.Wanneer zou de studie (indicatief) gefinaliseerd  worden? 
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1532 van 20 augustus 2021 
van PAUL VAN MIERT
Ik ben niet op de hoogte van een studie naar het effect van de regionalisering van de 
rijopleiding. Er is mogelijk verwarring met de studie die de vernieuwde rijopleiding 
categorie B in het Vlaams gewest evalueert. Deze studie loopt momenteel en wordt  
volgens de planning eind januari afgerond.  
