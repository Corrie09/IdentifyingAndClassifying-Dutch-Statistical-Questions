title: Familiale landbouwbedrijven - Evolutie
thema: Landbouw
Visserij
pdf link: https://docs.vlaamsparlement.be/pfile?id=1738996
thema link: https://www.vlaamsparlement.be/parlementaire-documenten/schriftelijke-vragen/1540780
SCHRIFTELIJKE VRAAG
nr. 938
van EMMILY  TALPE
datum: 1 juli 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Familiale landbouwbedrijven   -  Evolutie
Het behoud  van de familiale landbouw in Vlaanderen is een algemeen punt van zorg. De 
term ‘familiale’ landbouw wordt geregeld afgezet tegenover  de zogenaamde ‘industriële’  
landbouw, waarmee men soms verkeerdelijk de indruk wekt dat een familiaal  
landbouwbedrijf per definitie kleinschalig zou zijn en niet de vorm van een vennootschap  
aanneemt. 
In een interview met Knack van 30 juni 2021 laat de nieuwe voorzitter  van Natuurpunt  zijn 
bezorgdheid blijken over de eenzijdige focus  van het beleid op de geïndustrialiseerde 
landbouw met als gevolg dat “de familiebedrijven er in sneltempo  uitgaan”.
1.Binnen de Europese Unie zou 80 procent  van de landbouwsubsidies naar de 20% 
grootste bedrijven gaan.
a)Geldt  die verhouding ook in Vlaanderen?
b)Hoe is die verhouding in Vlaanderen in de loop der jaren geëvolueerd?
2.Het aantal landbouwbedrijven  neemt  in Vlaanderen  jaarlijks met ongeveer 2,5 procent 
af.
a)Wat is het aandeel van de familiale bedrijven daarin?  Graag een overzicht per jaar 
voor de periode  2010-2020.
b)Kan er op basis van deze cijfers geconcludeerd worden  dat er sprake is van een 
afname van familiebedrijven in sneltempo?
3.Hoe groot is het aantal familiebedrijven in Vlaanderen  ten opzichte van het totaalaantal 
bedrijven?
4.a)Hoeveel familiebedrijven kiezen  voor de oprichting  van een vennootschap?
b)In welke mate geeft de keuze van familiebedrijven om een vennootschap op te 
richten de indruk dat het aantal familiale  bedrijven  op papier verdwijnt, maar in 
de feiten gewoon transformeert tot een vennootschap?
5.Zijn er ook aanwijzingen dat het aandeel  landbouwgrond in eigen bezit afneemt bij 
familiale landbouwbedrijven? Graag  een overzicht van de evolutie van het aandeel de 
afgelopen tien jaar.
6.Het gemiddelde landbouwbedrijf  in Vlaanderen is 26,7 hectare  groot.
a)Hoe groot  is het gemiddelde familiale  landbouwbedrijf in Vlaanderen?
b)Hoeveel familiale landbouwbedrijven in Vlaanderen beschikken over een areaal 
van meer dan 100 hectare?
c)Hoe verhoudt dat cijfer zich tegenover de ‘geïndustrialiseerde  landbouw’?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 938 van 1 juli 2021
van EMMILY  TALPE
1.a.De stelling dat ‘20% van de begunstigden 80% van de steun  ontvangen’  (of 
omgekeerd: 80% van de begunstigden ontvangt 20% van de steun) slaat enkel  op 
de directe steun  en geldt voor de Europese Unie als geheel. Bij ons is de situatie  
anders. Het aandeel  in Vlaanderen bedraagt 55,5%. Dus in Vlaanderen ontvangt 
20% van de begunstigden 55,5% van de directe steun, wat een heel stuk lager is 
dan het Europese gemiddelde van 80%.
b.In 2015 ontvingen 20% van de landbouwers  in België 56% van de steun, terwijl dat 
in 2018 55% is (zie antwoord  vraag  a). Er is dus weinig evolutie  doorheen de 
voorbije jaren. 
2-6.De definitie van familiaal landbouwbedrijf  omvat een aantal parameters, zoals familiaal 
zeggenschap bij het nemen van bedrijfsbeslissingen, enz. Het Departement  Landbouw  
en Visserij beschikt  niet over informatie die het mogelijk  maakt  om “familiale” van 
“niet-familiale” landbouwbedrijven  te onderscheiden. Het is daardoor  niet mogelijk een 
antwoord te formuleren op de deelvragen 2-6. 
Achtergrondinformatie
1.Figuur 1. Verdeling van directe steun per lidstaat, 2018
Bron: Europese Commissie  – DG AGRI
