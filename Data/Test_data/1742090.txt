title: Agentschap Wegen en Verkeer (AWV) - Onderhoud weginfrastructuur
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1742090
thema link: https://www.vlaamsparlement.be/parlementaire-documenten/schriftelijke-vragen/1545100
SCHRIFTELIJKE VRAAG
nr. 1483
van BERT  MAERTENS
datum: 12 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Agentschap Wegen  en Verkeer (AWV)   -  Onderhoud weginfrastructuur
De ‘Beleids- en begrotingstoelichting Mobiliteit en Openbare Werken. 
Begrotingsuitvoering 2020’ geeft een terugblik op het afgelopen jaar en kijkt wat er in 
het beleidsdomein in 2020 werd gerealiseerd. In hoofdstuk 4, dat handelt over het 
onderhoud van de weginfrastructuur, lazen we dat er in 2020 583 oproepen waren buiten 
de kantooruren voor eerstelijnsinterventies aan weginfrastructuur. Verder  ruimde AWV in 
2020 in totaal 1749 ton zwerfvuil op.
1.Kan de minister  een oplijsting geven  per provincie van het aantal urgente oproepen 
voor eerstelijnsinterventies buiten de kantooruren in 2020?
2.Hoeveel urgente oproepen liepen er tijdens de kantooruren binnen  voor 
eerstelijnsinterventies aan weginfrastructuur in 2020? Graag daarbij een oplijsting 
per provincie.
3.Wat is de personeelsinzet bij AWV voor de opvolging van deze oproepen?  Graag 
daarbij de opsplitsing tijdens en buiten de kantooruren.
4.Kan de minister een indicatie  geven van de aard van deze oproepen (tijdens  en 
buiten de kantooruren)?
5.Kan de minister een overzicht geven per provincie  van het aantal ton zwerfvuil  dat in 
2020 werd opgeruimd  op wegen  in het beheer  van AWV?
6.Wat was de kostprijs voor AWV voor het opruimen van dit zwerfvuil  in 2020? Graag 
daarbij een oplijsting per provincie.
7.Hoeveel ton zwerfvuil werd jaarlijks  opgeruimd  door AWV sinds 2010? Graag  daarbij 
een geannualiseerd overzicht per jaar en per provincie.
8.Wat was de kostprijs voor het opruimen van zwerfvuil langs wegen in het beheer van 
AWV sinds 2010?  Graag een geannualiseerd overzicht per jaar en per provincie.
9.Welke initiatieven nam AWV in 2020 om sluikstorten en zwerfvuil  zoveel mogelijk te 
voorkomen op de wegen in zijn beheer? Met welke partners werd hiervoor 
samengewerkt? Op welke manier  gebeurde  deze samenwerking?
10.Welke initiatieven nam AWV in 2020 om sluikstorters te betrappen? Hoeveel 
sluikstorters werden in 2020 effectief betrapt langs wegen in beheer  van AWV? 
Hoeveel pv’s werden  daarbij uitgeschreven?
11.Welke initiatieven neemt AWV in 2021 om het zwerfvuil  langs  gewestwegen zo laag 
mogelijk te houden?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1483 van 12 juli 2021
van BERT  MAERTENS
1.In onderstaande tabel vindt u een overzicht  van het aantal urgente oproepen  voor 
eerstelijnsinterventies buiten  de kantooruren in 2020. 
Jaar Antwerpen Vlaams-
BrabantWest-
VlaanderenOost-
VlaanderenLimburg Totaal
2020 239 111 71 100 62 583
2.Cijfers niet beschikbaar. Enkel buiten de kantooruren worden deze gegevens expliciet  
geregistreerd, in het kader van het proces “verzekeren  permanentie”.  Tijdens de 
kantooruren komen noodoproepen naast ander telefoonverkeer rechtstreeks binnen  in 
de individuele wegendistricten, en krijgen ze een opvolging in de reguliere uitvoering  
van taken van het wegendistrict.
3.Voor elk van de vijf territoriale wegenafdelingen is er een hoofdcoördinator wegen die 
de meldingen opvolgt. Daarnaast  is er per wegendistrict  een regionale  coördinator die 
ter plaatse gaat. Deze personeelsinzet  is zowel voor tijdens als buiten  de kantooruren.
4.Aard van deze oproepen: meldingen van gebreken of beschadigingen waarbij de 
onmiddellijke veiligheid van de weggebruiker en/of de verantwoordelijkheid  van de 
Vlaamse overheid in het gedrang komt.   
Voorbeelden : 
●problemen wegdek (gevaarlijke put in de weg, verzakking, opstuiking  asfalt)
●probleem afwatering
●objecten op of naast de weg (ladingverlies,  kadaver)
●schade aan weginfrastructuur (geen elektromechanica)  (putdeksel, 
verkeersbord, portiek, vangrail, ...)
●schade aan kunstwerk (aanrijding brugpijler,  loskomende brokstukken, ...) 
●vraag om ondersteuning  om gevaarlijke  situatie te signaleren 
5.In onderstaande tabel vindt u een overzicht van het aantal ton opgeruimd zwerfvuil en 
sluikstort in 2020.
Jaar Antwerpen Vlaams-
BrabantWest-
VlaanderenOost-
VlaanderenLimburg Totaal
2020 485 450 235 335 233 1.749
6.In onderstaande  tabel vindt u een overzicht van de kostprijs (incl BTW) voor het ruimen 
en verwerken van zwerfvuil  en sluikstort.
Jaar Antwerpen Vlaams-
BrabantWest-
VlaanderenOost-
VlaanderenLimburg Totaal
2020 1.397.725 997.881 173.941 573.706 828.870 3.972.122
7.Hierbij vindt u een overzicht  van de hoeveelheid (ton) opgeruimd zwerfvuil en 
sluikstort.
Jaar Antwerpen Vlaams-
BrabantWest-
VlaanderenOost-
VlaanderenLimburg Totaal
2010 724 843 715 364 226 2.872
2011 667 1.391 570 350 283 3.261
2012 1.151 1.246 601 311 261 3.570
2013 933 1.346 696 325 272 3.572
2014 776 1.196 689 366 332 3.359
2015 579 1.244 676 279 306 3.084
2016 644 1.161 625 309 216 2.955
2017 584 937 407 266 165 2.359
2018 435 568 382 227 189 1.801
2019 560 470 451 196 257 1.934
2020 485 450 235 335 233 1.749
8.De kostprijs (incl. BTW)  voor het afval bestaat uit het ruimen  en verwerken van 
zwerfvuil en sluikstort en het voorzien van de noodzakelijke signalisatie  gebruikt om 
dit op een veilige manier op te ruimen. Deze prijs is excl. het ophalen en verwerken 
van afval afkomstig uit vuilbakken.
Jaar Antwerpen Vlaams-
BrabantWest-
VlaanderenOost-
VlaanderenLimburg Totaal
2010 701.436 669.460 471.925 745.376 492.321 3.080.518
2011 1.014.942 847.806 422.965 1.024.404 692.480 4.002.597
2012 1.437.992 1.172.461 392.448 804.877 525.958 4.333.736
2013 1.316.194 1.523.556 879.000 691.753 562.442 4.972.945
2014 834.640 1.350.122 739.096 984.492 659.860 4.568.210
2015 1.746.748 1.540.410 802.356 1.057.500 625.107 5.772.121
2016 1.701.975 1.473.871 587.004 1.002.368 476.140 5.241.358
2017 1.548.207 2.009.427 561.435 882.891 191.763 5.193.723
2018 1.534.539 1.094.185 471.022 810.076 547.768 4.457.591
2019 2.011.504 1.125.211 635.675 792.193 621.409 5.185.993
2020 1.397.725 997.881 173.941 573.706 828.870 3.972.122
9.Het Agentschap Wegen & Verkeer hanteert een integrale  aanpak van het probleem 
rond het achterlaten  van zwerfafval en het dumpen van sluikstort dat bestaat uit: 
●Het voorzien van degelijke infrastructuur:  inrichting van het terrein, 
opstelling van afvalbakken,  type afvalbakken. 
●Het regelmatig organiseren van algemene zwerfvuil-opruimbeurten langs 
gewest- en autosnelwegen. Deze opruimbeurten varieren, van 4 tot 12 
beurten per jaar.
●Sensibiliserende communicatie en participatie (afficheborden  i.s.m.  
Mooimakers n.a.v. Week van de Handhaving)
●Handhaving door middel  van de inzet van gewestelijke toezichters, met 
ondersteuning van de werkgroep milieuhandhaving.
Hiervoor wordt samengewerkt met OVAM. Daarnaast is Mooimakers zetelend  lid binnen 
de werkgroep milieuhandhaving. AWV staat ook rechtstreeks in contact  met de 
bestuurlijke beboetingscel binnen Departement  Omgeving - afdeling Handhaving.
10.Het Agentschap Wegen en Verkeer zet in op heterdaad acties  waarbij zowel preventief 
(aanspreken op gedrag) als repressief opgetreden  wordt. Milieuhandhavers  
doorzoeken ook het afval om de identiteit van de vermoedelijke overtreder te kunnen 
vaststellen.
In 2020 werd een proefproject inzake inzet van camerahandhaving opgestart in 
samenwerking met OVAM  en dit op de parking te Peutie (E19 richting Antwerpen). 
OVAM heeft tijdelijk  camera’s geplaatst waarbij de beelden bekeken  worden door de 
politie. De evaluatie van dit project is echter nog niet afgerond. 
Daarnaast werden er in 2020 1977 schendingen inzake afval vastgesteld en 209 PV’s 
uitgeschreven.
11.Ook in 2021 zet AWV in op heterdaad acties en voorziet systematische controles op 
hotspot locaties. Daarnaast zal men ook reactief controles uitvoeren  n.a.v.  meldingen 
en als wegbeheerder zal AWV op regelmatige basis haar patrimonium inspecteren.
De nauwe samenwerking met Mooimakers blijft behouden voor de uitrol van de 
jaarlijkse publicitaire campagne op de publiciteitsborden langsheen de openbare  weg 
en voor het ontwikkelen van proefprojecten.
