title: Kruising E19 en N16 Battel - Geluidshinder (4)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1746277
thema link: https://www.vlaamsparlement.be/parlementaire-documenten/schriftelijke-vragen/1548089
SCHRIFTELIJKE VRAAG
nr. 1520
van FREYA PERDAENS
datum: 11 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Kruising E19 en N16 Battel   -  Geluidshinder (4)
Op mijn schriftelijke vraag nr. 952 van 25 maart 2021 over de geluidsoverlast  in Battel 
(Mechelen) antwoordde de minister dat de akoestische studie naar de verkeersoverlast 
opgeleverd zou worden  eind juli 2021. De akoestische studie zou worden  uitgevoerd op 
basis van verzamelde gegevens uit 2006, maar met computermodellen  aangepast 
worden naar de situatie  in 2019 (pre pandemie). Daarnaast gaf de minister aan dat in de 
toekomst rekening gehouden zou kunnen worden met veranderingen  die in de toekomst 
een impact  zouden  hebben op de verkeersstromen.
1.Wat zijn de conclusies uit de akoestische studie  die opgeleverd werd?
2.Welke maatregelen koppelt de minister  aan deze conclusies, als ze er maatregelen 
aan koppelt? En binnen welke termijn  zouden deze worden uitgevoerd?
3.Binnenkort opent een nieuw winkelcentrum  aan de knoop van de N16 en de E19. 
Aangezien deze verkeersstromen  er nu nog niet zijn, werden deze afgaande  op het 
eerdere antwoord nog niet meegenomen in de akoestische  studie. 
Staat al een volgende akoestische studie gepland  om deze toename in verkeer mee 
in rekening  te nemen  of werd hier toch al rekening mee gehouden  bij het uitvoeren 
van de akoestische studie?
4.Plant de minister nog verdere stappen  of onderzoeken  met betrekking  tot de 
geluidsoverlast in de woonwijken  in de omgeving van de kruising E19 en N16?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1520 van 11 augustus  2021
van FREYA PERDAENS
De studie is nog niet gefinaliseerd. Ik kan dan ook nog geen uitsluitsel  geven over de 
resultaten, noch eventuele maatregelen. Aangezien er verscheidene relevante 
ontwikkelingen zijn ontstaan in de nabije  omgeving sedert de metingen van 2006 (zoals 
recent aan de knoop van de N16 en de E19) heb ik het Agentschap Wegen  en Verkeer 
gevraagd om eerst nieuwe  metingen  uit te voeren  en vervolgens aan de hand hiervan een 
nieuwe akoestische  studie op te starten waarin al deze aspecten mee genomen worden.
Zoals al uit eerdere antwoorden bleek, is het niet evident  om een situatie  zoals die aan 
het Battelcomplex  in Mechelen op te lossen met geluidsschermen  of andere afschermende 
maatregelen omdat er door de brede uitspreiding van het wegeniscomplex en de omsloten  
ligging van de bewoning die afscherming weinig tot niet effectief zou zijn. Het is dan ook 
belangrijk om over alle actuele gegevens  te beschikken om tot een doeltreffende oplossing 
te komen.
