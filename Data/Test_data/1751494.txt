title: Heropstartlening - Aanvragen
thema: Economie
pdf link: https://docs.vlaamsparlement.be/pfile?id=1751494
thema link: https://www.vlaamsparlement.be/parlementaire-documenten/schriftelijke-vragen/1549659
SCHRIFTELIJKE VRAAG
nr. 1031
van MAAIKE  DE VREESE
datum: 10 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Heropstartlening  -  Aanvragen
Van 31 mei tot 1 augustus  2021 konden  ondernemers een heropstartlening aanvragen. 
De doelstelling van de heropstartlening  is de financiering van de herbevoorrading  en de 
heropstart van activiteiten  van steunaanvragers in 2021.  Via de heropstartlening kunnen 
ondernemers die handelsgoederen moeten aankopen, zoals kleinhandelaars en horeca-
uitbaters met een concrete liquiditeitsnood, een lening  sluiten  voor de financiering  van de 
aankopen van handelsgoederen,  voorraden  en overige heropstartkosten. De lening wordt  
verstrekt voor 2 of 3 jaar met een rente van 1% op jaarbasis.
1.Kan de minister een overzicht geven van het totale aantal aanvragen?  Kan ze een 
overzicht geven van het aantal aanvragen  dat werd goedgekeurd? Kan ze een 
overzicht geven  van het totaalbedrag dat werd toegekend?
2.Kan de minister daarnaast ook een overzicht geven  per provincie van het totale 
aantal aanvragen, het aantal aanvragen dat werd goedgekeurd en het totaalbedrag 
dat werd toegekend?
3.Kan de minister daarnaast een overzicht geven van de aanvragers per sector,  in 
totaal en het totaalaantal per provincie? Graag  een overzicht van het totale aantal 
aanvragers per sector, het aantal aanvragen  dat werd goedgekeurd en het 
toegekende bedrag per sector.
Graag deze gegevens  ook in een Excelbestand.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1031 van 10 september 2021
van MAAIKE  DE VREESE
1.De heropstartlening was zoals u weet een antwoord op de nood aan een 
financieringsmechanisme om ondernemingen die liquiditeit nodig hebben om hun 
heropstart te financieren te ondersteunen. De voorgeschiedenis van de maatregel was 
als volgt:
-De Vlaamse minister, bevoegd voor de begroting, gaf zijn akkoord op 19 maart 2021.
-De Vlaamse Regering keurde het voorontwerp van besluit principieel goed op 19 
maart 2021 (VR 2021 1903 DOC 0296/2).
-De Europese Commissie verleende haar goedkeuring C(2021) 3011 final voor deze 
steunmaatregel op 23 april 2021.
-De Raad van State heeft advies nr. 69.091/1 gegeven op 30 maart 2021, met 
toepassing van artikel 84, §1, 3°, van de wetten op de Raad van State, 
gecoördineerd op 12 januari 1973. Het verzoek om spoedbehandeling werd 
gemotiveerd door de omstandigheid dat dit advies dringend noodzakelijk is omdat 
de verplichte sluiting van intrinsiek gezonde ondernemingen ten gevolge van de 
federale coronamaatregelen voor gevolg heeft dat deze ondernemingen nu 
liquiditeitsnoden hebben, terwijl de bank of de toeleveranciers geen of moeilijk 
kredieten toekennen voor de aanvulling van de voorraden in het voorjaar van 2021. 
Daardoor dreigen deze ondernemingen hun kans op doorstart en herstel te missen.
-De heropstartlening was van kracht vanaf 31/05/2021 tot 01/08/2021 met een 
totaalbudget van 75 miljoen euro. Op 30 april 2021 besliste de Vlaamse  Regering 
wel dat de Vlaamse Regering  half juli zou evalueren of een eventuele  verlenging 
van de aanvraagtermijn wenselijk  is. 
-In de evaluatie die half juli aan de Vlaamse Regering voorgelegd  werd, kwamen 
volgende bevindingen naar voren. In de periode tussen 31 mei 2021 en 30 juni 
2021 had de maatregel het onderstaande bereik, bij VLAIO:
Deze evaluatie gaf ook aan dat de aanvragen en toegekende leningen sterk 
evenwichtig gespreid zijn over Vlaanderen en dat de maatregel een bereik  heeft bij de 
sectoren retail en horeca en dus bij de door de pandemie getroffen bedrijven.
Op 8 juli 2021 eindigde de aanvraag- en bevestigingsperiode  voor de 
handelshuurlening definitief. Uiteindelijk werd voor een kleine  20 miljoen euro leningen  
toegekend. Van de oorspronkelijk  beschikbare 100 miljoen euro werd vijftig miljoen 
euro ter beschikking gesteld voor het terugvorderbaar voorschot evenementensector, 
werd 20 miljoen  euro aan handelshuurleningen uitgegeven en bleef dus nog 30 miljoen 
euro beschikbaar.
Door deze 30 miljoen  euro ter beschikking te stellen van de heropstartlening,  werd de 
maatregel verlengd tot einde september of tot uitputting van het beschikbare budget, 
dat dus op 105 miljoen  euro gebracht werd.
Op 08/09/2021 werd het verhoogde  budgetplafond  van 105 miljoen euro bereikt  en 
werd de maatregel stopgezet.
2.De situatie op 01/10/2021 is als volgt:
aantal bedrag % op totaal gemiddeld bedrag per 
dossier
goedgekeurde dossiers
1205 € 104.968.301,65 82% € 87.110,62 
geannuleerde dossiers
182 € 15.549.242,80 12% € 85.435,40 
geweigerde dossiers
248 € 7.938.792,63 6% € 32.011,26 
1635 € 128.456.337,08 100% € 78.566,57 

BIJLAGE
Overzicht
