title: Lokale ambtenaren - Extralegale voordelen
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1737333
thema link: https://www.vlaamsparlement.be/parlementaire-documenten/schriftelijke-vragen/1537977
SCHRIFTELIJKE VRAAG
nr. 349
van MERCEDES VAN VOLCEM
datum: 24 juni 2021
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale ambtenaren   -  Extralegale voordelen
Ik heb volgende vragen over de extralegale voordelen voor lokale  ambtenaren met 
betrekking tot maaltijdcheques en maaltijdchequegebruik; ecocheques en 
ecochequegebruik en de vergoeding voor het openbaar vervoer. 
1.Wat is het gemiddelde bedrag van de maaltijdcheque per gewerkte  dag bij lokale  
ambtenaren? Graag een overzicht  voor de laatste vijf jaar.
2.Wat is het bedrag  van de toegekende maaltijdcheque voor de lokale ambtenaar  per 
centrumstad? Welke  verhoging kenden  ze toe tijdens deze legislatuur?
3.Wat is het gemiddelde bedrag van ecocheques per jaar uitbetaald aan lokale 
ambtenaren? Graag een overzicht  voor de laatste vijf jaar.
a)Hoeveel is dat gemiddeld per gemeente/stad per ambtenaar?
b)Hoeveel is dat gemiddeld per centrumstad per ambtenaar?
4.Hoeveel wordt  op jaarbasis  gemiddeld uitbetaald per ambtenaar aan 
maaltijdcheques? Graag een overzicht voor de laatste  vijf jaar.
a)Hoeveel is dat gemiddeld per gemeente/stad?
b)Hoeveel is dat gemiddeld per centrumstad?
c)Hoeveel betaalde elke stad/gemeente in totaal uit aan maaltijdcheques?
5.Hoeveel fietspremies worden betaald  aan hoeveel werknemers bij de lokale en 
Vlaamse overheid? Graag een overzicht voor de laatste  vijf jaar.
a)Hoeveel is dat gemiddeld per gemeente/stad?
b)Hoeveel is dat gemiddeld per centrumstad?
c)Hoeveel betaalde elke stad/gemeente in totaal uit aan fietspremies?
6.Hoeveel abonnementen voor het openbaar vervoer of vergoedingen  voor het 
openbaar vervoer  worden betaald aan hoeveel werknemers bij de lokale  overheid? 
Graag een overzicht voor de laatste vijf jaar.
a)Hoeveel is dat gemiddeld per gemeente/stad?
b)Hoeveel is dat gemiddeld per centrumstad?
c)Hoeveel betaalde elke stad/gemeente in totaal uit aan vergoeding  voor het 
openbaar vervoer?
7.Wat is het gemiddelde  ziekteverzuim bij de lokale overheid  en per centrumstad?
8.Wat is het gemiddelde aantal vakantiedagen van de ambtenaar  bij de lokale 
overheid?
9.Hoeveel mensen gaan op parttime pensioen bij de lokale overheid?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 349 van 24 juni 2021
van MERCEDES VAN VOLCEM
1-6. Het besluit  van de Vlaamse Regering van 7 december 2007 houdende  de minimale 
voorwaarden voor de personeelsformatie, de rechtspositieregeling  en het 
mandaatstelsel van het gemeentepersoneel en het provinciepersoneel en houdende  
enkele bepalingen betreffende de rechtspositie  van de secretaris  en de ontvanger  van 
de openbare  centra voor maatschappelijk  welzijn,  het besluit van  de Vlaamse Regering 
van 12 november 2010 houdende de minimale voorwaarden voor de personeelsformatie  
en het mandaatstelsel van het personeel van de openbare  centra  voor maatschappelijk 
welzijn en houdende de minimale voorwaarden  voor sommige aspecten van de 
rechtspositieregeling van bepaalde  personeelsgroepen van de openbare centra voor 
maatschappelijk welzijn en het recente  sectoraal akkoord van 2020 hebben het voor de 
lokale besturen van het Vlaamse Gewest verplicht gemaakt om welbepaalde extralegale 
voordelen toe te kennen aan de personeelsleden.
De volgende extralegale  voordelen zijn verplicht:
-Maaltijdcheques: De besturen moesten voor de inwerkingtreding van het sectoraal 
akkoord 2020 maaltijdcheques aan hun personeelsleden  toekennen waarbij het 
bestuur op jaarbasis ten minste 497,47 euro ten laste nam. 
Het sectoraal akkoord  2020 heeft dat minimale bedrag verhoogd. 
De tekst van het sectorale akkoord luidt als volgt:
“De personeelsleden  van die besturen die op de datum  van het afsluiten  van dit 
sectoraal akkoord nog niet aan de maximale  werkgeversbijdrage in de 
maaltijdcheques zitten, ontvangen vanaf 1 januari  2020 een recurrente 
koopkrachtverhoging via een verhoging van de werkgeversbijdrage in de 
maaltijdcheques tot het fiscaal maximum,  met een maximum van 100 euro per 
VTE. Daarnaast ontvangt elk personeelslid  vanaf 1 januari 2020 een recurrente  
koopkrachtverhoging van 200 euro per VTE. Dat bedrag  wordt  toegekend,  via een 
verhoging van de werkgeversbijdrage in de maaltijdcheques, via de invoering of 
verhoging van ecocheques, via de invoering van cultuur-of sportcheques, via de 
invoering van lokale  handelaarsbonnen (cadeaucheques), of door een combinatie 
van deze cheques.”
Concreet wil dit zeggen dat een bestuur  nu minstens  op jaarbasis  697,47 euro ten 
laste neemt voor de toekenning  van maaltijdcheques aan een voltijds personeelslid.  
Als er wordt uitgegaan van een werkjaar van gemiddeld 200 dagen  (697,47 gedeeld 
door 200 = 3,5 euro)  waarop  prestaties worden  geleverd en van een minimale eigen 
bijdrage van het personeelslid van 1,09 euro per maaltijdcheque, dan bedraagt de 
minimale waarde  van een maaltijdcheque momenteel 4,6 euro per gewerkte dag. 
De maximale waarde  van een maaltijdcheque is 8 euro. 
-Hospitalisatieverzekering.
-Gedeeltelijke terugbetaling van het woon-werkverkeer. Hierbij is alleen  de 
wettelijke werkgeverstussenkomst in het sociale abonnement en de fietsvergoeding 
verplicht. Alle andere tussenkomsten  bij gebruik van het openbaar vervoer zijn 
facultatief. 
De fietsvergoeding bedraagt minimaal  0,15 euro per gereden kilometer en 
maximaal 0,24 euro. 
Alle andere  extralegale voordelen  kunnen  de lokale  besturen facultatief  toekennen,  zoals 
bijvoorbeeld ecocheques. Voor het toekennen van deze sociale voordelen moeten de 
besturen de federale fiscale  en sociaalrechtelijke  bepalingen en modaliteiten naleven. 
Ik beschik niet over concrete cijfergegevens over de waarde van de maaltijdcheques die 
worden toegekend aan de personeelsleden  van de lokale besturen (incl. de 
centrumsteden). De besturen moeten die autonoom vaststellen na onderhandelingen 
met de representatieve  vakbonden en moeten me hiervan  niet in kennis  stellen. 
Hetzelfde geldt voor wat betreft de gevraagde  cijfergegevens  over de waarde  van de 
ecocheques, hoogte van het bedrag  van de fietsvergoeding (= fietspremie) alsook 
omtrent de toegekende  abonnementen  openbaar vervoer / vergoedingen voor het 
openbaar vervoer in het kader van het woon-werkverkeer. 
7.Ik beschik niet over gegevens over het gemiddeld aantal dagen ziekteverzuim bij de 
lokale besturen van het Vlaamse Gewest. De besturen  moeten me hiervan niet in kennis 
stellen.
8.Op grond  van de besluiten rechtspositieregeling  hebben de  personeelsleden van lokale 
besturen jaarlijks recht op minimaal 30 en maximaal 35 betaalde  vakantiedagen. Enkel  
voor de personeelsleden  van de OCMW’ s die tewerkgesteld  zijn in specifieke functies 
en in instellingen  die gefinancierd worden door hogere overheden, zoals rust- en 
verzorgingstehuizen, geldt dat zij recht hebben op 26 jaarlijkse vakantiedagen. 
Ook hier moet ik meedelen dat ik geen concrete gegevens heb over het effectief  aantal 
toegekende dagen  jaarlijkse  vakantiedagen per bestuur. De besturen  moeten me 
hiervan niet in kennis stellen.
9.De eventuele invoering van het parttime/deeltijds  pensioen  is een federale  bevoegdheid.  
Hierover staat het volgende te lezen op de webpagina van de pensioendienst:
“Deeltijds pensioen  is een combinatie  van werk en pensioen. Zo gaat u bijvoorbeeld  
vanaf uw vroegst mogelijke pensioendatum al halftijds een pensioen kunnen  ontvangen 
en toch halftijds  verder blijven  werken.  De regering hoopt zo om de effectieve  
loopbaanduur van de werkenden op te trekken.”
Momenteel is er nog geen concrete regelgeving die het deeltijds pensioen mogelijk 
maakt en kunnen de personeelsleden  van de lokale besturen van het Vlaamse  Gewest 
nog niet genieten  van het stelsel  van het deeltijds  pensioen.  
