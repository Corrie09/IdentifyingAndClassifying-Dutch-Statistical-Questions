title: Online kwetsbaarheid minderjarigen - Sensibilisering
thema: Media
Welzijn en Gezin
pdf link: https://docs.vlaamsparlement.be/pfile?id=1747614
thema link: https://www.vlaamsparlement.be/parlementaire-documenten/schriftelijke-vragen/1548337
SCHRIFTELIJKE VRAAG
nr. 221
van TINE VAN DEN BRANDE
datum: 24 augustus  2021
aan BENJAMIN DALLE
VLAAMS MINISTER VAN BRUSSEL, JEUGD EN MEDIA
Online kwetsbaarheid minderjarigen  -  Sensibilisering
Eind juli lazen we in verschillende media een schokkend bericht over vermoedelijk 
kindermisbruik van verschillende minderjarigen door een Vlaamse  acteur.  De slachtoffers 
zouden online benaderd zijn. Een Nederlandse undercoverjournalist, in samenwerking  met 
Het Laatste Nieuws,  had maandenlang contact met de man. De journalist leerde de man 
kennen via de omstreden chatsite Bullchat. De journalist  stapte naar het gerecht dat een 
onderzoek startte. Het geeft opnieuw weer hoe kwetsbaar kinderen en jongeren nog steeds  
zijn op het internet. 
Childfocus reageerde in Het Laatste  Nieuws en pleit voor lessen over online veiligheid  en 
de gevaren  van het internet  vanaf de lagere school.  Op social media konden we reacties 
lezen van leerkrachten die ook wezen  op de verantwoordelijkheid van ouders.  Zij kunnen 
inderdaad in de klas aan de slag met verschillende tools zoals bijvoorbeeld  met Irespect, 
een lessenpakket ontwikkeld in 2014 door Childfocus, maar het zijn ook de ouders die thuis 
aan slag moeten en hun kinderen en jongeren superviseren, alerteren en beschermen. 
1.Kan de minister een overzicht geven van de tools die beschikbaar  zijn voor 
leerkrachten en ouders?
2.Kan de minister  cijfers geven  over het bereik per tool? 
a)Hoeveel leerkrachten  gingen  ermee aan de slag?
b)Hoeveel ouders?
3.Heeft  de minister een beeld  van de verschillende sites die problematisch en gevaarlijk 
kunnen zijn voor minderjarigen?  Om hoeveel sites gaat het?
4.Is de minister  van plan concrete stappen te ondernemen naar deze sites? Welke?
5.Is de minister van plan bijkomende initiatieven te ontwikkelen om ook ouders meer te 
sensibiliseren en responsabiliseren? Welke?
BENJAMIN DALLE 
VLAAMS MINISTER VAN BRUSSEL, JEUGD EN MEDIA
ANTWOORD
op vraag nr. 221 van 24 augustus 2021
van TINE VAN DEN BRANDE
1-2.Als Vlaamse minister van Jeugd  sta ik in voor de coördinatie van de uitvoering van het 
Vlaams jeugd- en kinderrechtenbeleidsplan 2020-2024  (JKP). Een van de prioriteiten 
is de online kwetsbaarheid  van minderjarigen.  Daartoe ondersteun ik de vzw Kies Kleur 
tegen Pesten. Zij zijn bezig met de ontwikkeling van een platform (cyber)pesten. De 
bedoeling is om tegen eind dit jaar hiervoor een infopunt  op te starten. Daarnaast 
komt er een online  aanbod  voor scholen, sportclubs en jeugdverenigingen. Een van de 
tools die al werd ontwikkeld binnen de totstandkoming van het JKP, is Grenswijs. 
Grenswijs wil organisaties  ondersteunen bij het uitrollen van een beleid  tegen agressie, 
pesten en seksueel  grensoverschrijdend gedrag. De website bevat interactieve tools 
om te oefenen op het inschatten van verschillende situaties.  Daarbij wordt gewerkt 
met het ‘grenswijssysteem’, gebaseerd op het bekendere vlaggensysteem.  Situaties  
worden afgetoetst aan een aantal criteria  om de ernst ervan in te schatten. Verder is 
ook de website WATWAT.be, die gericht  is op jongeren tussen  11 en 24 jaar, zeer 
bruikbaar voor ouders en leerkrachten. Een andere prioriteit binnen  het kader van het  
JKP is het belang van mediawijsheid,  om de competenties  van kinderen  en jongeren 
binnen een gemediatiseerde samenleving te versterken.  Ik geef graag  de voornaamste 
tools mee die hiervoor momenteel bestaan.
Tools voor 
onderwijs
Deschaalvanm.be De Schaal  van M is de campagneweek  en online lessenreeks en 
wedstrijd voor kinderen  van het 5de en 6de leerjaar. Mediawijs  
werkt hiervoor samen  met Ketnet en biedt een hele week 
speciale webisodes van een populaire Ketnetserie aan, die 
klasopdrachten en thuisopdrachten inleiden. 
Tussen 2017 en 2020 namen minstens 86.000  leerlingen deel 
aan deze week van mediaopvoeding.
Mediawijs.be Op Mediawijs.be vinden  leekrachten  informatie en tools over 
mediawijsheid. Ze vinden er ook alle lespakketten die Mediawijs 
verdeelt voor onderzoeksprojecten, zelf maakte of in 
samenwerking maakte met partners zoals VRT (zoals de 
EDUboxen), Pimento, Wat Wat, Child Focus, Sensoa, etc. Er 
wordt ook verwezen  naar tools van andere organisaties.  
Speciale vermelding gaat naar het onderdeel Sexting.be, waar 
Child Focus, Sensoa, Pimento  en Mediawijs allerlei informatie  en 
tools samenbrachten  over sexting en aanverwante thema’s.
Paginaweergaves laatste  12 maanden: 693.023 (+37% 
ivm 12 maanden ervoor)
Bezoekers laatste 12 maanden:  229.481  (+40% ivm 12 
maanden ervoor)
Pedagogische lesmappen
Child Focus  heeft lesmappen die leerkrachten kunnen 
downloaden op childfocus.be. Deze lesmappen behandelen  
diverse thema’s  : iRespect over online  respect, Think before you 
post over privacy, Stop Cyberpesten, Online  Challenges, Sexting 
@ school, … Deze tools zijn methodiekenbundels waarvan 
leerkrachten één of meerdere methodieken  kunnen gebruiken 
om deze thema’s bespreekbaar  te maken. De bundels  zijn 
bruikbaar voor leerkrachten uit de derde  graad van het lager en 
tweede graad van het secundair  onderwijs. Deze pakketten 
werden in totaal al meer dan 20.000 keer 
gedownload/aangevraagd.
Sextoooh.be Sextoooh is de nieuwste tool van Child Focus.  Het is een 
educatief platform over sexting en genderstereotypen voor 
professionals die met jongeren  werken. Op het platform staan  
interactieve manieren om met jongeren  na te denken over hoe 
zij tegen sexting aankijken  of ermee omgaan.
Sextoooh.be werd gelanceerd  eind mei 2021. 49 klasgroepen 
gingen er al mee aan de slag. Sextoooh.be is ontwikkeld voor 
leerlingen vanaf 13 à 14 jaar.
Educatief theater  Sex 
ThingIn samenwerking  met O’Kontreir ontwikkelde Child Focus “Sex 
Thing”: een educatief theaterstuk voor de tweede en derde  
graad secundair onderwijs. Het stuk (en de bijhorende lesmap) 
werd al meer dan 300 keer opgevoerd.
STAR STAR is speciaal aangepast aan de noden van jongeren met een 
autismespectrumstoornis. Vier thema’s komen aan bod: 
Veiligheid, Kritisch denken,  Vrienden en Respect. Ze belichten 
elk verschillende aspecten van het gebruik  van sociale 
netwerken: sociale  interacties, privacy, techniek...  Voor STAR  
werden al 300 log-ins  aangemaakt door professionals die het 
gebruiken met (groepen) jongeren die ze begeleiden.
Online quiz-modules Momenteel heeft Child Focus twee online  quiz-modules die 
leerkrachten kunnen  gebruiken. De Internet Safe & Fun quiz 
stelt vragen over online respect, welke gegevens ze online  delen  
en met wie, kritische zin ten aanzien van online informatie, 
cyberpesten etc. Na het beantwoorden van de vragen wordt 
meer achtergrondinformatie  bij de vraag en het ‘juiste’ antwoord 
gegeven. De leerkracht kan dit telkens aangrijpen om het 
onderwerp via gesprek verder uit te diepen. De tool TRUST  werd 
ontwikkeld voor het secundair onderwijs en gaat over 
desinformatie. De leerlingen krijgen online content 
voorgeschoteld die ze moeten beoordelen  op hun graad  van 
betrouwbaarheid. Alvorens naar de volgende  vraag te gaan, 
krijgen ze meer uitleg bij het ‘juiste’  antwoord. De leerkracht 
kan ook dit aangrijpen  om het thema  verder uit te diepen. Beide  
tools werden gelanceerd in 2020 en werden  al door meer dan 
400 leerkrachten gebruikt.
Clicksafe vormingen Met deze educatieve opleiding wil Child Focus professionals 
helpen om het thema van veilig internetgebruik  te bespreken 
met kinderen en jongeren. De opleidingen geven algemene 
informatie over de omgang van jongeren met het internet en de 
risico's ervan, maar bieden ook een aantal concrete 
leermiddelen die daarna in de klas gebruikt kunnen worden. Een 
echte educatieve gereedschapskist. De Clicksafe-vorming 
bereiken jaarlijks zo’n 1.000 leerkrachten.
Tools voor ouders
MediaNest.be MediaNest.be is de website voor ouders  over mediaopvoeding 
die in september 2016 gelanceerd werd. Het is een initiatief van 
Mediawijs in samenwerking  met meer dan 20 partners.  Op de 
website kun je onder  andere  de Pretchat  downloaden, een 
waarheid-durven-of-doen om het gesprek tussen kinderen en 
ouders over aan te zwengelen.
Paginaweergaves laatste 12 maanden: 236.817 (-20% 
ivm 12 maanden ervoor)
Bezoekers laatste 12 maanden: 87.439 (-16% ivm 12 
maanden ervoor  daling is te verklaren omdat in het 
voorjaar 2020 de bezoekersaantallen  piekten dankzij 
campagne op sociale  media en omdat  ouders  tijdens  
lockdown meer dan ooit hun toevlucht  zochten tot 
informatie over mediagebruik bij hun kinderen)
Van emoji's  tot 
sexting: opvoeden in 
een medianestVan emoji’s tot sexting  is het MediaNest-boek dat in 2019 
gelanceerd werd. In dat boek bundelde  Mediawijs  vaak gestelde 
vragen van ouders over mediaopvoeding. Het boek geeft een 
antwoord op deze vragen aan de hand van getuigenissen van 
ouders, inzichten van experts en handige tips.
Verkocht/verdeeld: 1.672 exemplaren
Online challenges Jongeren nemen  vaak deel aan online uitdagingen omdat ze 
nieuwsgierig zijn of gewoon voor de lol. Sommigen doen mee 
voor de kick of om hun eigen  grenzen te verleggen. Weer 
anderen worden omdat hun vrienden dat ook doen. Hoe praat  
je er met je kind over? Om ouders te helpen, maakte Child Focus 
deze conversatie  starter.
Veilig Online Via het vormingsprogramma  "Veilig Online" biedt Child Focus, in 
samenwerking met de Gezinsbond vorming, informatie en 
uitwisseling rond media-opvoeding aan voor ouders. Ouders  
worden uitgenodigd mee na te denken en hun ervaringen te 
delen. Er worden 5 verschillende opleidingsmodules aangeboden  
: Sociale  media,  Internet en privacy,  Gaming, Cyberpesten of 
online relaties en seksualiteit. Jaarlijks bereikt dit programma 
zo’n 3.000 ouders.
3-5.Elke website, app, game, etc. waar mensen met elkaar  in contact kunnen treden en 
waar kinderen  of jongeren toegang  toe hebben, kan potentieel  misbruikt worden. Het 
is onmogelijk om elk risico uit te sluiten, daarom dat des te sterker moet worden 
ingezet op de mediawijze  competenties van kinderen,  jongeren, leerkrachten en 
ouders.
Ik blijf inzetten op mediawijsheid. Het parlement nam daarover in juni 2021 al een 
resolutie aan en mijn kabinet en het Departement CJM werken nu samen met het team 
van Mediawijs om tot een nieuwe vierjarige samenwerkingsovereenkomst te komen. 
Daarnaast zal het systeem van Kijkwijzer dat nu al voor films gehanteerd wordt,  
uitgebreid worden naar andere audiovisuele media in Vlaanderen. Dat is een ideale 
gelegenheid om met ouders in gesprek te gaan over mediaopvoeding.
