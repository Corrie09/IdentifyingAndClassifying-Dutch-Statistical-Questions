title: Gewestwegen - SAVE-borden (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1744761
thema link: https://www.vlaamsparlement.be/parlementaire-documenten/schriftelijke-vragen/1545627
SCHRIFTELIJKE VRAAG
nr. 1495
van KATRIEN  SCHRYVERS
datum: 14 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Gewestwegen  -  SAVE-borden (2)
Mensen die een familielid, vriend of kennis  verliezen door een verkeersongeval  willen 
vaak een herdenkingsbord plaatsen langs de kant van de weg, op de plaats van het 
ongeval. Niet enkel als herinnering, maar ook als signaal voor weggebruikers.
Het plaatsen van SAVE-borden (SAVE:  Samen actief voor veilig verkeer)  langs 
gewestwegen gebeurt op basis van een aantal afspraken die door het Agentschap Wegen  
en Verkeer  (AWV)  werden opgenomen  in het dienstorder LIN/AWV 2006/2 van 2 maart 
2006. Daarin is bepaald dat de vergunning voor het plaatsen van een dergelijk bord voor 
tien jaar aan de vzw Ouders van Verongelukte  Kinderen (OVK) wordt toegekend, vanaf  
de datum  van plaatsing  van het bord.
In haar antwoord op mijn schriftelijke vraag nr. 1131 van 14 juli 2020 gaf de minister 
cijfers over de SAVE-borden. Toen bleken er in Vlaanderen 155 SAVE-borden te staan, nl. 
38 in Antwerpen, 16 in Limburg, 31 in Oost-Vlaanderen, 59 in Vlaams-Brabant en 11 in 
West-Vlaanderen.
In haar antwoord op mijn schriftelijke vraag nr. 1303 van 10 juni 2021 stelde de minister 
dat in 2020 2 SAVE-borden bijkwamen in Limburg en 2 in Vlaams-Brabant en dat in 2020 
geen aanvragen geweigerd werden en geen SAVE-borden verwijderd. Toch verschillen de 
cijfers per provincie aanzienlijk tegenover 2020. Zo stelt de minister in haar antwoord op 
mijn meest recente vraag dat er in Antwerpen 34 SAVE-borden  staan, in Limburg 23, in 
Oost-Vlaanderen 27, in Vlaams-Brabant 45 en in West-Vlaanderen 31.
1.Hoe is het verschil in het aantal  SAVE-borden  per provincie nu en in 2020 te 
verklaren, gegeven dat er slechts  vier zouden  zijn bijgekomen  en er geen zouden 
zijn verwijderd?
2.Indien de cijfers uit het antwoord van mijn schriftelijke  vraag nr. 1303 of nr. 1131 
niet correct waren, kan de minister de juiste  cijfers  bezorgen over: 
a)het aantal vergunningen dat per provincie verleend dan wel geweigerd werd om 
een SAVE-bord te plaatsen  langs een gewestweg in 2019 en/of  2020;
b)het aantal SAVE-borden dat per provincie  werd verwijderd;
c)het exacte aantal SAVE-borden dat er eind 2020 stond in elke provincie?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1495 van 14 juli 2021
van KATRIEN  SCHRYVERS
1.De verschillen in cijfers kunnen mogelijks  op diverse wijzen worden verklaard:
-aanwezigheid  op terrein van een aantal nieuwe borden in 2020 die nog niet in de 
verkeersbordendatabank werden opgenomen;  
-SAVE borden  op gewestwegen  die worden overgedragen verdwijnen ook uit de 
cijfers zonder  dat deze fysiek  werden verwijderd;
-aanwezigheid  van een aantal borden op terrein, welke nooit werden vergund.
2.a)OOST-VLAANDEREN: 0
WEST-VLAANDEREN:0
VLAAMS-BRABANT:er werden 2 vergunningen verleend in 2020
ANTWERPEN: deze cijfers worden u bezorgd in een aanvullend  antwoord tegen 1 
oktober 2021
LIMBURG: er werden  2 vergunningen  verleend  in 2020
b)OOST-VLAANDEREN: 0
WEST-VLAANDEREN:0
VLAAMS-BRABANT:0
ANTWERPEN: deze cijfers worden u bezorgd in een aanvullend  antwoord tegen 1 
oktober 2021
LIMBURG: 0 
c)De exacte cijfers worden u bezorgd  in een aanvullend antwoord tegen  1 oktober 
2021.
