title: Uitdoofbeleid dolfijnen in gevangenschap - Stand van zaken
thema: Dierenwelzijn
pdf link: https://docs.vlaamsparlement.be/pfile?id=1746886
thema link: https://www.vlaamsparlement.be/parlementaire-documenten/schriftelijke-vragen/1541173
SCHRIFTELIJKE VRAAG
nr. 870
van ELS STERCKX
datum: 1 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Uitdoofbeleid dolfijnen in gevangenschap   -  Stand van zaken
In de beleidsnota Dierenwelzijn 2019-2024 staat operationele doelstelling  16: Onderzoek 
en overleg m.b.t. de uitdoving van het houden  van dolfijnen in gevangenschap.
De minister zou enkele jaren geleden de nodige stappen  ondernemen om overleg te 
organiseren met dolfinaria  en biologische  wetenschappers. Dit om de noodzaak  te 
onderzoeken en de modaliteiten  vast te leggen van een uitdoofbeleid  voor het houden van 
dolfijnen in gevangenschap.
1.Wat is de stand van zaken  van dat overleg?
2.Wanneer is de laatste bijeenkomst geweest  met en tussen dolfinaria en de biologische 
wetenschappers?
3.Wat is er exact besproken? Kan de minister de verslagen  bezorgen van deze 
bijeenkomsten?
4.Wat zijn de knelpunten?
5.Zijn de modaliteiten al bekend? Zo ja, welke zijn deze? Zo niet, waarom niet? En 
wanneer zijn de modaliteiten dan wel bekend?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 870 van 1 juli 2021
van ELS STERCKX
Om het overleg zo constructief mogelijk te laten verlopen, is het essentieel om vooraf 
over de nodige biologische gegevens en informatie  voor de beoordeling van mogelijke 
scenario’s te beschikken. Daarom werd een studieopdracht uitgeschreven. Deze ’Studie  
over het houden  van dolfijnen in gevangenschap’ zal 2 delen  bevatten, namelijk een 
wetenschappelijke studie vanuit biologische invalshoek en een ethische  studie over 
verschillende mogelijke scenario’s. Het onderzoek wordt  op dit moment uitgevoerd. 
Afhankelijk van de resultaten van dit onderzoek zal de verdere  werkwijze  bepaald worden.
