title: N368 Zedelgem - Trajectcontrole (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738393
thema link: https://www.vlaamsparlement.be/parlementaire-documenten/schriftelijke-vragen/1537884
SCHRIFTELIJKE VRAAG
nr. 1426
van BERT  MAERTENS
datum: 24 juni 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
N368 Zedelgem  -  Trajectcontrole (2)
Eind december  2020 vernamen we dat de minister in 2021 extra middelen zou 
uittrekken voor verkeersveiligheid,  waaronder  een bedrag van ruim 15 miljoen euro voor 
handhaving. Daarvan gaat 4,4 miljoen euro naar specifieke vragen van lokale  besturen 
voor roodlichtcamera’s, snelheidscamera’s en trajectcontroles.  Een geplande 
trajectcontrole situeert zich in Zedelgem langs de N368.
Ik ondervroeg de minister hierover via mijn schriftelijke  vraag  nr. 495 van 8 januari 
2021. In haar antwoord liet de minister toen weten dat de exacte locatie  van begin- en 
indpunt nog moest worden bepaald  tijdens een plaatsbezoek met alle betrokken partijen.  
De streefdatum voor de effectieve indienstname als trajectcontrole was voorzien in Q3 
van 2021. Ten slotte zou de kostprijs van de trajectcontrole duidelijk  worden na het 
plaatsbezoek met de diverse stakeholders.
1.Wat is de huidige stand van zaken? Welke  stappen (administratief, procedureel,  
juridisch etc.) werden er genomen sinds 8 januari 2021 bij de realisatie  van deze 
trajectcontrole?
2.Wat is de exacte locatie van deze trajectcontrole? Graag daarbij vermelding van 
begin- en eindpunt. 
3.Wanneer vond het geplande plaatsbezoek plaats? Welke stakeholders waren daarbij 
aanwezig? Welke  afspraken werden daarbij gemaakt?
4.Welke stappen dienen nog genomen te worden vooraleer  de trajectcontrole klaar 
is voor gebruik? Welke timing wordt  daarbij gehanteerd? Wat is de vooropgestelde  
datum van de effectieve  inwerkingtreding?
5.Wat is het budget dat nodig is voor de realisatie van de trajectcontrole?  Wat is 
daarbij de inbreng van de verschillende  partners?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1426 van 24 juni 2021
van BERT  MAERTENS
1.Begin  dit jaar werden de voorbereidende stappen opgestart voor de realisatie  van deze 
trajectcontrole zoals de administratieve aanmelding van de site bij de leverancier.
2.Daar het plaatsbezoek voor deze trajectcontrole nog niet is doorgegaan,  kon er nog 
geen exacte  locatie worden bepaald.
3.Het plaatsbezoek  heeft nog niet plaatsgevonden. De stakeholders  die hiervoor werden 
uitgenodigd zijn de lokale politie Het Houtsche,  de burgemeester van Zedelgem en het 
Agentschap Wegen en Verkeer.
4.Volgende stappen dienen nog ondernomen te worden:
○Plaatsbezoek
○Technische realisatie  on site
○Conformiteitskeuring- en ijking van de installatie
○Voorlopige oplevering van de installatie 
○Opmaken protocolakkoord (parallel met voorgaande stappen vanaf het 
plaatsbezoek)
De gemiddelde doorlooptijd vanaf  de opstart tem de voorlopige  oplevering  van de 
installatie bedraagt 6 maanden.  Onder voorbehoud van de beschikbaarheid van alle 
betrokken partijen voor een plaatsbezoek op korte termijn, zou de installatie tegen 
eind 2021 technisch gebruiksklaar  zijn.     
5.De gemiddelde kostprijs van een installatie voor trajectcontrole op gewestwegen 
bedraagt ongeveer  90.000 euro (inclusief btw) voor een traject in 1 richting en 
ongeveer 150.000 euro (inclusief btw) wanneer  hetzelfde traject in beide richtingen 
wordt uitgevoerd. Afhankelijk van de specifieke  plaatsingsomstandigheden (locatie  en 
afstand tot voeding en netwerk, aantal  benodigde  palen en camera’s) kan het finale  
bedrag iets hoger of lager uitvallen. Daar de plaatsbezoeken nog niet zijn doorgegaan  
kan er momenteel  geen specifiekere raming  worden doorgegegeven.
