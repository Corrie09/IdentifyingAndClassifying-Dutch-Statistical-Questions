title: Niet-verworven salarisschalen voor de personeelsleden in het onderwijs - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=1747646
thema link: https://www.vlaamsparlement.be/parlementaire-documenten/schriftelijke-vragen/1545065
SCHRIFTELIJKE VRAAG
nr. 899
van BRECHT WARNEZ
datum: 12 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Niet-verworven salarisschalen voor de personeelsleden in het onderwijs   -  Stand van zaken
Niet-verworven salarisschalen worden aan sommige personeelsleden in het onderwijs 
toegekend op basis van het bezit van bijzondere diploma's of getuigschriften. Mijn vraag  
gaat over personeelsleden  die deze vergoeding effectief krijgen op basis van ‘bijzondere 
diploma's of getuigschriften’,  alsook voor wie in het bezit is van het getuigschrift  grondige  
kennis verplichte  tweede  taal Frans  of via een diploma of getuigschrift buitengewoon 
onderwijs.
De in aanmerking komende personeelsleden die houder zijn van een van de betrokken 
bijzondere diploma’s of getuigschriften  krijgen een niet-verworven salarisschaal waarvan 
het jaarbedrag is vastgesteld. De jaarbedragen zijn vastgesteld aan 100% voor de 
personeelsleden die een opdracht met volledige prestaties uitoefenen. Dat bedrag wordt 
aangepast aan het indexcijfer van de consumptieprijzen.
1.Kan de minister een overzicht geven per jaar van het aantal niet-verworven  
salarisschalen voor de personeelsleden  in het onderwijs  die de voorbije vijf jaar zijn 
uitbetaald? Graag een opdeling per provincie, per salarisschaalcode en getuigschrift  of 
diploma die tot deze vergoeding leidt alsook het ambt en niveau waarbinnen het 
personeelslid werkt.
2.Wat is het totale bedrag per jaar dat de laatste vijf jaar aan niet-verworven 
salarisschalen voor de personeelsleden  in het onderwijs werd uitbetaald?
3.Hoe apprecieert  de minister het systeem van de niet-verworven salarisschalen  voor de 
personeelsleden in het onderwijs met het oog op kwaliteitsvol onderwijs  en het dichter 
bij de praktijk  brengen van nascholing en professionalisering van leraren  en directies?
4.Is de minister van plan wijzigingen  aan te brengen aan het systeem van de niet-
verworven salarisschalen voor de personeelsleden in het onderwijs?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 899 van 12 juli 2021
van BRECHT WARNEZ 
Aan het beantwoorden  van de schriftelijke  vraag gaat een gegevensbevraging vooraf. Het 
Agentschap voor Onderwijsdiensten  (AGODI) raadpleegde op 05/09/2021 de databanken. 
1.Een aantal personeelsleden kreeg gedurende hetzelfde schooljaar meer dan 1 niet-
verworven salarisschaal uitbetaald. Ze tikken aan bij elke niet-verworven  salarisschaal 
afzonderlijk. Daarom is het aantal unieke personeelsleden (die de Vlaams  
volksvertegenwoordiger in onderstaande  tabel vindt) kleiner  dan de totalen  van de 
vele tabellen in de bijlages.  
1.1 Aantal unieke  personeelsleden per niet-verworven salarisschaal  per jaar
2016 2017 2018 2019 2020
Aantal 11.433 11.542 11.875 12.163 12.583
In de eerste bijlage wordt jaar per jaar gekeken  hoe de ontsloten personeelsleden zich 
over de verschillende  niet-verworven salarisschalen verdelen.  Meer informatie  over die 
niet-verworven salarisschalen vindt de Vlaams volksvertegenwoordiger in de 
omzendbrief PERS/2005/19  (zie deze link).
Ik verwijs naar de bijlages voor de bijkomende vragen. De eerste bijlage geeft 
informatie over de behaalde diploma’s. De tweede bijlage staat stil bij de ambten. De 
derde bijlage splitst verder op per provincie  en tenslotte de vierde bijlage geeft de 
verdeling volgens de onderwijsniveaus.  Zoals  gevraagd, start het overzicht vanaf het 
kalenderjaar 2016 en bouwt zo vier schooljaren verder.
2.AGODI berekende per jaar het totaal  uitbetaalde  bedrag aan niet-verworven 
salarisschalen aan onderwijspersoneelsleden. 
2.1 Totaal uitbetaald bedrag voor niet-verworven salarisschalen in euro
2016 2017 2018 2019 2020
Totaal 6.095.909,57 6.278.122,22 6.516.235,85 6.818.271,78 7.116.868,65
3.Oorspronkelijk  was de toekenning van de “bijwedde” geregeld  in het koninklijk  besluit 
van 16 januari 1970. Sindsdien zijn niet alleen  de lerarenopleidingen veranderd zowel 
op inhoudelijk  vlak als op het vlak van studieduur maar ook de 
professionaliseringsmogelijkheden zelf. Leraren die bepaalde competenties hebben 
versterkt via het behalen  van een bepaald  diploma  of getuigschrift is één van de vele 
vormen van professionalisering.
4.Ik kan niet vooruitlopen op eventuele wijzigingen in de regelgeving  met betrekking tot 
de niet-verworven  salarisschalen. Hierover moet een grondige  discussie gevoerd 
worden met de sociale partners.  
BIJLAGEN
1.Overzicht per jaar
2.Overzicht per diploma
3.Overzicht per ambt
4.Overzicht per provincie
5.Overzicht per onderwijsniveau
