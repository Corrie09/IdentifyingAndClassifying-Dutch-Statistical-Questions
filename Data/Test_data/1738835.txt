title: Actieplan ter bestrijding van seksueel geweld - Opnemen van het thema seksueel geweld in lokale veiligheidsplannen (actiepunt 11)
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=1738835
thema link: https://www.vlaamsparlement.be/parlementaire-documenten/schriftelijke-vragen/1539697
SCHRIFTELIJKE VRAAG
nr. 354
van MAAIKE  DE VREESE
datum: 30 juni 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Actieplan ter bestrijding  van seksueel  geweld  -  Opnemen  van het thema  seksueel geweld 
in lokale veiligheidsplannen (actiepunt 11)
Eind oktober lanceerde minister van Justitie en Handhaving Zuhal Demir, samen met de 
hele Vlaamse Regering, het actieplan ter bestrijding  van seksueel geweld. Dat plan heeft 
een prioritaire focus op de meest kwetsbaren, namelijk jongeren  en kinderen,  en zet volop 
in op een ketenaanpak: van sensibilisering tot strafuitvoering  en opvolging. Hiervoor  
werden drie strategische doelstellingen  geformuleerd met bijhorende  operationele 
doelstellingen en concrete acties.
Minister Demir sloeg met de ministers van Onderwijs, Cultuur, Sport, Media, Jeugd, 
Welzijn, Volksgezondheid, Gezin, Binnenlands Bestuur, Integratie  en Inburgering en 
Gelijke Kansen de handen in elkaar om dat plan te realiseren. De minister van Justitie en 
Handhaving neemt een actieve, coördinerende  rol op in de uitvoering van het plan om te 
allen tijde die afstemming te garanderen, het overzicht te bewaren en overlapping  in de 
uitvoering van het plan te vermijden. Alles staat of valt met de uitvoering van de 
verschillende actiepunten. Het is daarom van enorm belang dat de bevoegde  ministers in 
hun domein met die actiepunten zo snel mogelijk aan de slag gaan.
Actiepunt 11 luidt: “Lokale besturen  worden  aangemoedigd om het thema  seksueel geweld 
op te nemen in relevante veiligheidsplannen. Goede  praktijken worden verzameld en bij 
lokale besturen  gepromoot.”
1.Wanneer en op welke manier heeft de minister lokale  besturen aangemoedigd om dit 
thema op te nemen in relevante  veiligheidsplannen  sinds de lancering van het 
actieplan? Welke  verdere acties zal de minister nog ondernemen  in 2021?
2.Kan de minister  een overzicht geven van het aantal lokale  besturen dat dit thema heeft 
opgenomen in hun veiligheidsplannen?
3.Hoeveel en op welke manier  werden goede praktijken  verzameld en doorgestuurd naar 
de lokale besturen?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 354 van 30 juni 2021
van MAAIKE  DE VREESE
1-3.Deze actie uit het actieplan seksueel geweld werd nog niet aangevat. Ik bekijk samen 
met mijn administratie hoe we de komende  periode  uitvoering kunnen  geven  aan deze 
actie.
