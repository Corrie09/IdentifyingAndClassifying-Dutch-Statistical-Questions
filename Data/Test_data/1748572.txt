title: Sociale woningen - Krakers
thema: Wonen
pdf link: https://docs.vlaamsparlement.be/pfile?id=1748572
thema link: https://www.vlaamsparlement.be/parlementaire-documenten/schriftelijke-vragen/1547734
SCHRIFTELIJKE VRAAG
nr. 659
van SARAH SMEYERS
datum: 22 juli 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale woningen  -  Krakers
In Gent wordt sinds mei ’t Pand - niet te verwarren met cultuur- en congrescentrum Het 
Pand in Onderbergen -, het voormalig  Craemerklooster in het Patershol, sinds geruime tijd 
gekraakt door een krakersgroep die zich de Pandemisten noemt.  ’t Pand is bezit van sociale 
huisvestingsmaatschappij (SHM) WoninGent  die er een aantal sociale woningen beheerde. 
Nu wil WoninGent,  zeer tot ongenoegen van de krakers,  ’t Pand echter verkopen. Vandaar 
hun actie.
Vrijwel alle centrumsteden worden geconfronteerd met krakers. Het kraken van sociale 
woningen is, bij mijn weten, echter  een vrij recent fenomeen. 
1.Bestaan er cijfers van het aantal  gekraakte sociale  woningen?  Zo ja, graag een 
overzicht per SHM voor het voorbije anderhalf jaar (2020-juni 2021)?
2.Welke acties onderneemt men bij de SHM’s ter preventie  van het kraken van hun 
woningen?
3.Telt men gekraakte  sociale woningen mee in de leegstandcijfers  of krijgen deze 
woningen het label ‘bewoond’?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 659 van 22 juli 2021
van SARAH SMEYERS
1.Mijn administratie beschikt niet over cijfers van het aantal gekraakte  sociale woningen.
2.Ik beschik niet over een overzicht  van alle acties die SHM’s ondernemen  ter preventie 
van kraken. Mijn administratie ontvangt  daarover  geen periodieke informatie  of 
rapportering. Ik kan wel enkele  voorbeelden  vanuit  de praktijk meegeven:
Zo worden  woningen die langdurig  leeg staan vaak kraakvrij afgesloten en vindt 
in dergelijke wijken  opvolging en monitoring door de sociale dienst en andere 
instanties waarmee  de SHM samenwerkt in de wijk plaats (o.a. 
samenlevingsopbouw of wijkagenten).
Verhuurders kunnen  woningen die langdurig leegstaan in afwachting van sloop 
of renovatie  (in de toekomst ook verkoop), verhuren  buiten het sociale 
huurstelsel aan een leegstandsbeheerder  (sociaal of commercieel). Dit vereist  
dan wel dat de woningen nog conform zijn of conform worden  gemaakt zodat ze 
voor bewoning  kunnen  worden  verhuurd.
Het is natuurlijk altijd goed om te zorgen dat er gewoon zo weinig mogelijk leegstand  
is, in de mate van het mogelijke. Ik kan in dit verband  alvast verwijzen naar de 
intervisies over frictieleegstand die de VMSW binnenkort organiseert in samenwerking  
met de sector. Naar aanleiding van deze intervisies zullen  de SHM’s  ook een publicatie 
ontvangen waarin verschillende  tips & tricks zullen worden  opgesomd over hoe men 
leegstand kan vermijden. In 2016 vond trouwens  ook al een intervisie over leegstand 
plaats voor de SHM’s.
3.Zie vraag 1.
