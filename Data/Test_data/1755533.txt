title: Aanpak discriminatie op de private huurmarkt - Uitrol digitale applicatie Clee
thema: Gelijke kansen
Wonen
pdf link: https://docs.vlaamsparlement.be/pfile?id=1755533
thema link: https://www.vlaamsparlement.be/parlementaire-documenten/schriftelijke-vragen/1549153
SCHRIFTELIJKE VRAAG
nr. 687
van MAXIM VEYS
datum: 7 september 2021
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Aanpak discriminatie op de private huurmarkt  -  Uitrol digitale  applicatie  Clee
In de commissiezitting van 18 maart 2021 reageerde  de minister als volgt op de vraag 
rond een stand van zaken aangaande de Clee-tool, een instrument dat de 
kandidaatstelling van kandidaat-huurders moet objectiveren: "Dat heeft wat vertraging  
opgelopen door corona onder andere. Verder  moeten  er nog een paar juridisch-
technische zaken uitgepraat worden voordat  we de brede uitrol in de volledige sector 
kunnen doen. Dat is niet zo evident. De testfase loopt op dit moment,  maar die zorgt er 
natuurlijk voor dat die pijnpunten verder weggewerkt kunnen worden. We zijn daarmee 
bezig. Ik hoop dat zo snel mogelijk te doen.  Als het van mij afhangt, was die er al 
geweest. Maar we moeten zeker juridisch  sterk in onze schoenen staan en daar zijn we 
op dit moment mee bezig."  
De minister weigert intussen praktijktesten in te voeren op de huurmarkt en verwijst 
daarbij veelvuldig naar de Clee-tool als betere oplossing. Het is een online  platform 
waarop een kandidaat-huurder zich aanmeldt  voor een woning en enkel de relevante  
gegevens (grootte gezin, inkomen, ...) invult, zonder naam of nationaliteit  te vermelden. 
De verhuurder  nodigt vervolgens de huurder uit op basis van dit objectief 
huurdersprofiel. Door elkaar te ontmoeten  bij het plaatsbezoek, kunnen  mogelijke 
vooroordelen op basis van afkomst, handicap,  geaardheid, ... verdwijnen. Elke aanpak  
die kan leiden tot een oplossing voor het discriminatieprobleem op onze huurmarkt, is 
uiteraard aan te moedigen.
1.Wanneer mogen  we de uitrol van de Clee-tool verwachten? Kan de minister meer 
toelichting geven bij de 'juridisch-technische  zaken' die een brede uitrol verhinderen?
2.Wie zal er gebruikmaken van de Clee-tool? Zullen zowel immokantoren als 
particuliere verhuurders  ervan gebruikmaken? Wat met de grote immosites, zal de 
tool ook op die sites worden geïntegreerd? Zal Clee vrijblijvend zijn of zullen 
verhuurders verplicht worden met de tool te werken? 
3.Zal de Clee-tool ervoor zorgen dat de naam  van de kandidaat-huurder niet zichtbaar 
zal zijn voor de verhuurder voorafgaand aan een plaatsbezoek? 
4.Zal de Clee-tool ervoor zorgen dat de nationaliteit van de kandidaat-huurder  niet 
zichtbaar zal zijn voor de verhuurder  voorafgaand aan een plaatsbezoek? 
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 687 van 7 SEPTEMBER 2021
van MAXIM VEYS
Voor een antwoord op deze vragen  kan ik verwijzen  naar mijn antwoord op uw vraag om 
uitleg nr. 4608 van 7 oktober 2021.  
