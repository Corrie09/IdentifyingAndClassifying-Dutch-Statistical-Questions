title: Verwarming woning - Elektrische accumulatie
thema: Energie
Wonen
pdf link: https://docs.vlaamsparlement.be/pfile?id=1748474
thema link: https://www.vlaamsparlement.be/parlementaire-documenten/schriftelijke-vragen/1547686
SCHRIFTELIJKE VRAAG
nr. 1248
van BART CLAES
datum: 20 juli 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Verwarming woning  -  Elektrische accumulatie
Het verwarmen van een woning met elektriciteit kent een tamelijk lange geschiedenis in 
Vlaanderen. In de jaren 70 tot 90 werd elektrische  accumulatieverwarming sterk 
gepromoot. Er kon namelijk gebruik worden  gemaakt van het exclusieve nachttarief dat 
bedoeld was om de overtollige stroom die ’s nachts op het net werd gezet door de 
productie van de kerncentrales weg te werken.  De installatiekosten waren laag en de 
elektriciteitsrekening lag ook een pak lager dan vandaag het geval is.
De situatie vandaag is echter  compleet anders. De Vlaamse Regulator van de 
Elektriciteits- en Gasmarkt (VREG)  wil - als onderdeel van het zogenaamde  
capaciteitstarief voor de distributienettarieven - het huidige  onderscheid tussen het 
duurdere dag- en het goedkopere nachttarief afschaffen  en het uitsluitend nachttarief 
uitfaseren over een periode van 8 jaar vanaf 1 januari 2021.  Dat betekent slecht nieuws 
voor mensen die nog met elektrische accumulatieverwarming werken. Bij dit type 
elektrische verwarming  wordt  er namelijk  ’s nachts elektriciteit verbruikt om warmte op 
te wekken.
Vanaf 1 januari 2021 kunnen Vlaamse gezinnen met een exclusief nachttarief  rekenen op 
verhoogde isolatiepremies voor dak, vloer en muren, een verhoogde premie voor 
hoogrendementsbeglazing en een verhoogde premie voor warmtepomp of warmteboiler.  
Heel wat mensen die beschikken over een elektrische accumulatieverwarming  zijn echter 
wat ouder en zien het vaak allerminst  zitten om nog grondig te renoveren of isoleren.
1.Hoeveel Vlaamse gezinnen  verwarmen  momenteel hun woning met elektrische 
accumulatieverwarming? Graag  een opdeling per provincie.
2.Hoe is dit aantal de afgelopen jaren geëvolueerd? Graag  een overzicht van het aantal 
gezinnen dat gebruikmaakte van een elektrische accumulatieverwarming  per jaar 
sinds 2015. Ook hier graag  een opdeling  per provincie.
3.Hoeveel Vlaamse gezinnen schakelden sinds 2015 over van elektrische 
accumulatieverwarming naar een warmtepomp? Ook hier graag  een opdeling per 
jaar en per provincie.
4.Hoeveel Vlaamse gezinnen  verwarmen momenteel hun woning met een 
warmtepomp? Graag een overzicht van het aantal  gezinnen  per jaar sinds 2015 en 
per provincie.
5.Hoeveel gezinnen met een exclusief nachttarief hebben  al een beroep gedaan op de 
verhoogde premies die vanaf 1 januari 2021 gelden? 
a)Hoeveel van deze gezinnen deden  een beroep op verhoogde  isolatiepremies voor 
dak, vloer en muren?
b)Hoeveel van deze gezinnen deden een beroep op de verhoogde premie voor 
hoogrendementsbeglazing?
c)Hoeveel van deze gezinnen deden een beroep op de verhoogde premie voor 
warmtepomp of warmteboiler?
6.Hoelang zullen  de verhoogde premies gelden?
7.Plant de minister nog bijkomende  maatregelen te nemen om tegemoet  te komen aan 
de stijgende  kosten waarmee gezinnen die hun woning verwarmen  met elektrische 
accumulatie, geconfronteerd worden? Zo ja, welke? Zo niet, waarom niet?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1248 van 27 juli 2021  
van BART CLAES
1.Er zijn geen cijfers over het aantal elektrische accumulatieverwarmingen per provincie. 
Ramingen voor Vlaanderen zijn beschikbaar in de marktmonitor van de VREG:  
https://www.vreg.be/sites/default/files/document/rapp-2020-21.pdf. Figuur 2 geeft 
aan hoe de woningen van Vlaamse gezinnen verwarmd worden en de evolutie ervan  
per jaar. U vindt gelijkaardige figuren  terug voor voorgaande  jaren in de desbetreffende 
marktmonitorrapporten die u kunt raadplegen via 
https://www.vreg.be/nl/documenten-databank
2.Zie vraag 1. 
3.Het aantal gezinnen dat, met premie, overschakelde van elektrische verwarming naar 
een warmtepomp per provincie en per jaar, kan u vinden op: 
https://apps.energiesparen.be/energiekaart/vlaanderen/selfservice-res-warmtepomp. 
Er zijn geen cijfers over het aantal overschakelingen  zonder premie.
4.Zie vraag 1. 
5.De gevalideerde cijfers  zijn pas beschikbaar op 1 april 2022.
6.De verhoogde premies zijn niet beperkt  in de tijd. 
7.Op de Vlaamse Regering van 16 juli 2021 werd een uitbreiding van doelgroep van de 
0% energielening goedgekeurd, zodat ook gezinnen met exclusief nachttarief een 
renteloze energielening kunnen aanvragen tot 15.000 euro voor o.a. de vervanging van 
hun elektrische verwarming en energiebesparende maatregelen. 
