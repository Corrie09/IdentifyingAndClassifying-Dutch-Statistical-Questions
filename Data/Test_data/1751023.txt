title: Franstalige faciliteitenscholen - Leerlingenpopulatie
thema: Onderwijs en Vorming
pdf link: https://docs.vlaamsparlement.be/pfile?id=1751023
thema link: https://www.vlaamsparlement.be/parlementaire-documenten/schriftelijke-vragen/1548436
SCHRIFTELIJKE VRAAG
nr. 944
van JAN LAEREMANS
datum: 26 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Franstalige faciliteitenscholen  -  Leerlingenpopulatie
In een eerdere schriftelijke vraag  (nr. 9 van 29 juli 2019) aan toenmalig minister van 
Onderwijs Crevits  peilde ik naar de subsidies en de leerlingenaantallen inzake de 
Franstalige faciliteitenscholen in Vlaanderen voor de schooljaren  2016-2017,  2017-2018 
en 2018-2019. Evenwel waren voor sommige van mijn deelvragen  toen nog geen cijfers  
beschikbaar voor het laatstgenoemde schooljaar.
Bij deze had ik van de minister graag  een update  van de stand van zaken verkregen 
betreffende de leerlingenpopulatie binnen deze faciliteitenscholen.
1.In antwoord op mijn vorige  schriftelijke vraag  gaf minister Crevits  een overzicht van 
het aantal leerlingen in het Franstalig en in het Nederlandstalig basisonderwijs in de 
twaalf faciliteitengemeenten  van het Vlaamse Gewest  voor de schooljaren 2017-2018 
en 2018-2019. Vandaar  dus mijn vragen.
a)Hoeveel leerlingen telde het Franstalig basisonderwijs per faciliteitengemeente in 
Vlaanderen tijdens  de jongste twee schooljaren (2019-2020  en 2020-2021)?
b)Hoeveel leerlingen  telde het Nederlandstalig basisonderwijs per 
faciliteitengemeente in Vlaanderen tijdens de jongste twee schooljaren  (2019-2020 
en 2020-2021)?
2.Welke evolutie zien we ter zake?  Zien we een significante  absolute en/of relatieve 
stijging dan wel daling  in het Franstalig onderwijs in de faciliteitengemeenten  in 
Vlaanderen? Welke eventuele conclusies trekt de minister daaruit?
3.a)Welke verschillende nationaliteiten  hadden zich in de schooljaren 2019-2020 en 
2020-2021 ingeschreven  in het Franstalig basisonderwijs in de twaalf 
faciliteitengemeenten in Vlaanderen?  Graag kreeg  ik daarvan  een overzicht per 
gemeente.
b)Ter vergelijking: welke verschillende nationaliteiten hadden zich in de schooljaren 
2019-2020 en 2020-2021 ingeschreven  in het Nederlandstalig basisonderwijs in 
de twaalf faciliteitengemeenten  in Vlaanderen? Graag kreeg  ik hier opnieuw een 
overzicht per gemeente.
4.Hoeveel leerlingen  in het Franstalig basisonderwijs in de faciliteitengemeenten  in 
Vlaanderen tikten aan op een of meerdere SES-indicatoren  (SES: socio-economische 
status)? Graag een overzicht van de absolute en de relatieve cijfers per gemeente en 
per schooljaar  voor de schooljaren 2017-2018 tot en met 2020-2021. 
a)Hoeveel van deze leerlingen tikten aan op de SES-indicator ‘thuistaal’?
b)Hoeveel van deze leerlingen tikten aan op de SES-indicator ‘schooltoelage’?
c)Hoeveel van deze leerlingen tikten aan op de SES-indicator ‘opleidingsniveau van 
de moeder’?
d)Hoeveel van deze leerlingen tikten aan op de SES-indicator ‘buurt’?
5.Ter vergelijking: hoeveel leerlingen  in het Nederlandstalig basisonderwijs in de 
faciliteitengemeenten in Vlaanderen tikten  aan op een of meerdere SES-indicatoren? 
Graag een overzicht van de absolute en de relatieve cijfers per gemeente  en per 
schooljaar voor de schooljaren 2017-2018  tot en met 2020-2021.
a)Hoeveel van deze leerlingen tikten aan op de SES-indicator ‘thuistaal’?
b)Hoeveel van deze leerlingen tikten aan op de SES-indicator ‘schooltoelage’?
c)Hoeveel van deze leerlingen tikten aan op de SES-indicator ‘opleidingsniveau van 
de moeder’?
d)Hoeveel van deze leerlingen tikten aan op de SES-indicator ‘buurt’?
6.Zien we hier significante verschillen inzake SES tussen de leerlingen  die schoollopen 
in het Franstalig onderwijs in de faciliteitengemeenten en diegenen die schoollopen  in 
het Nederlandstalig  onderwijs in de faciliteitengemeenten?  Indien ja, welke conclusies  
trekt de minister daaruit?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 944 van 26 augustus 2021
van JAN LAEREMANS
Aan de bevraging gaat een gegevensontsluiting  vooraf. Het Agentschap voor 
Onderwijsdiensten (AGODI) raadpleegde  de databanken op 16/09/2021.
1+3-4. In de bijlage vindt de Vlaams volksvertegenwoordiger de gevraagde gegevens  over 
het aantal leerlingen in het Franstalig en in het Nederlandstalig basisonderwijs  in 
de faciliteitengemeenten (Blad1), de verschillende  nationaliteiten van die leerlingen  
per gemeente (Blad2)  en een overzicht  van de leerlingenkenmerken  (Blad3).
Op dit moment zijn er nog geen leerlingenkenmerken voor schooljaar 2020-2021 
beschikbaar.
2.Als we kijken naar de evolutie van het aantal leerlingen in het Franstalig onderwijs,  
zien een kleine, verwaarloosbare toename van 3.204 leerlingen in 2017-2018 naar 
3.251 leerlingen  in 2020-2021.  
5.Ik merk volgende  verschillen op tussen de het Franstalig en het Nederlandstalig  
onderwijs wat betreft  de leerlingenkenmerken.
Er tikken geen of nauwelijks leerlingen aan op de indicatoren  “thuisloos” en 
“trekkende bevolking”, en dit voor zowel  het Nederlandstalig als het Franstalig 
onderwijs.
Voor het kenmerk “opleidingsniveau moeder”  zie ik geen significant verschil 
tussen het Nederlandstalig  en het Franstalig onderwijs. 
Wat betreft de indicator “thuistaal  is verschillend van de onderwijstaal” is er 
uiteraard wel een groot verschil. In het Franstalig onderwijs  is één van de 
expliciete toelatingsvoorwaarden dat de moedertaal of de gebruikelijke taal van 
het kind Frans  moet zijn. In het Nederlandstalig onderwijs  in de 
faciliteitengemeente is er geen toelatingsvoorwaarde  op basis van thuistaal,  
waardoor er daar wel meerdere leerlingen aantikken op de indicator “thuistaal is 
verschillend van de onderwijstaal”.
In het Nederlandstalig onderwijs zitten er relatief meer leerlingen die recht 
hebben op een schooltoelage. Het verschil tussen het Nederlandstalig en het 
Franstalig onderwijs is in schooljaar 2019-2020 wel afgenomen.  Dit heeft meer 
dan waarschijnlijk te maken met de geautomatiseerde toekenning van 
schooltoelagen die in schooljaar 2019-2020  gestart  is.
BIJLAGE
Overzicht
