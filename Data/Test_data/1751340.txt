title: Geïntegreerd investeringsprogramma (GIP) 2022-2023 - Studie N34 De Haan
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1751340
thema link: https://www.vlaamsparlement.be/parlementaire-documenten/schriftelijke-vragen/1549078
SCHRIFTELIJKE VRAAG
nr. 1599
van BERT  MAERTENS
datum: 6 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Geïntegreerd investeringsprogramma  (GIP) 2022-2023  -  Studie N34 De Haan
Begin juli 2021 maakte de minister het GIP, doorkijk  2022-2023 (ontwerp), bekend. Een 
van de projecten (GIP002220/01) betreft  ‘N34 De Haan - herinrichting Koninklijke 
Baan/studie’. AWV (Agentschap  Wegen en Verkeer) reserveert  voor deze studie een budget 
van 250.000  euro.
1.Wat is de exacte scope van de studie? Welke concrete ingrepen worden onderzocht? 
Wat is de exacte locatie waar de verkeersingrepen in het kader van deze studie zouden  
plaatsvinden?
2.Wat is de huidige stand van zaken van deze studie?  
3.Welke fasering en timing zal worden gehanteerd bij de finalisering van deze studie? 
4.AWV reserveert voor deze studie een bedrag van 250.000 euro. 
Wat is de raming  van het budget  dat nodig is voor de effectieve werkzaamheden?
5.Wanneer vond het laatste overleg met het gemeentebestuur van De Haan plaats over 
deze studie? Welke  afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1599 van 6 september  2021
van BERT  MAERTENS
1.De studie onderzoekt de mogelijkheden om de complexe verkeerssituatie in de 
doortocht van de N34y aan het centrale kruispunt van De Haan te vereenvoudigen en 
tegelijk de passage  van de fietssnelweg F34 Zeebrugge – Oostende  in deze omgeving 
te integreren.
De locatie  van de studie  is de N34y vanaf  kilometerpunt  3,7 tot en met kilometerpunt 
4,9.
2.De studieopdracht moet nog opgestart worden.
3.Er wordt gestreefd in 2022 een dienstverlener aan te stellen om met een 
uitvoeringstermijn van 1 jaar de studie vervolgens  uit te voeren.
4.De studie  moet een beeld geven van de aard en omvang van de noodzakelijke 
ingrepen. Er is dan ook nog geen raming beschikbaar van de uit te voeren werken.
5.Er zijn regelmatig  overlegmomenten  met de gemeente  De Haan in het kader van de 
lopende studie voor de inrichting van de fietssnelweg F34 Zeebrugge – Oostende. De 
gemeente De Haan is daardoor  op de hoogte van deze studie. Naast de klassieke 
betrokkenheid van de lokale overheid bij dergelijke studie zijn er nog geen verdere 
afspraken gemaakt  met de gemeente.
