title: Zwemmen in open wateren - Resultaten vergelijkende studie agentschap Zorg en Gezondheid en Sport Vlaanderen
thema: Gezondheid
Sport
pdf link: https://docs.vlaamsparlement.be/pfile?id=1747655
thema link: https://www.vlaamsparlement.be/parlementaire-documenten/schriftelijke-vragen/1545070
SCHRIFTELIJKE VRAAG
nr. 898
van MIEKE  SCHAUVLIEGE
datum: 12 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Zwemmen in open wateren  -  Resultaten vergelijkende studie agentschap Zorg en 
Gezondheid (AZG) en Sport Vlaanderen
Graag had ik enkele gegevens opgevraagd naar aanleiding van de hoorzitting over de 
conceptnota zwemmen in open water  van dinsdag  6 juli 2021. 
Momenteel loopt er een vergelijkende  studie in opdracht van Sport  Vlaanderen en de 
afdeling Toezicht  Volksgezondheid  van het agentschap Zorg en Gezondheid. De studie 
dient als startpunt om de voorwaarden in VLAREM  II (VLAREM: Vlaams  reglement 
betreffende de milieuvergunning) voor zwemmen  in open wateren (die geen zwembaden  
zijn) te herbekijken. Het eindrapport wordt verwacht in augustus 2021.
Is er al een (tussentijds) rapport voorhanden? Zo ja, kan de minister de (tussentijdse)  
resultaten meedelen en indien mogelijk een kopie van het rapport bezorgen?
Deze vraag werd gesteld  aan de ministers  Ben Weyts (898),  Wouter Beke (797).
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
GECOÖRDINEERD ANTWOORD
op vraag nr. 898 van 12 juli 2021
van MIEKE  SCHAUVLIEGE
Zoals tijdens  de hoorzitting van de commissie Leefmilieu, Natuur, Ruimtelijke  Ordening en 
Energie van 6 juli meegedeeld, volgt het Agentschap Zorg en Gezondheid in samenwerking 
met Sport Vlaanderen  de ondernomen initiatieven en de evolutie in het onderzoek nauw 
op. Er zijn echter geen tussentijdse rapporten  voorzien in de opdracht.  
Een draftversie van het eindrapport van de vergelijkende studie “Beleidsvisie van Europese 
lidstaten over zwem- en recreatieactiviteiten in oppervlaktewater en groenblauwe  
netwerken” werd eind augustus  2021 opgeleverd.  Het Agentschap Zorg en Gezondheid en 
Sport Vlaanderen hebben nu de mogelijkheid  om het rapport grondig door te nemen en 
opmerkingen te formuleren. 
