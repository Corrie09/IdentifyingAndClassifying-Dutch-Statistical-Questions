title: Relancemiddelen toerisme - Vlaams-Brabant
thema: Toerisme
pdf link: https://docs.vlaamsparlement.be/pfile?id=1735628
thema link: https://www.vlaamsparlement.be/parlementaire-documenten/schriftelijke-vragen/1535285
SCHRIFTELIJKE VRAAG
nr. 1161
van CATHY  COUDYSER
datum: 18 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Relancemiddelen toerisme   -  Vlaams-Brabant
De ideeën  die werden ingediend door toeristische actoren uit Vlaams-Brabant (zowel 
provinciale toeristische  dienst als stad Leuven)  liggen hieronder  opgesomd. In het kader 
van het Vlaamse investeringsplan  Vlaamse Veerkracht heeft de Vlaamse  Regering 150 
miljoen euro bijkomende investeringsmiddelen  gereserveerd  voor de relance van de 
toeristische sector na corona (naast  regulier investeringsbudget  van Toerisme  
Vlaanderen). Voor de besteding van het beschikbare investeringsbudget  zal worden  
gewerkt met een combinatie van open projectoproepen, directe toewijzingen en projecten 
in eigen beheer.
100 miljoen euro is gereserveerd  voor bijkomende postcorona congres-  en 
beursinfrastructuur en de overige 50 miljoen euro zal worden aangewend voor een 
versnelde en versterkte uitrol van de thematische  beleidsprioriteiten die in de beleidsnota 
Toerisme vervat liggen  (erfgoed, natuur  en platteland, wandelen en fietsen, gastronomie).
In haar antwoord  van 1 december 2020 op vraag om uitleg  nr. 710 gaf de minister aan 
dat de beslissing om de middelen te verdelen zoals hierboven geschetst, gebaseerd is op 
de resultaten  van een behoeftebevraging die Toerisme Vlaanderen heeft uitgevoerd bij de 
provincies en steden.
Begin januari verduidelijkte de minister in de commissie verder dat deze 
behoeftebevraging initieel  een honderdtal projectideeën  opgeleverd heeft die na een eerste 
selectie door Toerisme Vlaanderen is teruggebracht tot een vijftigtal projectideeën.
In haar antwoord van 20 april op mijn vraag om uitleg nr. 2903 verwees de minister naar 
de nieuwe aanpak die Toerisme Vlaanderen hanteert waarbij het gegeven centraal  staat 
dat het subsidietraject voortaan losgekoppeld wordt van het inhoudelijke voortraject.  De 
minister verduidelijkte  dat tijdens  het inhoudelijke traject Toerisme  Vlaanderen samen met 
de partners  nagaat welke ondersteuning nodig is om de projectideeën  te realiseren.  Dit 
kan gaan over bijkomende financiering, maar in andere gevallen is een inhoudelijk  
begeleidingstraject meer aangewezen. Tijdens een inhoudelijk traject  zal Toerisme 
Vlaanderen de projectindiener  bijstaan om het projectidee op te waarderen en te 
versterken waarna  zal worden bepaald welke bestaande of nieuwe  instrumenten nodig zijn 
om het projectidee  tot een goed einde te brengen. Daarnaast zet het begeleidingstraject  
ook in op het tot stand brengen van cohesie tussen de verschillende projectideeën  binnen  
een verhaallijn, op samenwerking en kruisbestuiving tussen de verschillende projecten. 
Tot slot gaf de minister nog mee dat indien zou blijken  dat een bepaalde uitdaging enkel 
opgelost kan worden via financiële ondersteuning, er een specifieke subsidie  zal worden 
opgezet.
De commissieleden  kregen op 7 december de resultaten van deze behoeftebevraging 
integraal ter kennisgeving overgemaakt. De ideeën  die werden  ingediend door toeristische 
actoren uit Vlaams-Brabant (zowel provinciale toeristische dienst  als stad Leuven) liggen 
hieronder opgesomd.
a)Ideeën aangereikt door provinciale toeristische dienst van Vlaams-Brabant:
Jong Koersgeweld - Hageland & Vlaams-Brabant
Traject Zorgverblijven - Groene Gordel  & Vlaams-Brabant
Zicht op expats - Groene Gordel  & Vlaams-Brabant
RockWerchter X: herlocalisatie – Hageland
Boomkruinenpad Zoniënwoud - Groene Gordel
Sprankelend Hageland, next level – Hageland
Lambiekland - Groene Gordel
b)Ideeën aangereikt door stad Leuven:
Herbestemming stadhuis: ontwikkeling van (proeftuinen voor) een nieuwe  toeristische 
beleving
Abdij van Park: ontwikkeling van belevingen en een nieuw  bezoe-kersonthaal
VERSTERKEN VAN DE LEUVENSE CONGRESINFRASTRUCTUUR
KNAL! (eventtraject expo Bouts – viering 600 jaar universiteit)
and&
1.Welke Vlaams-Brabantse spelers  werden  door Toerisme Vlaanderen  uitgenodigd om 
input aan te leveren voor deze behoeftebevraging? Werden  alle Vlaams-Brabantse 
steden en gemeenten hierbij  aangeschreven of is ervoor gekozen  om een selectie van 
Vlaams-Brabantse besturen hiervoor  te benaderen? Ingeval het laatste, welke 
parameters lagen aan de basis van de gehanteerde selectie?
2.Kan de minister verduidelijken welke  van bovenstaande projectvoorstellen  uit Vlaams-
Brabant in aanmerking genomen zijn door Toerisme Vlaanderen na eerste selectie (van 
100tal naar 50tal)? Kan de minister daarnaast voor elk van de projectvoorstellen die 
de shortlist niet hebben gehaald  een beknopte argumentatie meegeven die schuilgaat 
achter de keuze om dit project niet verder in overweging  te nemen?
3.Van de Vlaams-Brabantse projectvoorstellen  die de eerste selectie gehaald  hebben, 
welke daarvan werden/worden door Toerisme Vlaanderen verder inhoudelijk  begeleid? 
Kan de minister voor elk Vlaams-Brabants  projectidee apart  specificeren  hoe het 
inhoudelijke voortraject  er precies uitziet  en welke timing  hieraan verbonden is?
4.In welke mate zijn de geraamde investeringskosten voor elk van deze 
projectvoorstellen nog actueel  dan wel intussen achterhaald? Ingeval bijgestuurd, 
graag een overzicht  van de projectideeën met bijgestuurde raming. 
5.Kan de minister verduidelijken hoeveel middelen  Leuven toegekend krijgt uit de 
voorziene 100 miljoen voor postcorona-MICE-infrastructuur en waarvoor deze 
middelen concreet zullen worden  aangewend?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1161 van 18 juni 2021
van CATHY COUDYSER
1.Om na te gaan welke projectideeën er leefden werd er naast het agentschap  beroep 
gedaan op goed geplaatste partners op het terrein,  namelijk op de provinciale 
toerisme-organisatie Toerisme  Vlaams-Brabant,  en de toerisme-organisaties van de 
Vlaamse Kunststeden (in casu Leuven). Daarnaast hebben mijn medewerkers  ook 
contact gehad met verschillende besturen.   
2-3.De bevraging leverde  – zoals u zelf aangeeft – meerdere interessante voorstellen  
opgeleverd. Deze werden door het agentschap Toerisme Vlaanderen gescreend op een 
aantal criteria:
-De aansluiting bij de thematische lijnen, zoals vermeld in mijn beleidsnota
-Het realistisch karakter  van de voorstellen
-De budgettaire inpasbaarheid
-De meerwaarde van het voorstel (volgens de principes van Reizen naar Morgen).
Een aantal voorstellen werden bovendien reeds  opgepikt vanuit andere 
beleidsdomeinen. Het is logisch dat deze bijgevolg niet meer verder door Toerisme 
Vlaanderen meegenomen  werden.  
Daarnaast werd ook een onderscheid gemaakt  tussen ‘mature  projecten’, die zowel 
conceptueel als administratief/budgettair beslissingsrijp waren, en projecten die 
conceptueel weliswaar interessant zijn maar die op bepaalde punten nog verdere 
uitwerking nodig hadden.  
Daar heb ik de keuze  gemaakt om de mature projecten als ad hoc dossiers uit te 
werken en aan de Vlaamse  Regering ter financiering  voor te leggen.  Voor de overige  
projectvoorstellen voorzie ik bredere projectoproepen.  Bij de ingediende 
projectvoorstellen waren er immers meerdere die inhoudelijk  nauw bij elkaar 
aansloten, met een zekere complementariteit of overlap.  Ik verwijs  bijvoorbeeld naar 
de verschillende  voorstellen rond bierbeleving  of fietsvakanties. Het instrument van 
een projectoproep  laat toe om deze verschillende voorstellen verder  uit te werken, met 
een scherpere  focus en met aandacht  voor de complementariteit  ervan.  
Het resultaat  van deze oefening heb ik op 2 april aan de collega-ministers in de 
Vlaamse Regering  voorgesteld. Ik verwijs  naar dit document in bijlage.  
Met betrekking tot de verschillende  projectvoorstellen in Vlaams-Brabant kan ik u 
alvast meegeven:
Jong Koersgeweld - Hageland & Vlaams-Brabant: wordt meegenomen
Traject Zorgverblijven  - Groene  Gordel & Vlaams-Brabant: ondersteuning wordt 
onderzocht binnen ‘Iedereen verdient  vakantie’
Zicht op expats - Groene Gordel  & Vlaams-Brabant: niet weerhouden
RockWerchter X: herlocalisatie – Hageland: niet weerhouden
Boomkruinenpad Zoniënwoud - Groene Gordel:  ondersteuning wordt bekeken 
samen met het agentschap  Natuur en Bos.  
Sprankelend Hageland,  next level – Hageland: niet weerhouden
Lambiekland - Groene  Gordel: kan ondersteund worden via bredere projectoproep 
rond bierbeleving
Herbestemming stadhuis: ontwikkeling van (proeftuinen voor) een nieuwe  
toeristische beleving: niet weerhouden
Abdij van Park: ontwikkeling van belevingen  en een nieuw  bezoekersonthaal:  wordt 
onderzocht binnen thema ‘religieus erfgoed’
Versterken van Leuvense  congresinfrastructuur: besprekingen lopen
KNAL! (eventtraject expo Bouts – viering 600 jaar universiteit):  kan ondersteund 
worden via bredere  projectoproep rond Vlaamse Meesters, daarnaast ook 
ondersteuning via subsidie  op naam  (reeds  opgenomen in uitgavendecreet 2021)
and&:  wordt via MeetinFlanders ondersteund.
4.De verschillende projectdossiers worden  momenteel  samen met de betrokken partners 
geconcretiseerd. Ook het budgettaire luik kan in functie daarvan nog bijgesteld  
worden.  
5.In de provincie Vlaams-Brabant is op dit moment de site van de Romaanse Poort  in 
scope. De besprekingen hierover lopen met het stadsbestuur.  
BIJLAGE
Overzicht
