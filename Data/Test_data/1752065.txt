title: Aanvragen studietoelagen hoger onderwijs - Administratieve verwerking
thema: Onderwijs en Vorming
pdf link: https://docs.vlaamsparlement.be/pfile?id=1752065
thema link: https://www.vlaamsparlement.be/parlementaire-documenten/schriftelijke-vragen/1548709
SCHRIFTELIJKE VRAAG
nr. 959
van TOM ONGENA
datum: 31 augustus  2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Aanvragen studietoelagen hoger onderwijs  -  Administratieve verwerking
Door een verder doorgedreven  automatisering,  gebeurt de uitbetaling van studietoelagen 
gelukkig steeds  sneller. De versnelling in het toekennen van de studietoelagen alsook het 
effectief uitbetalen van die toelagen, is een zeer positieve evolutie.  Een op vijf studenten 
aan onze hogeschool of universiteiten  doet namelijk beroep op een studietoelage. Op 
deze manier draagt een versnelde toekenning van studietoelagen in belangrijke mate bij 
aan de verdere  democratisering  van ons hoger onderwijs.
In zijn antwoord op mijn schriftelijke vraag  nr. 689 van 4 mei 2021 gaf de minister aan 
dat voor het academiejaar 2020-2021  opnieuw een versnelling zou plaatsvinden op het 
vlak van de administratieve  verwerking van de aanvragen. De minister kon echter nog 
geen definitieve cijfers opgeven  omdat  de aanvragen voor een studietoelagen  ingediend 
konden worden tot 1 juni 2021. Traditioneel  worden  zoals bij de belastingaangifte,  tegen 
de deadline nog heel wat aanvragen ingediend, wat een grote  impact  kan hebben op de 
definitieve cijfers.
1.Hoeveel studietoelagen werden in academiejaar 2020-2021  uiteindelijk toegekend?
2.Wat was de gemiddelde doorlooptijd van de verwerking van een aanvraag voor een 
studietoelagen in academiejaar 2020-2021?  En wat was de mediaan doorlooptijd?
3.Wat was de doorlooptijd van de 10% snelst en 10% traagst verwerkte aanvragen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 959 van 31 augustus 2021
van TOM ONGENA
1.Er werden 61.721  studietoelagen toegekend voor het academiejaar 2020-2021. 
Studenten hebben  wel nog tot 31 december  2021 de tijd om hun dossier  te 
vervolledigen.
2.De gemiddelde doorlooptermijn in 2020-2021 bedroeg  45,7 dagen.  De mediaan 
bedroeg 12 dagen.
3.Vanaf  2020-2021 wordt het onderzoek automatisch opnieuw gestart en kan dit in heel 
wat gevallen volledig worden  afgerond  zonder dat de student hiervoor een actie moet 
ondernemen. De doorlooptermijn  voor deze studenten bedraagt 0 dagen.  Bijna 14% 
van alle studenten ontvingen  op deze manier  een beslissing.
Voor de 10% traagst verwerkte dossiers bedroeg  het gemiddelde 291,6 dagen. Deze 
doorlooptermijn is inclusief de termijn dat de administratie moet wachten op een 
antwoord n√° een vraag naar informatie aan de student. Die periode bedroeg  in 2020-
2021 gemiddeld 31,9 dagen.  Indien de student de vraag niet volledig beantwoordt,  
moet er opnieuw worden gewacht op een antwoord van de student. Mijn administratie 
zet alle middelen  in om het aantal vragen en de wachttijd  tot een minimum te 
beperken. Zo ontvangen  alsmaar  meer studenten  een telefoontje  van een ambtenaar 
om direct  en op maat de gevraagde  informatie toe te lichten.
