title: Poly- en perfluoralkylstoffen (pfas) - Aanwezigheid in het bloed
thema: Gezondheid
Natuur en Milieu
pdf link: https://docs.vlaamsparlement.be/pfile?id=1738183
thema link: https://www.vlaamsparlement.be/parlementaire-documenten/schriftelijke-vragen/1535534
SCHRIFTELIJKE VRAAG
nr. 1186
van MIEKE  SCHAUVLIEGE
datum: 21 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Poly- en perfluoralkylstoffen (pfas)  -   Aanwezigheid in het bloed
Boven op de voorzorgsmaatregelen  wil de Vlaamse Regering  door meer en gericht 
onderzoek nieuwe data verzamelen over de impact van de PFOS-vervuiling  (PFOS: 
perfluoroctaansulfonaat) in het gebied  rond de 3M-site in Zwijndrecht. Onder andere door 
bloedstaalnames. Wie woont binnen een zone van drie kilometer rond de site en twaalf 
jaar of ouder is, zal zich vrijwillig kunnen aanmelden voor een bloedafname.  Deze 
maatregel zal belangrijke informatie opleveren over de impact van de pfas-vervuiling op 
de volksgezondheid.
Ik verwijs  in dit kader naar een gelijkaardig onderzoek dat uitgevoerd werd in 2009 door 
de Universiteit Antwerpen, de Universiteit van Amsterdam en de Vlaamse Instelling voor 
Technologisch Onderzoek (VITO), in opdracht van het toenmalige beleidsdomein 
Leefmilieu, Natuur en Energie (LNE): gebromeerde  brandvertragers en 
perfluorverbindingen in Vlaanderen: onderzoek naar verspreiding, humane opname, 
gehaltes in humane weefsels en/of lichaamsvochten, en gezondheidseffecten  als basis 
voor de selectie van geschikte milieu en gezondheidsindicatoren  (BFRISK), met nummer  
LNE/OL200500058/6003/M&G. Deze studie  rapporteerde  voor de eerste maal op een 
geïntegreerde wijze over de blootstelling van de Vlaamse bevolking  aan gebromeerde  
brandvertragers en perfluorverbindingen en is dan ook erg waardevol. In de studie 
werden onder  andere serumstalen en plasma geanalyseerd uit acht verschillende 
Vlaamse regio's, waarbij telkens drie leeftijdsgroepen bemonsterd werden: stedelijke 
agglomeraties Antwerpen en Gent,  landelijk gebied, fruitstreek,  verbrandingsovens,  
Albertkanaal, havengebied,  Olen.
Ik citeer  uit de studie:  “PFOS werd in elk staal gedetecteerd  met concentraties die 
variëren tussen  0,80 ng/ml (pasgeborenen,  gebied verbrandingsoven) en 170 ng/ml 
(volwassenen, havengebieden)  met een gemiddelde van 46,4 ng/ml van alle 
leeftijdsklassen. De hoogste concentraties werden teruggevonden bij de adolescenten 
van de Gentse Kanaalzone en bij de volwassenen  van de Antwerpse agglomeratie en 
havengebieden. De gemiddelde PFOS-concentratie per leeftijdscategorie was het hoogst 
bij volwassenen (72,7 ± 43,0 ng/ml), gevolgd  door de adolescenten (56,7 ± 23,2), en 
het laagst bij de pasgeborenen  (6,01 ± 4,91 ng/ml). De verschillen  waren alleen 
significant tussen volwassenen en pasgeborenen (p < 0,001) en tussen adolescenten en 
pasgeborenen (p <0,001).
PFOA werd bijna in alle stalen gedetecteerd  met uitzondering van drie gebieden 
(havengebieden fruitstreek en Olen) bij de pasgeborenen.  De concentraties varieerden 
tussen niet detecteerbaar (<0,9 ng/ml)  en 9,51 ng/ml (pasgeborenen,  Gentse 
agglomeratie). Het is belangrijk op te merken  dat enkel  voor PFOA de maximale waarde 
werd teruggevonden bij pasgeborenen.  Voor de gemiddelde PFOA-concentratie per 
leeftijdscategorie voor alle gebieden samen  werd een omgekeerde trend geobserveerd 
dan voor PFOS, namelijk: pasgeborenen  (3,24 ± 3,20 ng/ml) > adolescenten (2,84 ± 
0,59 ng/ml)  > volwassenen (2,21  ± 0,72 ng/ml). Deze verschillen  waren echter niet 
significant, waardoor er geen uitspraken over gedaan kunnen worden.”
Uit deze studie blijkt met andere woorden dat er hoge waarden van korte keten pfas (C8) 
werden gedetecteerd  in een aantal  van de gebieden.
1.Wat waren  de vervolgstappen op deze studie?
2.Werden gelijkaardige analyses voor deze regio's uitgevoerd  in het afgelopen 
decennium? Zo ja, wat zijn de resultaten van dat onderzoek?
3.De aangetroffen  concentraties  PFOS en PFOA (perfluoroctaanzuur)  in sommige 
regio's liggen hoog, met name in de Gentse  kanaalzone  en de Antwerpse haven.  
Zeker als men die afzet tegen  de risicogrens van 17,5 ng/ml. 
Kan de minister aangeven of op basis van de resultaten in deze studie er een 
volksgezondheidsrisico kan zijn in de regio's waar opvallend hoge concentraties in de 
bloedstalen werden  vastgesteld?
4.Zijn er eventueel  ook bloedanalyses gepland in andere regio's, bijvoorbeeld  het 
Gentse havengebied of de Gentse agglomeratie? Of acht de minister dat niet nodig 
op basis van de resultaten van het onderzoek?
5.Werd  ook gezocht naar andere pfas of het totale  fluorgehalte  in het bloed?  Indien 
niet, waarom  gebeurde  dit niet en is de minister van plan om dat alsnog  te 
onderzoeken? Graag een stand  van zaken.
6.Is er sprake van overleg met Zorg en Gezondheid en/of  Sciensano om parallel 
epidemiologisch onderzoek te doen in de getroffen  regio's?  Graag een stand van 
zaken.
7.Wordt Zorg en Gezondheid geïnformeerd over de resultaten en welk gevolg zal eraan 
gegeven worden  op het vlak van preventie? Graag een stand van zaken.
Deze vraag werd gesteld  aan de ministers  Zuhal Demir (1186), Wouter Beke (750).
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD 
op vraag nr. 1186 van 21 juni 2021
van MIEKE  SCHAUVLIEGE 
1.De studie  BFRISK wordt  beschouwd  als een eerste verkennende studie voor het 
toepassen van een  risico-analyse  van gebromeerde vlamvertragers  (BFRs) en 
perfluorverbindingen (PFCs) voor Vlaanderen en hierbij behorende   
beleidsaanbevelingen   op   te   stellen. 
In BFRISK werden serumstalen uit de biobank  van de eerste Vlaamse humane  
biomonitoringcampagne gebruikt (2002-2006). In deze eerste campagne werden acht 
typegebieden voor Vlaanderen bemonsterd: Antwerpse agglomeratie, Havens 
(Antwerpse haven en Gentse kanaalzone), Fruitstreek, Olen, Gentse agglomeratie, 
Regio verbrandingsoven, Landelijk Vlaanderen en de Albertkanaalzone.  In de BFRISK 
studie werden de Havens verder  opgesplitst in de Antwerpse  Haven  en de Gentse 
Kanaalzone. Voor elk van de typegebieden werd per leeftijdscategorie een gepoold staal 
gemaakt, wat leidde tot in totaal 30 bloedserumstalen (10 gebieden, 3 
leeftijdscategorieën).
Op basis van de resultaten van de BFRISK-studie werden  in de Vlaamse  humane  
biomonitoringcampagnes PFAS gemeten in bloedserumstalen. In de tweede  Vlaamse  
humane biomonitoringcampagne (2007-2011) werden PFOS  en PFOA   gemeten  bij 
pasgeborenen en volwassenen. In deze campagne werden ook in de hotspot Menen 
PFOS en PFOA gemeten. In de derde campagne (2012-2015) werden PFOS,  PFOA, 
PFNA, PFHxS en PFBS gemeten bij pasgeborenen  en volwassenen. In de vierde Vlaamse  
humane biomonitoringcampagne  (2016-2020)  werden PFOS,  PFOA,  PFNA,  PFHxS, 
PFBS, PFDA, PFPEA,  PFHxA, PFHpA, PFUNDA, PFDODA en PFHpS gemeten bij 
adolescenten. Naast het meten van deze stoffen werden ook biomerkers van effect  
meegenomen. 
Via deelname vanuit Vlaanderen aan het Europese humaan biomonitoringproject 
HBM4EU, werden  de Vlaamse  resultaten Europees meegenomen en kon sterk gewogen 
worden om PFAS als prioritair  te behandelen  groep hierin op te nemen. Naast  de 
eigenlijke PFAS-metingen kunnen deze resultaten  ook gelinkt worden met 
gezondheidseffecten (biomerkers van effect; geen klinische data) en door deelname 
aan verschillende ringtesten is de meetmethode  nu vergelijkbaar over heel Europa in 
laboratoria die hiervoor  een kwaliteitsmerk  kregen. Een overzicht  van de activiteiten 
rond PFAS binnen HBM4EU is terug te vinden via https://www.hbm4eu.eu/wp-
content/uploads/2018/12/HBM4EU_PFAS_brief_v2.pdf.
Naar aanleiding van o.a. de humane biomonitoringresultaten van zowel  de derde als 
de vierde campagne  werd het Vlaams actieplan PFAS opgesteld. Daarnaast speelden 
nog een aantal andere  belangrijke zaken hierbij een rol: de persistentie,  bio-
accumulatie en toxiciteit van reeds gereglementeerde PFAS 
en hoogstwaarschijnlijk ook van (diverse)  alternatieve PFAS; het feit dat uit de 
Vlaamse HBM-resultaten een duidelijke overschrijding  blijkt van de 
gezondheidskundige toetsingswaarden  voor PFOS en PFOA en 
er aanwijzingen zijn voor blootstelling  via het milieu (met name  een associatie in de 
HBM-data met lokaal geteelde voeding); het ontbreken  van een normeringskader voor 
bodem en andere milieucompartimenten; mogelijke risico’s  van blootstelling aan PFAS 
via drinkwater, (zelfgeteelde) voeding, …  en tenslotte de vragen naar Vlaamse 
data, acties en standpunten, alsook  de vanuit federale en internationale  context 
groeiende bezorgdheid ten aanzien  van PFAS.  
 
Dit actieplan heeft tot doel om de milieu- en gezondheidsproblematiek voor PFAS in 
Vlaanderen in kaart te brengen wat betreft het bestaande 
beleid en de huidige leemtes hierin. Op basis van deze gegevens worden  een aantal 
acties opgesomd  die deze leemtes trachten in te vullen,  om zo een geïntegreerd en 
coherent beleid m.b.t.  milieuverontreiniging met PFAS in Vlaanderen te initiëren.  Op 
basis van nieuwe  inzichten kunnen deze acties ook verder aangepast of uitgebreid  
worden.  
2.Voor de regio’s afzonderlijk werden geen PFAS-metingen via humane biomonitoring  
uitgevoerd. Wel werden in de opeenvolgende Vlaamse humane  
biomonitoringcampagnes PFAS meegenomen voor algemeen Vlaanderen. 
In de 2de en 3de campagne werd vastgesteld dat er lagere gehalten worden gemeten  
voor PFOS  en PFOA doorheen  de tijd (figuur 1 en 2 in bijlage) en dat PFOS  en PFOA 
zich over het algemeen opstapelen met oudere leeftijden. 
In de 4de campagne kunnen we vaststellen dat de meest voorkomende  PFAS,  PFOS, 
PFOA, PFHxS en PFNA zijn. PFUNDA, PFHxA, PFHpS, PFHpA, PFDODA waren meetbaar 
in een kleine  groep. PFBS en PFPEA waren  niet meetbaar (figuur  3 in bijlage). 
De uitgebreide resultaten zijn terug te vinden  via de rapporten van het Steunpunt Milieu 
en Gezondheid op www.milieu-en-gezondheid.be. 
3.Voor de regio’s afzonderlijk werden geen PFAS-metingen via humane biomonitoring  
gelinkt met gezondheidseffecten.  Voor de opeenvolgende  Vlaamse  humane 
biomonitoringcampagnes werd dit wel meegenomen voor algemeen Vlaanderen.  In 
figuur 4 in bijlage wordt een overzicht gegeven van de toetsing  van de meetwaarden 
uit de Vlaamse  humane biomonitoringcampagnes met respectievelijk de HBM I en II 
waarden van het Duitse Umwelt Bundesambt  (UBA)  afgeleid in 2018 en met EFSA-
waarde afgeleid in 2020.
HBM I staat voor de concentratie in een menselijk biologisch staal waaronder – volgens 
kennis en oordeel  van de Duitse HBM-Commissie geen nadelige  effecten  voorkomen en 
er bijgevolg geen actie nodig is. De HBMI-waarde moet aanzien  worden als een 
verificatie of controlewaarde.  HBM II staat voor de concentratie in een menselijk 
biologisch staal waarboven, volgens kennis en oordeel van de HBM Commissie, er een 
verhoogd risico op nadelige effecten  is en bijgevolg er een acute behoefte  is om de 
blootstelling te verminderen en biomedisch advies  te geven. De HBM II waarde  moet 
aanzien worden als een interventieniveau.
De Europese Autoriteit voor Voedselveiligheid (EFSA) heeft een nieuwe 
gezondheidskundige toetsingswaarde afgeleid voor inname aan perfluorverbindingen. 
Op basis van waarnemingen van een verminderde immuunreactie bij vaccinatie  bij 
kinderen werd voor de som van PFOS+PFHxS+PFOA+PFNA een toetsingswaarde 
afgeleid voor externe  blootstelling van 4 ng/kg lichaamsgewicht per week. Deze externe  
blootstellingswaarde komt overeen  met 6,9 ng/ml serum  bij volwassenen.  Deze 
limietwaarde zou ook beschermen tegen  andere schadelijke effecten van PFAS dan deze 
die eerder door de UBA werden meegenomen.
Voor de opeenvolgende campagnes  zien we dat voor de 2de campagne 95% van de 
volwassenen (20-40 j), voor de 3de campagne  77% van de volwassenen  (50-65j) en 
voor de 4de campagne 10% van de jongeren (14-15j) een resultaat boven de HBM I-
waarde heeft voor PFOS. Voor PFOA is dit respectievelijk 85%,  77% en 4%. Voor de 
4de  campagne heeft 16% van de jongeren  een waarde boven  de EFSA-waarde  van 
2020.
In figuur 5 wordt een overzicht gegeven  van de gemeten gehalten PFAS geassocieerd 
met veranderingen in het lichaam, zonder dat daar een dosis-effectrelatie aan 
gekoppeld kan worden. De mogelijke gezondheidseffecten, afhankelijk  van de 
specifieke interne belasting van het lichaam met PFAS, waarbij  epidemiologische 
studies een verband hebben  aangetoond  zijn veranderingen in het immuunrespons (bij 
kinderen), lager geboortegewicht, verhoogde cholesterolgehalten en verhoging van het 
leverenzym ALT. Voor de volgende effecten is (nog)  weinig  of geen evidentie bij de 
mens, wel bij dieren (cf. EFSA 2020):  minder kans om zwanger te worden,  verhoogde 
bloeddruk tijdens de zwangerschap en pre-eclampsie, daling van schildklierhormonen, 
invloed op groei leercapaciteit en gedrag van kinderen, verhogen van het kankerrisico  
voor oa. nier- en testiskanker. M.b.t. dit laatste effect: PFOA  is door het IARC ingedeeld 
als mogelijk carinogeen bij de mens – categorie  2B.
Het is op dit moment niet mogelijk om voor een individu te zeggen of PFAS nu of in de 
toekomst de gezondheid van die persoon zal beïnvloeden. Indien  er bezorgdheid is bij 
sterk verhoogde waarden dient er samen met de huisarts bekeken te worden of bv. het 
bepalen van cholesterolwaarden, leverenzymen en eventueel schildklierhomonen nuttig 
zijn. Dit is een individueel klinische inschatting met in het achterhoofd dat PFAS slechts 
een deel vormen van een multifactorieel  oorzakelijk probleem  voor die respectievelijke 
gezondheidseffecten.
4.Specifieke bloedanalyses zoals de campagne  die door het Agentschap Zorg en 
Gezondheid wordt opgezet  in de omgeving  van 3M Zwijndrecht  worden op dit moment 
niet gepland  in andere regio’s.  Er zijn wel plannen voor een humaan 
biomonitoringsonderzoek in dezelfde omgeving  dat start in het najaar:  hierin worden 
milieumetingen gekoppeld aan biomerkers  van blootstelling en effect, vervolgens laat 
dit toe het toxico-kinetisch model van PFAS te verfijnen, de blootstellingsmodellen te 
verfijnen, de koppeling te onderzoeken met gezondheidsregisters, en zo het 
handelingskader t.a.v.  PFAS te verfijnen. De kennis die hier opgedaan  wordt zal 
bepalend zijn hoe er met PFAS kan worden  omgegaan  in andere zone in Vlaanderen.
In een volgende Vlaamse humane biomonitoringcampagne  (5de cyclus, getrokken door 
het departement Omgeving in samenwerking met het Agentschap Zorg en Gezondheid) 
zullen PFAS opnieuw  worden opgenomen  via een uitbreiding van de transversale  
campagne. Deze uitbreiding kan betrekking hebben  kan op verschillende  vlakken:  
rekruteren van meer deelnemers  met verwachte hogere blootstelling bv. in 
verspreide Vlaamse hot-spot gebieden,  verschillende leeftijdsgroepen, specifieke 
leefgewoontes, specifieke  aandacht voor de gezondheidsimpact van circulair 
materialengebruik en materialenstromen,... 
Uitbreiden van het te meten aantal chemische stoffen: de PFAS-groep alleen al 
bevat duizenden  stoffen waarvan we tot op heden  nog maar een tiental  
monitoren, uitbreiding  is zeker aan de orde m.b.t. de door ECHA gedefinieerde  lijst 
van zeer zorgwekkende  stoffen. Het meten  van zo veel mogelijk klassen  van 
contaminanten die representatief zijn voor verschillende type blootstellingen en 
blootstellingsroutes 
Specifieke aandacht voor het in kaart brengen van de humane  opnameroutes van 
PFAS in een brede Vlaamse context
Linken van interne PFAS-gehaltes aan mogelijke gezondheidseffecten (biomerkers 
van effect, of via een samenwerking met het Agentschap Zorg en Gezondheid een 
eventuele koppeling aan gezondheidsregisters) en kaderen  
ervan t.o.v. gezondheidskundige toetsingswaarden  en Europese context (PARC).    
Op basis van de verkregen  resultaten kunnen  alle relevante blootstellingsroutes van de 
deelnemers in kaart worden gebracht, m.a.w  waar komen de verhoogde gehaltes  in de 
mens vandaan (uit lucht, bodem,  water,  voeding, binnenlucht,..) zodat op basis 
daarvan een geïntegreerde risico-analyse  kan gebeuren en gepaste 
beleidsmaatregelen of een gepast handelingskader kan genomen worden.   
We willen het verband onderzoeken tussen interne  blootstelling aan PFAS (gemeten 
via biomerkers van blootstelling in de HBM)  en de concentratie van PFAS in het milieu, 
om op deze manier de routes van blootstelling in kaart te brengen; deze resultaten  
kunnen dienen  als basis voor beleidsaanbevelingen. We zullen daarnaast ook inzetten 
op de koppeling met gezondheidsregisters.
Er zal ook daarna  nog plaats zijn voor onderzoek in diverse Milieugezondheidskundige 
aandachtsgebieden. Maar welke en hoeveel, is momenteel niet mogelijk om te zeggen. 
Dit zal duidelijk worden uit risico-analyses  en intervisie binnen  de kennishub  Milieu  en 
Gezondheid die nu in oprichting is.
5.In deelvraag 2 wordt een overzicht gegeven  van de metingen die in opeenvolgende  
Vlaamse humane biomonitoringcampagnes  werden gemeten. Zoals in deelvraag  4 
wordt aangegeven zullen ook in een volgende Vlaamse campagne PFAS gemeten in het 
bloedserum. 
De meting van totale  fluorgehalte wordt in PARC opgenomen. In dit kader zal de  
meetmethodologie binnen Europa  worden afgestemd. Het is immers belangrijk  om het 
percentage gekende  perfluors in bloed ten opzicht van het totale te weten.
6.Het Agentschap Zorg en Gezondheid  is nauw betrokken bij de werkzaamheden  van het 
steunpunt Milieu en Gezondheid  en de Vlaamse humane  biomonitoringcampagnes en 
in het kader van de kennishub  Omgeving  en Gezondheid.  Het in kaart brengen en 
beoordelen van het gezondheidskundige aspect zal door het Agentschap opgenomen 
worden, bijvoorbeeld in regio rond 3M. Waar het departement omgeving door een 
milieubril naar gezondheid  kijkt, kijkt het Agentschap  Zorg en Gezondheid  door een 
gezondheidsbril naar de leefomgeving. Elk vanuit hun eigen netwerk  en actoren wordt  
zo samengewerkt om de discipline  medische  milieukunde toe te passen in Vlaanderen: 
de WHO stelt ‘Health is in all Policies’.
Samenwerking met Sciensano is er in het kader van de Europese projecten PARC en 
HBM4EU, meer algemeen rond chemische  risicoanalyse. 
7.Aangezien het Agentschap zetelt in de stuurgroep van het steunpunt Milieu  en 
Gezondheid zijn zij op de hoogte van alle humane biomonitoringresultaten.
Daarnaast worden  zij ook betrokken bij de uitbreiding en verdieping van het Vlaamse  
actieplan PFAS. 
Binnen het preventief gezondheidsbeleid  Milieugezondheidszorg  zal het Agentschap 
Zorg en Gezondheid deze resultaten meenemen in een beleidswetenschappelijke  basis 
die in de preventieprogramma’s van het Agentschap  Zorg en Gezondheid:  drinkwater,  
binnenmilieu, milieugezondheidskundige aandachtsgebieden,  gezonde publieke  ruimte,  
recreatiewater en (misschien minder relevant) klimaat.  De koppeling met het 
gezondheidskundig inzicht, en surveillance naar de gezondheidsimpact  wordt voorzien 
in een analyse op de gezondheidsregisters – aangestuurd door het beleidsprogramma 
risico-analyse. Dit vertalen naar methodieken  die inzetbaar zijn in concrete cases  is een 
opdracht van de partnerorganisatie Milieugezondheidszorg van het Agentschap.  De 
ondersteuning van en naar de lokale besturen loopt via de Medisch Milieukundigen van 
de Logo’s.
M.b.t. de deelnemers zelf van de onderzoeken wordt via de website van het steunpunt 
(https://www.milieu-en-gezondheid.be/nl/voor-deelnemers ) een specifiek luik 
voorzien voor de deelnemers, waar zij naast  bijkomende  uitleg over de resultaten  ook 
tips kunnen  terug vinden om hun blootstelling te beperken.
BIJLAGEN 
Figuur 1 : Geometrisch gemiddelde PFOS (µg/l)
pasgeborenen volwassenen jongeren02468101214
2de cyclus (2007-2011) 3de cyclus (2012-2015) 4de cyclus (2016-2020)geometrisch gemiddelde  PFOS (µg/l)
Figuur 2 : Geometrisch gemiddelde PFOA (µg/l)
pasgeborenen volwassenen jongeren02468101214
2de cyclus (2007-2011) 3de cyclus (2012-2015) 4de cyclus (2016-2020)geometrisch  gemiddelde PFOA (µg/l)
Figuur 3 : % deelnemers van de 4 de cyclus met meetbare gehalten
Figuur 4: toetsing resultaten  een gezondheidskundige richtwaarden
Figuur 5: Gemeten gehalten PFAS geassocieerd met veranderingen in het lichaam
