title: Deeltijds kunstonderwijs (dko) - Overbruggingslestijden
thema: Onderwijs en Vorming
pdf link: https://docs.vlaamsparlement.be/pfile?id=1752886
thema link: https://www.vlaamsparlement.be/parlementaire-documenten/schriftelijke-vragen/1549216
SCHRIFTELIJKE VRAAG
nr. 974
van LOES  VANDROMME
datum: 8 september 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Deeltijds kunstonderwijs (dko)   -  Overbruggingslestijden  
Om de verliezen  ten gevolge van COVID-19  te beperken, werden in het Coronadecreet VII 
een aantal  maatregelen  voor het deeltijds kunstonderwijs genomen.
Zo komen academies die een omkaderingsverlies lijden (aantal lestijden schooljaar 2021-
2022 is lager dan het aantal lestijden 2020-2021) in aanmerking voor 
overbruggingslestijden.
Daar bovenop is er ook in een soort van vangnetregeling voorzien waarbij academies die 
na toepassing van de compensatieregeling  nog altijd te maken kregen met een substantieel  
omkaderingsverlies en meer dan 5% of meer dan 20 lestijden  verliezen,  extra 
overbruggingslestijden krijgen.
Omtrent deze overbruggingslestijden graag  volgende vragen.
1.Welke academies  ontvingen  hoeveel overbruggingslestijden?  Graag telkens een 
overzicht met het aantal overbruggingslestijden per academie, opgesplitst  per provincie  
in absoluut en relatief aantal tegenover het totaalaantal  academies.
2.Hoeveel academies komen in aanmerking  voor de vangnetregeling waarbij extra 
overbruggingslestijden toegekend worden  en hoeveel overbruggingslestijden kregen  
deze academies dan extra?  Graag ook hier telkens  een overzicht met het aantal extra 
overbruggingslestijden per academie die in aanmerking  komt voor de vangnetregeling,  
opgesplitst per provincie  in absoluut  en relatief  aantal tegenover het totaalaantal 
academies.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 974 van 08 september 2021 
van LOES  VANDROMME
Aan het beantwoorden van de schriftelijke vraag gaat een gegevensbevraging aan vooraf. 
Het Agentschap voor Onderwijsdiensten  (AGODI) raadpleegde  de databanken  op 
20/09/2021.
1.In de bijlage vindt de Vlaams volksvertegenwoordiger op tabblad 1 een overzicht van 
de academies  die overbruggingslestijden ontvingen om de verliezen ten gevolge  van 
COVID-19 te beperken. 
De tabel bevat ook een opsomming van het totaal aantal academies per provincie die 
deze lestijden ontvingen,  het totaal aantal academies per provincie en het totaal aantal 
toegekende overbruggingslestijden per provincie.
2.Het tweede tabblad van dezelfde bijlage biedt het overzicht van de academies die 
omwille van het grote  omkaderingsverlies  recht hebben op bijkomende 
overbruggingslestijden. Ook hier splitste  AGODI verder op volgens provincie.  
BIJLAGE
Overzicht
