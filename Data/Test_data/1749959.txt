title: Kruispunt R8-Zandbergstraat Harelbeke - Aanpak
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1749959
thema link: https://www.vlaamsparlement.be/parlementaire-documenten/schriftelijke-vragen/1548677
SCHRIFTELIJKE VRAAG
nr. 1567
van BERT  MAERTENS
datum: 30 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Kruispunt R8-Zandbergstraat Harelbeke   -  Aanpak
Eind 2016 gaf de Vlaamse Regering het startschot van het complex project Kanaal  
Bossuit-Kortrijk. Binnen dat project wordt  ook de relatie met de R8 bekeken.  Het project 
biedt ook opportuniteiten voor de aanpak van de onveilige kruispunten  Zandbergstraat, 
Hippodroomstraat en de N43 in Harelbeke.
In mijn schriftelijke  vraag nr. 562 van 17 februari  2020 bevroeg  ik de minister over het 
kruispunt van de R8 met de Zandbergstraat  in Harelbeke.  Uit het antwoord bleek toen 
dat er met verschillende  werkopdrachten  een aantal  kleine  bijsturingen werden gepland 
om de plaats van de verschillende weggebruikers in het sas tussen  de twee 
deelkruispunten te verduidelijken. Daarnaast  werd in 2015 en 2016 ook onder andere 
signalisatie verplaatst, en verharding en markeringen aangepast. Het Agentschap Wegen  
en Verkeer  (AWV) was op dat moment in overleg met het stadsbestuur van Harelbeke 
om na te gaan welke  andere ingrepen mogelijk waren.
1.Hoeveel ongevallen gebeurden er sinds 2015 op deze locatie? Graag een 
geannualiseerd overzicht met een opsplitsing tussen de verschillende types  
weggebruikers (fietsers,  voetgangers, personenwagens, vrachtwagens enzovoort).
2.Vonden er sinds 17 februari 2020 ingrepen plaats om de verkeersveiligheid  op dat 
kruispunt te verhogen? Zo ja, kan hiervan  een overzicht gegeven worden samen met 
het budget dat hiervoor  telkens werd uitgetrokken? Welke ingrepen worden nog 
gepland? Graag een oplijsting met opgave van indicatieve timing en budget.
3.Wanneer vond het laatste overleg hierover  plaats met het stadsbestuur van 
Harelbeke? Welke  afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1567 van 30 augustus  2021
van BERT  MAERTENS
1.Het Agentschap Wegen en Verkeer beschikt over volgende ongevallengegevens:
R8 x Zandbergstraat
JaarAantal  
ongevall
enAantal  
dodenAantal zwaar 
gewondenAantal licht 
gewondenPersonen
auto FietsVracht
wagenMotor
fietsVoetgang
erBrom
fietsTrakto
r Autobus
2015 3 0 1 4 6
2016 5 0 1 7 9 1
2017 1 0 1 0 1 1
2018 0
2.Er zijn geen ingrepen  uitgevoerd  of gepland.
3.Het laatste overleg omtrent de mogelijke ingrepen aan deze kruispunten had plaats op 
20 november  2020. Op dat overleg werd besloten om bijkomende  simulaties  te doen 
van de gevolgen van de ingrepen en anticipatie op mogelijke neveneffecten. De 
bijkomende simulaties zijn op heden nog niet voorhanden.  Verder overleg met de 
lokale besturen  wordt  ingepland  zodra mogelijk.
