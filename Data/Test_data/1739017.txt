title: Quick wins verkeersveiligheid schoolroutes - Aalst
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739017
thema link: https://www.vlaamsparlement.be/parlementaire-documenten/schriftelijke-vragen/1541785
SCHRIFTELIJKE VRAAG
nr. 1450
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Aalst
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Aalst quick wins in kaart gebracht?  Wanneer zullen deze werken 
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1450 van 2 juli 2021
van STEPHANIE D’HOSE
Er zijn in totaal 5 mogelijke quick wins waarvan 3 verder worden  onderzocht. 
●2 dossiers zijn besproken  op het bilateraal overleg van 25 juni 2021 tussen het 
AWV en het stadsbestuur  van Aalst.  Er werd afgesproken dat door het stadsbestuur 
een concreet voorstel  zou uitgewerkt worden.
●Voor 3 knelpunten laat AWV momenteel  verder onderzoek uitvoeren via een 
externe studie, bekijkt de mogelijkheden  en brengt de stad op de hoogte zodra er 
een voorstel van ingreep bekend is.
Een timing  voor de uitvoering kan nog niet meegedeeld worden gezien het onderzoek nog 
loopt en een terugkoppeling van de stad nodig is.
Meer in detail gaat het over volgende locaties:
Knelpunt Locatie Toelichting 
KS664 N411 Moorsel  Dorp
KS665 N406 Gijzegem-Dorp / 
PachthofstraatDeze knelpunten  komen in aanmerking  voor 
een quick win. AWV laat momenteel  verder 
onderzoek uitvoeren,  bekijkt de 
mogelijkheden en brengt  de stad op de 
hoogte zodra er een voorstel van ingreep  
bekend is.
KS660 N9 – Arbeidstraat/ 
MarktwegDit knelpunt is het onderwerp van overleg 
met de stad en komt omwille van de omvang 
niet in aanmerking voor een quick win 
ingreep.
KS662 N9 -  Capucienenlaan/ 
Leo De BethunelaanDit knelpunt komt omwille van zijn omvang 
niet in aanmerking voor een quick win 
ingreep. AWV bekijkt wel de mogelijkheden 
om deze locatie op te nemen in fietsrelance.
KS663 N411 baardegem-Dorp Dit knelpunt zat vervat  in een 
investeringswerk waarvan de stad bouwheer 
was en is ook achteraf uitvoerig 
gecommuniceerd. AWV ziet geen verdere  
quick wins haalbaar, maar wil wel bekijken 
met de stad welke andere oplossing hier 
mogelijk is.
