title: Coronacrisis - Financiële impact op universiteiten en hogescholen
thema: Onderwijs en Vorming
pdf link: https://docs.vlaamsparlement.be/pfile?id=1738820
thema link: https://www.vlaamsparlement.be/parlementaire-documenten/schriftelijke-vragen/1539003
SCHRIFTELIJKE VRAAG
nr. 862
van BRECHT WARNEZ
datum: 29 juni 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Coronacrisis  -  Financiële  impact op universiteiten  en hogescholen
De coronacrisis heeft een enorme impact  gehad op de werking en organisatie  van de 
universiteiten en hogescholen. Heel wat ongeziene inspanningen werden  door de 
instellingen en hun medewerkers verricht.
Dat betekent  uiteraard ook heel wat kosten en min-inkomsten. Het gaat om eenmalige  
kosten maar ook om kosten die langer zullen blijven  duren en dus veeleer  recurrent zijn. 
Het betreft onder andere kosten in het raam van het onderwijs  en examens die werden 
verstrekt (bv. beschermingsmateriaal, huur externe  locaties…), kosten voor de 
studentenvoorzieningen (extra vragen bij de dienst, tegemoetkomingen in huur van eigen 
studentenkamers, een nettoverlies bij de maaltijdvoorzieningen…),  kosten voor thuiswerk  
van medewerkers,…
Ook het coronaproof maken van de universiteiten en de hogescholen met het oog op een 
veilige heropstart van het nieuwe academiejaar zal nog heel wat extra kosten genereren. 
Te denken  valt aan de extra hygiënische en beschermingsmaatregelen maar ook aan de 
investeringen die extra zullen gebeuren in betere IT (online lesgeven voor grote groepen, 
vergaderfaciliteiten, bijkomende licenties) tot in te richten bijkomende huurlocaties.
1.Heeft  de minister een totaal  (geraamd)  overzicht van wat de coronacrisis heeft gekost 
(stijging uitgaven en vermindering inkomsten) aan de universiteiten en hogescholen  
voor het academiejaar 2020-2021? Zo ja, graag  dit overzicht met daarbij de 
opsomming per rubriek  (bv. huur externe locaties, beschermingsmateriaal…) van de 
extra uitgaven, vermindering van de inkomsten en vermindering  van de uitgaven.
2.Hoe heeft de minister de universiteiten  en hogescholen ondersteund  bij de logistieke  
en financiële inspanningen voor het academiejaar 2020-2021? Welke ondersteuning 
zal de minister in de toekomst nog bieden?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 862 van 29 juni 2021
van BRECHT WARNEZ
1.Raming onvoorziene  meerkosten en vermindering inkomsten
Op mijn vraag voerden de regeringscommissarissen van het hoger onderwijs  tijdens 
de maand september 2020 een onderzoek uit naar de meerkost  van de coronacrisis 
voor de instellingen hoger onderwijs.  Daarbij werden de instellingen zowel  bevraagd 
over de negatieve effecten op hun voorziene  uitgavenpatroon, als over eventuele 
meevallers door minderuitgaven. 
Het onderzoek richtte zich in hoofdzaak op de meerkost  met betrekking tot de 
onderwijsopdracht van de instellingen en had betrekking  op begrotingsjaar  2020. 
De instellingen gebruikten een uniform sjabloon, aangeleverd door de 
regeringscommissarissen. 
Enkele voorbeelden van effectieve onvoorziene meerkosten die de instelling  moest  maken 
naar aanleiding van de maatregelen die werden opgelegd in het kader van de coronacrisis:
Preventiemaatregelen 
oaankoop beschermingsmaatregelen (mondmaskers,  faceshields,…)
oontsmettingsmaterialen (handgels,  ontsmettingsgels,…)
oveiligheid (plexi scheidingswanden, extra schermen, herinrichting 
contactpunten, bescherming labomateriaal,  …)
Digitalisering onderwijs
oAanschaf examen- streaming en andere software (licenties)  die 
hybride vorm van informatie uitwisseling mogelijk maken.
oBijkomende  opleiding en vorming ten behoeve  van het personeel in 
kader van digitaal  lesgeven 
oDigitalisering kennismakingsmomenten (infodagen, digitale  
rondleidingen)
Studentenvoorzieningen
oExtra uitgaven in het kader van sociale dienstverlening.  Met name 
het ondersteunen van studenten die zich in materiële  
probleemsituaties bevinden  (via financiële tussenkomsten) en sociale 
ondersteuning bieden in alle aspecten van het studeren/ student zijn. 
oExtra uitgaven in het kader van het aanbieden van psychosociale en 
medische ondersteuning (bijkomende psychosociale consultaties) 
teneinde het algemeen welbevinden van de student te optimaliseren.
oExtra uitgaven voor het stopzetten  van diverse 
samenwerkingsverbanden met externe partners
Internationalisering studenten
oExtra uitgaven die in het kader van de geplande internationale 
uitwisselingsprogramma’s niet konden  gerecupereerd  worden.  
oRepatriëringskosten naar aanleiding van de algemene lockdown 
(maart 2020)
Personeel
oNiet-recupereerbare kosten bij internationale verplaatsingen 
(congressen,…)
oExtra personeel voor opstart en begeleiding  blended learning
oExtra personeel voor de organisatie van digitale examens
Faciliteiten
oHogere nutskosten door o.a. betere  ventilatie  van gebouwen
oBijkomende  schoonmaak- ontsmettingskosten van lokalen (hogere 
frequentie)
oAanbrengen signalisatie  (waarschuwingen,  looprichtingen, te 
respecteren maatregelen,…)
oExtra drukwerk, creatie  actieplannen,  richtlijnen, draaiboeken,…
Patrimonium
oHuur van bijkomende lokalen en uitrusting  voor onderwijsactiviteiten 
(social distancing)
oHuur van bijkomende lokalen en uitrusting voor het organiseren van 
examens  (social  distancing)
oExtra veiligheidsmaatregelen bij lopende  bouwprojecten 
(doorrekening aannemer)
oHet ruimtelijk herinrichten  en herbestemmen van bestaande 
gebouwen in functie  van veiligheid en afstand
Diverse
oAnnulatiekosten events/catering
oOrganiseren van online infodagen, proclamaties,…
oCommunicatie ad-hoc maatregelen  via virtuele kanalen
Er waren ook onvoorziene minderopbrengsten van de instellingen  op diensten,… waarmee 
zij normaliter eigen inkomsten verwerven binnen  de domeinen onderwijs, 
studentenvoorzieningen en navorming  en dienstverlening.  Het gaat hierbij onder meer 
over gederfde  opbrengsten  op het vlak van:  
ogederfde inschrijvingsgelden (navorming)
ogederfde inkomsten uit seminaries,  studiedagen, events,…
ogederfde huurinkomsten kamers  (in eigen beheer)
ogederfde vending inkomsten (automaten,….)
ogederfde inkomsten uit het ter beschikking  stellen van lokalen voor 
aan externe organisaties 
Tot slot rapporteerden  de instellingen  ook minderkosten (of financiële meevallers)  die zij 
door het stopzetten/niet opstarten van een aantal activiteiten konden genereren op het 
vlak van:
studentenvoorzieningen
personeel
Investeringen
faciliteiten
navorming en dienstverlening
diverse
Bij het opmaken van het uiteindelijke totaal werden de twee eerste categorieën opgeteld 
en werd de derde categorie daarvan afgetrokken  om tot een saldo te komen.  
KOSTENSOORT MEERKOST GEDERFDE OPBRENGSTEN MINKOST SALDO
Digitalisering onderwijs 10.540.443,69 € - € - €10.540.443,69 €
Diverse 889.541,47 € 1.877.320,23 € 491.690,98 € 2.275.170,72 €
Faciliteiten 1.325.369,59 € - € 1.903.533,17 € 578.163,58 € -      
Internationalisering studenten 1.204.137,99 € - € - € 1.204.137,99 €
Investeringen - € - € 780,00 € 780,00 € -              
Navorming en dienstverlening - € 8.466.263,62 € 4.007.785,37 € 4.458.478,25 €
Onderwijs - € 3.492.657,86 € 3.492.657,86 €
Patrimonium 9.483.220,27 € - € - € 9.483.220,27 €
Personeel 4.245.513,20 € - €11.209.363,57 € 6.963.850,37 € -   
Preventiemaatregelen 6.120.848,92 € - € - € 6.120.848,92 €
Studentenvoorzieningen 3.048.200,12 € 15.280.364,75 € 8.360.797,62 € 9.967.767,25 €
TOTAAL 36.857.275,25 € 29.116.606,46 €25.973.950,71 €39.999.931,00 €
2.Financiële  ondersteuning
Tijdens de COVID-19 crisis heb ik op verschillende momenten de hogescholen  en de 
universiteiten financieel  ondersteund om de impact van deze crisis zo goed als mogelijk  
te compenseren en de kwaliteit van het onderwijs te waarborgen.   
 
Met het Besluit van de Vlaamse  Regering tot toekenning van extra  
werkingsbudget voor de scholen  van het gewoon en buitengewoon basis-  en 
secundair onderwijs en van het deeltijds beroepssecundair onderwijs, ter 
compensatie van geannuleerde schooluitstappen en – reizen en gederfde 
inkomsten en aan de studentenvoorzieningen  van de 
hogeronderwijsinstellingen ingevolge COVID-19, van 12 juni 2020, kende ik aan 
de instellingen hoger  onderwijs voor het academiejaar 2019-2020 een bijkomende 
sociale toelage toe van 684.000  euro voor de universiteiten en 816.000 euro voor de 
hogescholen. De instellingen ondersteunden hiermee  studenten met financiële 
problemen naar aanleiding van de COVID-19 crisis.
Met het Besluit  van de Vlaamse Regering tot toekenning van een compensatie 
aan de instellingen hoger onderwijs en aan het Instituut voor Tropische  
Geneeskunde voor de meerkost  ingevolge COVID-19, van 30 oktober  2020, 
kende ik aan de universiteiten en de hogescholen voor het begrotingsjaar  2020 een 
bedrag van 28.983.677 euro toe aan bijkomende werkingsmiddelen als compensatie 
voor enerzijds onvoorziene meerkosten  die de instellingen moesten maken naar 
aanleiding van de maatregelen die werden opgelegd in het kader van de coronacrisis 
en anderzijds voor onvoorziene minderopbrengsten  van de instellingen op diensten.
Daarnaast kende ik voor het begrotingsjaar 2020 een bedrag van 3.823.413 euro toe 
aan de universiteiten en aan de hogescholen kende ik een bedrag van 4.337.813 euro 
toe als een bijkomende sociale toelage als compensatie voor de meerkost die 
instellingen moesten maken bij het ondersteunen van studenten die financiële 
problemen hadden naar aanleiding van de coronacrisis.
Met het Besluit van de Vlaamse Regering tot toekenning van een bijkomende 
COVID-19 toelage bestemd voor de aankoop van laptops voor kwetsbare  
studenten in het hoger onderwijs, van 13 november 2020,  kende ik aan de 
universiteiten voor het begrotingsjaar  2020 een bedrag  van 192.500  euro toe en aan 
de hogescholen een bedrag van 357.500 euro voor de aankoop van in totaal ten minste 
1000 laptops om ervoor  te zorgen  dat ook de meest kwetsbare studenten konden 
blijven participeren aan het afstandsonderwijs.
Met het BVR houdende de toekenning  van een bijkomende toelage aan de 
hogeronderwijsinstellingen voor noodzakelijke digitalisering ingevolge 
impact van COVID-19 op het academiejaar 2020-2021, van 18 december 2020,  
kende ik aan de universiteiten en de hogescholen een bedrag van 2.625.000 euro toe 
aan bijkomende werkingsmiddelen voor ondersteuning op het vlak van examenafname 
op afstand. Bovendien kende ik aan de universiteiten en de hogescholen voor de periode 
3 november tot en met  het einde van academiejaar 2020-2021 een bedrag van 
5.375.000 euro toe aan bijkomende werkingsmiddelen als compensatie voor extra kosten 
met betrekking tot digitalisering die de verlengde COVID-19 maatregelen met zich 
meebrachten.
In het kader van het Ministerieel  besluit betreffende de toekenning van de 
subsidie aan de Vlaamse Vereniging van Studenten voor het begrotingsjaar  
2021 werd een eenmalige verhoging van 70.000  euro toegekend  met als doel de 
aanwerving van een bijkomende communicatiemedewerker en het beheer van een 
Student Platform Corona, een online forum waar studenten  informatie kunnen vinden  
en vragen kunnen  stellen  over corona.  
Ik blijf in overleg met de instellingen hoger onderwijs en blijf de vinger aan de pols 
houden.
