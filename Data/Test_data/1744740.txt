title: Openbaar vervoer - Seksueel grensoverschrijdend gedrag
thema: Mobiliteit en Verkeer
Welzijn en Gezin
pdf link: https://docs.vlaamsparlement.be/pfile?id=1744740
thema link: https://www.vlaamsparlement.be/parlementaire-documenten/schriftelijke-vragen/1545063
SCHRIFTELIJKE VRAAG
nr. 1480
van KATRIEN  SCHRYVERS
datum: 12 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Openbaar vervoer   -  Seksueel  grensoverschrijdend gedrag
Plan International België  deed een bevraging bij 3000 jongeren  over hun ervaringen met 
seksuele intimidatie  in Gent, Antwerpen, Brussel  en Charleroi. Uit de resultaten daarvan 
blijkt dat heel wat jongeren seksuele intimidatie in de publieke ruimte ervaren.  Het 
openbaar vervoer blijkt een van de zogenaamde hotspots te zijn. Onderweg van en naar 
school blijkt een op de tien jongeren  hiermee te maken te krijgen. Deze resultaten liggen  
in lijn met een bevraging van de federale overheidsdienst  (FOD) Mobiliteit eind 2020, 
waaruit bleek  dat voor een op de drie vrouwen het onveiligheidsgevoel een obstakel is 
om het openbaar vervoer te nemen.
In haar antwoord op mijn vraag  om uitleg van 8 juli 2021 stelde de minister dat de 
resultaten van de studie van Plan International niet overeenkomen met de meldingen  die 
De Lijn ontvangt  rond seksueel grensoverschrijdend gedrag. De Lijn hanteert daarvoor 
verschillende bronnen,  zoals meldingen bij de medewerkers van De Lijn, klantenreacties 
en de aanvragen van de politie voor het uitlezen van camerabeelden. De bereidheid om 
zulk ongepast gedrag te melden  bij De Lijn of de politie lijkt echter laag te zijn.
Tijdens de plenaire  vergadering van 25 november  2020 vroeg  ik de minister te kijken of 
een campagne mogelijk zou zijn in het kader van de doelstelling om mensen te 
sensibiliseren niet weg te kijken. Het gebeurt immers vaak dat meisjes,  jonge vrouwen 
en vrouwen geïntimideerd  worden, dat er opmerkingen worden  gemaakt en dat men 
soms zelfs verdergaat, terwijl de omstaanders  wegkijken, ook op het openbaar vervoer. 
In haar antwoord op mijn vraag  om uitleg van 8 juli 2021 stelde de minister daarover dat 
er een plan is om een sensibiliseringscampagne uit te rollen.
1.Hoeveel meldingen ontving De Lijn via de verschillende kanalen  de voorbije twee jaar 
over voorvallen  van seksueel grensoverschrijdend gedrag op de voertuigen of aan de 
haltes? Graag een opdeling per jaar, per kanaal en per provincie  en of het een 
incident betrof  op het voertuig of aan een halte. Kan de minister ook een opdeling 
maken naargelang het incident  zich voordeed op een bus of een tram?
2.Hoeveel van de meldingen vonden  plaats op schoolritten of aan haltes voor 
schoolritten?
3.In hoeveel van deze gevallen formuleerde  De Lijn het advies aan de betrokkene om 
het voorval ook te melden aan de politie?
4.Kan de minister meer toelichting geven  over de sensibiliseringscampagne  die De Lijn 
plant om ongepast  gedrag op het openbaar vervoer te benoemen en te melden? Wat 
is de precieze  insteek en doelstelling? Wanneer zou die campagne worden  uitgerold 
en op welke manier?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1480 van 12 juli 2021
van KATRIEN  SCHRYVERS
1.Informatie per kanaal:
Kanalen 2019 2020
Onmiddellijk gemeld aan De Lijn 
Meldingsfiche agressie 7 28
Verslag lijncontrole 4 5
Dispatchingverslag 10 19
Dagverslag chauffeur 2 4
Verslag Metro- en  voertuig assistent 0 3
Verslag begeleider 0 1
Totaal 23 60
Gemeld aan De Lijn via
Politie 40 27
Aanvraag camerabeelden  door politie 14 7
Meldingsfiche klant 13 13
Totaal 67 47
De Lijn registreert de meldingen niet meer per provincie maar per zone. Zone Oost 
bestaat uit Antwerpen, Limburg en Vlaams-Brabant. Zone West uit Oost-  en West-
Vlaanderen en de Brusselse Rand.
Zone 2019 2020
Zone Oost 47 66
Zone West 43 41
Totaal 90 107
Specifieke plaats 2019 2020
Halte 12 25
Voertuig 61 70
Andere: elders op de weg, premetro 11 10
Niet gekend 6 2
Totaal 90 107
Informatie over het type voertuig (tram of bus) wordt niet genoteerd bij de meldingen.
2.De meldingen worden niet specifiek bijgehouden. De Lijn heeft hier dus geen 
gegevens van.
3.Wanneer de melding gemaakt werd aan een medewerker van De Lijn werd steeds het 
advies gegeven om aangifte te doen bij de politie.
Voor 2019 waren  er 23 meldingen aan medewerkers  van De Lijn, in 2020 waren er 
dat 60.
4.De Lijn heeft in 2022 budget voorzien om een algemene sensibiliseringscampagne uit 
te werken rond respect op het openbaar vervoer. Dit is een beperkte maar algemene 
campagne (elk grensoverschrijdend gedrag is hiermee  gevat) en dus niet specifiek 
gericht naar seksueel grensoverschrijdend gedrag.
Deze vorm van agressie en overlast is niet beperkt  tot het openbaar vervoer maar is 
een algemeen  maatschappelijk probleem.  Om effect te hebben is een beleidsdomein 
overschrijdende campagne of voor het ganse Vlaamse Gewest nodig.   
Door samen te werken aan een overkoepelende campagne zal er meer draagvlak  
gecreëerd worden en een groter  bereik behalen.
