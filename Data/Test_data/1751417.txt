title: Kmo-portefeuille - Hervorming - Aanvragen
thema: Economie
pdf link: https://docs.vlaamsparlement.be/pfile?id=1751417
thema link: https://www.vlaamsparlement.be/parlementaire-documenten/schriftelijke-vragen/1548864
SCHRIFTELIJKE VRAAG
nr. 1005
van MAURITS VANDE REYDE
datum: 2 september 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
Kmo-portefeuille  -  Hervorming   -  Aanvragen
Tijdens deze legislatuur werd werk gemaakt van een hervorming van de kmo-
portefeuille. Deze hervorming  was gericht op de budgettaire beheersing van de 
maatregel via o.a. meer selectiviteit in de gesteunde thema’s.
1.Op 1 juli 2020 werd een eerste lijst met zestien geschrapte  diensten van kracht. Het 
ging om o.a. opleidingen reflexologie,  astrologie, meridianenleer, shiatsu en 
hypnose. Recent werd deze lijst uitgebreid met bijkomende diensten  die niet meer 
voor subsidie in aanmerking  komen, zoals opleidingen  en adviezen  rond kaartleggen, 
pendelen, bachbloesemtherapie enzovoort.
a)Vanaf  wanneer is/wordt deze uitgebreide  lijst van kracht?
b)Hoeveel subsidies werden de voorbije jaren toegekend  voor opleidingen en 
adviezen m.b.t. de geschrapte thema’s (beide lijsten samen)?  Graag een 
jaarlijks overzicht van 2017 t.e.m. heden van de bedragen en het aantal 
gesteunde dossiers.
c)De website van Agentschap Innoveren en Ondernemen (VLAIO) vermeldt  dat 
met de nieuwe lijst o.a. volgende  diensten (zullen) worden uitgesloten:
“de diensten  gericht op het verbeteren van de fysieke en mentale  gezondheid, 
met uitzondering van diensten gericht  op de erkende medische beroepen, de 
paramedische beroepen zoals erkend bij het koninklijk besluit van 2 juli 2009 tot 
vaststelling van de lijst van de paramedische beroepen en de niet-conventionele 
praktijken zoals erkend  bij de wet van 29 april 1999 inzake de geneeskunde, 
artsenijbereidkunde, de kinesitherapie,  de verpleegkunde en de paramedische  
beroepen, zijnde de homeopathie, de chiropraxie,  de osteopathie en de 
acupunctuur.”
Kan de minister hierbij bijkomende verduidelijking geven? Welke  diensten vallen 
onder de uitzondering van uitsluiting? Welke  diensten worden  bijkomend 
uitgesloten?
2.Wat is de stand  van zaken m.b.t. toegekende steun  in 2021 in het kader van de 
kmo-portefeuille? Graag een overzicht van:
a)de totale toegekende steun, met onderscheid tussen steun toegekend aan 
respectievelijk kleine  ondernemingen en middelgrote  ondernemingen;
b)het totale aantal dossiers, met onderscheid tussen steun toegekend aan 
respectievelijk kleine  ondernemingen en middelgrote  ondernemingen;
c)het totale aantal unieke steunverkrijgers, met onderscheid tussen steun 
toegekend aan respectievelijk  kleine  ondernemingen  en middelgrote 
ondernemingen;
d)het totale aantal  dienstverleners dat hierbij betrokken  was;
e)de relatieve verdeling (zowel in steunbedrag als aantal dossiers) per thema (ict, 
welzijn, juridisch enzovoort), naar analogie  van gelijkaardige overzichten die de 
minister eerder  reeds  ter beschikking  heeft gesteld.
3.Hoe evalueert de minister de stand van zaken  in het licht van de beschikbare 
budgetten voor 2021? Welk effect zal de beoogde  kwaliteitskamer hierop  hebben?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 1005 van 2 september 2021
van MAURITS VANDE REYDE
1.a)De uitbreiding van de lijst van uitgesloten diensten van 1 juli 2020 is van kracht  
sinds 13 juli 2021.
b)VLAIO  beschikt niet over gestructureerde  en systematische data over de steun die 
in de voorbije  jaren werd toegekend  voor opleidingen en adviezen m.b.t. de 
uitgesloten diensten.  Deze informatie wordt niet in die vorm geregistreerd  in een 
databank. Bij de kmo-portefeuille  worden immers  geen opleidingen  of adviezen  
erkend, maar zijn de dienstverleners erkend voor het verlenen van diensten. Bij de 
voorbereiding van de lijst met uitgesloten  diensten  zijn er op basis van trefwoorden 
verschillende simulaties gebeurd  op de ‘ruwe data’ van in het verleden ingediende 
projectomschrijvingen, om zo een raming  te genereren van de budgettaire impact 
van de ingrepen. De systematische  inhoudelijke rapportering  m.b.t. de diensten die 
mogelijk is, bestaat uit het thema dat wordt toegekend aan een opleiding  of een 
advies, in functie  van een selectie gemaakt door de gebruiker zelf. Deze 
rapportering wordt voor 2021 meegegeven in antwoord 2 E.
De inspectie van VLAIO zal uiteraard wel controleren of er - ondanks het verbod – 
toch opleidingen of adviezen  m.b.t. de uitgesloten  diensten  werden gesubsidieerd. 
Dat gebeurt  noodzakelijkerwijze  post factum via een screening van de ingediende 
projectomschrijvingen en een (menselijke,  individuele) controle van ingediende 
opleidingen en adviezen,  en waar nodig ook een controle door de inspectiediensten.  
Dit gezien  er, zoals hierboven vermeld, geen erkenning van individuele opleidingen 
of adviezen gebeurt  in de kmo-portefeuille.  Indien hierbij  inbreuken  worden 
vastgesteld op de lijst met uitgesloten  diensten, wordt de toegekende  subsidie  altijd 
teruggevorderd. Bij vaststelling  van herhaalde inbreuken zal de erkenning van de 
betrokken dienstverlener ook worden ingetrokken.
c)De uitgesloten diensten die gericht zijn op het verbeteren  van de fysieke of mentale 
gezondheid bevatten  een breed scala aan niet-omschreven diensten. Tot deze 
categorie behoren bijvoorbeeld  onder andere opleidingen of adviezen m.b.t. yoga, 
fitness, veerkracht,  gezondheidscoach,  voedingscoach, ademcoach, lifestyle, … 
Alle diensten die gericht zijn op het verbeteren van de fysieke of mentale 
gezondheid van een persoon zijn uitgesloten van steun, behalve de diensten die 
gericht zijn op de erkende  medische beroepen, de paramedische  beroepen  zoals 
erkend bij het koninklijk besluit van 2 juli 2009 tot vaststelling  van de lijst van de 
paramedische beroepen en de niet-conventionele praktijken zoals erkend bij de wet 
van 29 april 1999 inzake de geneeskunde, artsenijbereidkunde, de kinesitherapie, 
de verpleegkunde en de paramedische beroepen,  zijnde de homeopathie, de 
chiropraxie, de osteopathie en de acupunctuur. 
Dit betekent dat diensten die gericht zijn op de fysieke en mentale gezondheid  enkel 
gesubsidieerd kunnen worden indien de steunvrager een erkend  medisch beroep,  
een erkend  paramedisch beroep of een niet-conventionele praktijk uitoefent die 
wettelijk erkend  is of die verworven rechten  geniet  die daarmee gelijkgesteld zijn 
én indien  de dienstverlening niet op basis van een andere grondslag is uitgesloten 
(vb. een dienst inzake hypnose, levenscoaching,  …). Uiteraard  ook in die gevallen 
enkel als en voor zover  deze diensten  uitsluitend of hoofdzakelijk  gericht zijn op het 
bedrijfsfunctioneren van de steunvragende onderneming en bijdragen tot de groei 
en transformatie van deze ondernemingen.
De paramedische beroepen zijn de beroepen  erkend bij het Koninklijk Besluit van 2 
juli 2009 tot vaststelling  van de lijst van de paramedische beroepen:
Apotheker-assistentie;
Audiologie;
Bandage, orthese en prothese;
Diëtiek;
Ergotherapie;
Medische  laboratoriumtechnologie;
Logopedie;
Oogzorg;
Podologie;
Medische  beeldvorming;
Vervoer van patiënten;
Mond- en tandzorg.
De erkende niet-conventionele  medische  beroepen zijn de beroepen erkend bij de 
wet van 29 april 1999 inzake de geneeskunde, artsenijbereidkunde, de 
kinesitherapie, de verpleegkunde  en de paramedische beroepen:
Homeopathie;
Chiropraxie;
Osteopathie;
Acupunctuur.
2.a)U vindt hieronder de totale toegekende steun voor de periode  01/01/2021 – 
01/09/2021, met onderscheid tussen steun toegekend aan respectievelijk  kleine  
ondernemingen en middelgrote  ondernemingen:
Grootte onderneming Toegekende steun (in  euro)
KO 24.563.651,79
MO 3.243.250,41
Totaal 27.806.902,20
b)U vindt hieronder het totaal aantal goedgekeurde steundossiers  voor de periode 
01/01/2021 – 01/09/2021,  met onderscheid tussen steun toegekend aan 
respectievelijk kleine ondernemingen  en middelgrote ondernemingen:
Grootte onderneming Aantal dossiers
KO 93.515
MO 14.937
Totaal 108.452
c)U vindt hieronder het aantal unieke  steunverkrijgers voor de periode 01/01/2021 – 
01/09/2021, met onderscheid  tussen steun  toegekend aan respectievelijk  kleine  
ondernemingen en middelgrote ondernemingen:
Grootte onderneming Unieke ondernemingen
KO 42.724
MO 3.391
d)Bij deze projecten zijn 1.654 organisaties als dienstverlener betrokken.
e)U vindt hieronder de relatieve  verdeling per thema in aantal goedgekeurde dossiers.
Thema Aantal  projecten
ADMINISTRATIE 16.700
Administratie & financiën 3.609
Archiefbeheer 28
Boekhouding 2.908
Debiteurenbeheer 33
Fiscaliteit & belastingen 10.122
ENERGIE 3.580
Afvalwater 75
Bodemsanering 65
Ecodesign 43
Energie & milieu 2.383
Energie- & milieucertificering 495
Energie-efficientie 519
HR 5.948
Arbeidsorganisatie 596
Competentie en loopbaanbeleid 902
Diversiteitsbeleid 41
HR 2.120
Recrutering en selectie 134
Welzijn op het werk 2.155
INNOVATIE 1.269
Artificiële Intelligentie (AI) 10
Innovatie 479
Onderzoek en ontwikkeling 194
Processinnovatie 79
Productontwikkeling 172
Technologieverkenning 335
IT 9.747
Cybersecurity 38
Hardware 33
Infrastructuur 53
IT 7.957
Software 1.666
JURIDISCH 10.266
Contracten en clausules 387
GPDR 175
Intellectuele eigendom 87
Juridisch 7.808
Wetgeving en rechtspraak 1.809
LOGISTIEK 28.877
ADR 616
Logistiek & transport 15.803
Magazijnbeheer 216
Rijvaardigheden 12.242
MARKETING 4.423
Internationalisering 86
Marketing & sales 2.045
Marketingstrategie 630
Marktonderzoek 98
Reclame 68
Verkoopstechnieken 757
Website & online marketing 739
PRODUCTIE 7.030
Kwaliteitscontrole 570
Productie & kwaliteit 2.178
Veiligheid op het werk 4.282
SPECIFIEK 18.131
Communicatievaardigheden en talen 847
EHBO 891
Gezondheidszorg 9.622
Specifieke expertises 5.610
Styling en lichaamsverzorging 1.109
Toeristische dienstverlening 52
STRATEGIE 2.481
Bedrijfsoverdracht 144
Businessplan 396
Herstructurering 139
Strategie 1.779
SWOT 23
Totaal 108.452
U vindt hieronder  de relatieve verdeling per thema  in goedgekeurde subsidie.
Thema Goedgekeurde  subsidie
ADMINISTRATIE 2.815.461,07
Administratie & financiën 1.238.200,17
Archiefbeheer 3.457,38
Boekhouding 441.071,00
Debiteurenbeheer 6.914,20
Fiscaliteit & belastingen 1.125.818,32
ENERGIE 791.582,51
Afvalwater 19.235,56
Bodemsanering 12.167,73
Ecodesign 13.837,82
Energie & milieu 543.146,06
Energie- & milieucertificering 104.775,69
Energie-efficientie 98.419,65
HR 2.300.243,71
Arbeidsorganisatie 278.131,98
Competentie en loopbaanbeleid 396.456,23
Diversiteitsbeleid 15.918,64
HR 1.012.492,04
Recrutering en selectie 51.294,99
Welzijn op het werk 545.949,83
INNOVATIE 663.035,55
Artificiële Intelligentie (AI) 6.272,48
Innovatie 209.386,92
Onderzoek en ontwikkeling 130.642,84
Processinnovatie 59.102,79
Productontwikkeling 178.910,13
Technologieverkenning 78.720,39
IT 3.497.146,02
Cybersecurity 27.046,95
Hardware 19.865,63
Infrastructuur 23.310,91
IT 2.778.467,98
Software 648.454,55
JURIDISCH 1.120.421,28
Contracten en clausules 62.416,67
GPDR 53.856,89
Intellectuele eigendom 40.615,45
Juridisch 824.848,81
Wetgeving en rechtspraak 138.683,46
LOGISTIEK 4.459.214,83
ADR 79.676,74
Logistiek & transport 2.159.331,59
Magazijnbeheer 95.969,02
Rijvaardigheden 2.124.237,48
MARKETING 3.531.951,96
Internationalisering 38.352,11
Marketing & sales 1.637.342,80
Marketingstrategie 738.620,07
Marktonderzoek 113.033,31
Reclame 38.343,97
Verkoopstechnieken 446.673,23
Website & online marketing 519.586,47
PRODUCTIE 1.477.094,06
Kwaliteitscontrole 176.800,52
Productie & kwaliteit 574.989,42
Veiligheid op het werk 725.304,12
SPECIFIEK 4.258.937,26
Communicatievaardigheden en talen 291.926,73
EHBO 104.516,37
Gezondheidszorg 2.152.600,27
Specifieke expertises 1.535.959,03
Styling en lichaamsverzorging 165.556,34
Toeristische dienstverlening 8.378,52
STRATEGIE 2.891.813,95
Bedrijfsoverdracht 196.652,13
Businessplan 471.876,61
Herstructurering 150.686,04
Strategie 2.041.159,57
SWOT 31.439,60
Totaal 27.806.902,20
3.Het budgettair effect van het uitbreiden van de lijst van uitgesloten diensten  moet nog 
tot uiting komen, vermits  deze pas ingevoerd zijn vanaf  13 juli 2021.  
De kwaliteitskamer  zal geen effect  hebben  op het budget van 2021, aangezien  de 
kwaliteitskamer ten vroegste in 2022 operationeel kan zijn. 
