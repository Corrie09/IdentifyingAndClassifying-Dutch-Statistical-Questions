title: Quick wins verkeersveiligheid schoolroutes - Evergem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739161
thema link: https://www.vlaamsparlement.be/parlementaire-documenten/schriftelijke-vragen/1541793
SCHRIFTELIJKE VRAAG
nr. 1446
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Evergem
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de gemeente Evergem quick wins in kaart gebracht?  Wanneer  zullen deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1446 van 2 juli 2021
van STEPHANIE D’HOSE
Er werd door de gemeente  Evergem één knelpuntlocatie aangegeven, die door AWV verder 
werd onderzocht, en waarvoor al een oplossingsvoorstel  in opmaak  is. Het voorstel en de 
ontwerpschets voor de aanpassing van de infrastructuur en het nabije kruispunt werden 
reeds voorgelegd  en besproken met de gemeente, maar het ontwerp  dient nog verder 
uitgewerkt in samenspraak met de gemeente, de schooldirectie en de Lijn. 
Er is nog geen concrete planning voor de werken  op de aangegeven locatie. Van zodra het 
ontwerp definitief  is, goedgekeurd is en de nodige vergunningen bekomen zijn, zullen de 
werken ingepland  worden.
Meer specifiek gaat het over volgend knelpunt:
Knelpunt Locatie 
KS210 N458 Noordlaan  westzijde tussen  Kloosterstraat en 
Hoogstraat(kmp10.47-10.52)
