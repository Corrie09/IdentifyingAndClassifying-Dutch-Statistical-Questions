title: Zomerscholen - Organisatie en budget
thema: Onderwijs en Vorming
pdf link: https://docs.vlaamsparlement.be/pfile?id=1735489
thema link: https://www.vlaamsparlement.be/parlementaire-documenten/schriftelijke-vragen/1531580
SCHRIFTELIJKE VRAAG
nr. 789
van LOES  VANDROMME
datum: 15 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Zomerscholen  -  Organisatie en budget
De minister maakt middelen  vrij om ook in 2021 zomerscholen te organiseren tijdens de 
maanden juli en augustus.
De modaliteiten zijn wel wat aangepast tegenover 2020. Alleen scholen en lokale 
besturen kunnen  nu nog een aanvraag indienen. Lokale besturen krijgen  extra middelen 
als ze de regiorol opnemen  voor de scholen op hun grondgebied; de vergoeding  van de 
lesgevers wordt anders  geregeld en het bedrag per leerling  verhoogt van 25 naar 45 euro 
per dag.
Aanvraagformulieren voor de organisatie  van zomerscholen 2021 konden tot 30 mei 
worden ingediend.
1.Hoeveel aanvragen voor het organiseren van zomerscholen werden  tijdig ingediend?  
Graag een overzicht per onderwijsniveau, per initiatiefnemer voor iedere  provincie.
2.Hoeveel van de aanvragen werden niet goedgekeurd? Graag  een overzicht  per 
onderwijsniveau en per initiatiefnemer in iedere  provincie. Wat waren de 
belangrijkste motieven om deze projectaanvragen niet te selecteren?
3.Wanneer worden de meeste zomerscholen georganiseerd? Graag een overzicht van 
het aantal zomerscholen per vakantieweek in iedere  provincie.
4.Welk budget trekt de minister uit voor de organisatie van zomerscholen?  En welk 
budget zal er uiteindelijk uitgegeven worden als alle goedgekeurde  trajecten ook 
effectief plaatsgevonden zullen  hebben?
5.Plant de minister, net zoals vorig jaar, nog een tweede  indienronde als blijkt dat er 
nog budget  over is?
6.Vzw Schoolmakers  voorziet in diverse vormen van ondersteuning  voor organisatoren 
van zomerscholen. 
Welke ondersteuning is dat dan precies? Welk budget reserveert  de minister voor 
deze vorm van ondersteuning?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 789 van 15 juni 2021
van LOES  VANDROMME
1.Ook vorig jaar konden enkel scholen en lokale besturen  als ‘primaire indieners’  een 
aanvraag indienen.  Dat sluit echter  niet uit dat zij samenwerken met derde  
organisaties. Er zijn 124 aanvragen tijdig ingediend  voor in totaal  ongeveer 180 
zomerscholen, met een aanbod  voor meer dan 11.000 leerlingen.  Onderstaande tabel 
geeft per provincie  weer hoeveel lokale besturen en onderwijsinstellingen  een aanbod 
hebben gecreëerd  voor welk onderwijsniveau en -type.  Er is geen 1 op 1 verhouding 
tussen een aanvraag en een bepaald onderwijsniveau of -type. De meerderheid  van 
de aanvragers  biedt een gecombineerd  aanbod aan, bv voor het lager en secundair 
onderwijs of het gewoon  en buitengewoon onderwijs  of het voltijds en deeltijds 
secundair onderwijs,... 
Nog enige duiding bij de in de tabel gebruikte afkortingen: 
-LO = gewoon  lager onderwijs
-BuLO  = buitengewoon lager onderwijs
-SO = gewoon secundair onderwijs,  met subrubrieken:
oVSO = voltijds secundair onderwijs
oDSO = deeltijds secundair onderwijs
oOKAN  = onthaalonderwijs anderstalige nieuwkomers 
-BuSO = buitengewoon  secundair  onderwijs
Provincie Organisator LO BuLO SO BuSO
VSO DSO OKAN 
Lokaal bestuur 24 7 6 6 2 4 2 Antwerpen
School 2 1 4 4  2 2
        
Lokaal bestuur 3       
School 4  3 3    Brussels Hoofdst. Gewest
 
 
 Vlaamse Gemeenschaps-commissie
1  1 1    
        
Lokaal bestuur 9 2 2 2 2 1 1Limburg
 
 School 9  2 2  1  
        
Lokaal bestuur 16 3 6 5 2 4 1Oost-Vlaanderen
 
 School 5 1 5 2 1 4  
        
Lokaal bestuur 9 1 3 3 1 3  Vlaams-Brabant
 
 School 10  1 1    
        
Lokaal bestuur 8 4 1 1    West-Vlaanderen
 
 School 6  1 1    
2.Van de 124 aanvragen  is er slechts  één dossier dat niet beantwoordt aan de 
ontvankelijkheidsvoorwaarden. Het betreft de aanvraag van een lokaal bestuur uit de 
provincie Vlaams-Brabant. In plaats van de in de oproep vooropgestelde  tien dagen  
werd slechts een aanbod  voor vijf dagen georganiseerd, gericht op het  basisonderwijs.  
3.In het aanvraagformulier wordt deze gedetailleerde informatie niet opgevraagd. Voor 
veel zomerscholen  ligt dit op het moment van de indiening  immers  nog niet vast. De 
beschikbaarheid van infrastructuur en van begeleiders  en lesgevers  is hierin 
vanzelfsprekend een bepalende factor. De verschillende  organisatoren  zijn zelf 
verantwoordelijk voor het publiceren  van hun aanbod naar het brede publiek.  In deze 
communicatie zal uiteraard wel worden aangegeven in welke periode het aanbod  is 
voorzien. 
4.Voor de zomerscholen 2021 hebben mijn collega minister Bart Somers en ikzelf samen 
een totaalbudget  van 10 miljoen euro voorzien. Indien alle goedgekeurde  trajecten  
effectief doorgaan zal dit op een subsidie  komen van 5.167.095  euro voor de 
aanvragen die tegen  30 mei moesten worden ingediend.  Dat bedrag kan nog oplopen 
omdat de oproep werd verlengd (zie deelvraag 5). 
5.Op de Vlaamse Regering van 25 juni 2021 is niet alleen de eerste reeks van ongeveer 
180 zomerscholen goedgekeurd, maar ook de verlenging  van de oproep  tot 14 juli. 
Alle geïnteresseerden kunnen onder  dezelfde voorwaarden en op dezelfde manier een 
aanvraag indienen voor een nieuwe zomerschool in de maand augustus.
6.Het is mijn collega Bart Somers  die een subsidie euro heeft uitgetrokken voor de 
ondersteuning van de zomerscholen via de vzw Schoolmakers.  Meer info over het 
project in samenwerking met Schoolmakers  vindt u via 
https://www.zomerscholen.vlaanderen/. 
