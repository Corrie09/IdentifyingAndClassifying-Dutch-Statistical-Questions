title: Ecologiesteun en compensaties voor indirecte emissiekosten - Evolutie
thema: Energie
Wetenschap en Innovatie
pdf link: https://docs.vlaamsparlement.be/pfile?id=1737776
thema link: https://www.vlaamsparlement.be/parlementaire-documenten/schriftelijke-vragen/1538779
SCHRIFTELIJKE VRAAG
nr. 932
van JOS D'HAESE
datum: 25 juni 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE, 
WERK, SOCIALE ECONOMIE EN LANDBOUW
Ecologiesteun en compensaties voor indirecte emissiekosten  -  Evolutie
De ecologiesteun is een financiële tegemoetkoming  aan ondernemingen die hun 
productieproces willen vergroenen door te investeren in milieuvriendelijke of 
energiezuinige technieken.  Het Agentschap Innoveren en Ondernemen  (VLAIO) neemt 
een deel van de extra kosten die een dergelijke investering  met zich meebrengt op zich. 
Er wordt een onderscheid  gemaakt  tussen de ‘Ecologiepremie Plus’ en de ‘Strategische 
Ecologiesteun’.
Daarnaast bestaat  er ook nog een compensatie voor indirecte emissiekosten.  
Ondernemingen in elektriciteitsintensieve sectoren kunnen door het Europese 
emissiehandelssysteem (EU-ETS) als indirect gevolg een hogere elektriciteitsfactuur 
hebben. De Vlaamse  overheid wil dit concurrentieel nadeel  wegwerken door een beperkt 
aantal sectoren te compenseren voor deze CO2-kosten.
VLAIO publiceert in zijn laatste jaarverslagen een lijst met alle individuele  bedrijven  die 
een beroep  konden doen op deze tegemoetkomingen. Maar dat was in het verleden niet 
steeds het geval.
1.Graag een jaarlijkse lijst in Excel van alle bedrijven die Strategische Ecologiesteun 
kregen voor de periode tussen  2010 en 2021. Graag met vermelding van het bedrag 
van de steun.
2.Graag een jaarlijkse lijst in Excel van alle bedrijven  die de Ecologiepremie Plus 
kregen voor de periode tussen  2010 en 2021. Graag met vermelding van het bedrag 
van de steun.
3.Graag een jaarlijkse lijst in Excel van alle bedrijven die een compensatie  kregen voor 
hun indirecte emissiekosten voor de periode tussen 2010 en 2021.  Graag  met 
vermelding van het bedrag van de steun. 
4.Graag een overzicht van alle financiële tegemoetkomingen (Ecologiepremie Plus, 
Strategische Ecologiesteun, compensaties  indirecte emissiekosten enzovoort) die de 
Vlaamse Regering ooit gaf aan onderneming ‘3M’. Graag met vermelding over welke 
tegemoetkoming het gaat, het jaartal, de reden en het bedrag.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD 
op vraag nr. 932 van 25 juni 2021
van JOS D'HAESE
1 tem 3.Voor het antwoord op deze vragen verwijzen we naar de jaarverslagen en 
overzichtslijsten op de website  van het Agenschap Innoveren en Ondernemen  
(https://www.vlaio.be/nl/over-ons/cijfers-en-rapporten#Gesteunde-
ondernemingen-2010-2021).
4. Voor een antwoord op deze vraag  verwijs ik naar het antwoord op schriftelijke  
vraag 625 van Tinne Rombouts  aan collega Matthias Diependaele.
