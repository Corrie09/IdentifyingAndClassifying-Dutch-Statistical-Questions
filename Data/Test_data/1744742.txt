title: Agentschap Wegen en Verkeer (AWV) - Personeelsinzet
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1744742
thema link: https://www.vlaamsparlement.be/parlementaire-documenten/schriftelijke-vragen/1545089
SCHRIFTELIJKE VRAAG
nr. 1482
van BERT  MAERTENS
datum: 12 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Agentschap Wegen  en Verkeer (AWV)   -  Personeelsinzet
De ‘Beleids- en begrotingstoelichting Mobiliteit en Openbare Werken. 
Begrotingsuitvoering 2020’ geeft een terugblik op het afgelopen jaar en kijkt wat er in 
het beleidsdomein in 2020 werd gerealiseerd. Hieruit blijkt dat voor het begrotingsjaar 
2020 de personeelskosten van AWV 77.304  keuro bedroeg.  Hierin begrepen is het loon, 
de toelagen  en het woon-werkverkeer van de personeelsleden van het agentschap. Dat 
blijkt een stijging ten opzichte  van de uitgaven van 2019.  De oorzaak hiervan  is te 
vinden in de overschrijding van de index, de endogene groei en de inkanteling van de 
personeelsleden van het Verkeerscentrum bij AWV. Verder  staat te lezen dat AWV op 
schema zit met de koppenbesparing die bij het begin van deze legislatuur werd opgelegd.
1.Hoeveel voltijdsequivalenten (vte’s) zijn sinds 2015 actief  bij AWV? Graag  een 
geannualiseerd overzicht met daarbij de opsplitsing tussen contractuelen en 
statutairen.
2.Hoeveel bedragen  de personeelskosten bij AWV sinds 2015? Graag een 
geannualiseerd overzicht met daarbij de opsplitsing van de personeelskosten bij 
statutairen en contractuelen.
3.Hoe ziet de evolutie van het personeelsbestand er in 2021 uit bij AWV? Hoeveel vte’s 
zullen op het eind van 2021 effectief  actief zijn bij AWV? Graag hierbij de opsplitsing 
tussen contractuelen en statutairen.
4.De Vlaamse Regering stelde bij de start van deze regeerperiode  
besparingsdoelstellingen aan de entiteiten  van de Vlaamse overheid.  
Wat is de actuele impact  hiervan op AWV?
5.Werden door AWV bij de uitvoering  van bepaalde taken ook externen  ingeschakeld in 
2020? Zo ja, op welke  manier gebeurde dat? Hoeveel externen  werden  daarbij 
ingeschakeld? Wat was de kostprijs hiervan?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1482 van 12 juli 2021
van BERT  MAERTENS
1.Onderstaand vindt u een overzicht  van het aantal voltijdse  equivalenten sinds 2015, 
opgesplitst tussen  contractuelen  en statutairen. 
2015 % 2016 % 2017 % 2018 % 2019 % 2020 % 15/7/2021 %
Statutair 1.175,6085,24%
1.144,9085,13%
1.160,1088,30%
1.177,6090,11%
1.191,2090,62%
1.240,6595,94%
1.190,9596,25
%
Contractueel 203,5514,76%
20014,87%
153,711,70%
129,39,89%
123,39,38%
52,54,06%
46,4 3,75%
Totaal VTE 1.379,15 1.344,90 1.313,80 1.306,90 1.314,50 1.293,15 1.237,35
2.Onderstaand vindt u een overzicht van de personeelskosten bij AWV sinds 2015.  Het 
Agentschap Wegen en Verkeer  beschikt  niet over de opsplitsing van de 
personeelskosten tussen statutairen en contractuelen. 
31/12/2015 31/12/2016 31/12/2017 31/12/2018 31/12/2019 31/12/2020
Personeelskost per jaar
70.481.821 70.010.741 71.810.750 73.009.050 75.307.104 77.321.085
3.Op basis van de personeelsprognoses,  dd. juni 2021,  wordt voorspeld  dat op 31 
december 2021 1.318  personeelsleden  in dienst  zullen zijn bij AWV, waarvan 50 
contractuele- en 1.268 statutaire personeelsleden.
Aangezien de personeelsprognoses die de administratie ontvangt  steeds opgemaakt  
worden op het niveau van koppen, kan ik u de aantallen in VTE niet bezorgen.
4.Aangezien de vooropgestelde  personeelsbesparing uitgedrukt wordt  in koppen, verwijs 
ik in het antwoord op uw vierde vraag  naar personeelsaantallen/koppen.
In de huidige legislatuur (2020  - 2024)  moet AWV 62 personeelsleden  besparen  en 
daar bovenop ook het tekort uit de vorige legislatuur wegwerken. Het oorspronkelijke 
startcijfer van AWV bedraagt 1.364 en moet aan het einde van deze legislatuur dalen 
naar 1.302  koppen. Door de uitkanteling van 21 personeelsleden naar Vlabel in 2021 
wordt de besparingsdoelstelling bijgesteld naar 1.281. 
Om dit te behalen wordt voor de jaren 2020, 2021, 2022 van AWV jaarlijks een 
besparing van 12 koppen verwacht, voor 2023 en 2024 wordt een jaarlijkse besparing  
van 13 koppen verwacht.
Op 30 juni 2021 bedraagt het aantal koppen van AWV 1.310 personeelsleden.  AWV zit 
bijgevolg op schema  om de besparingsdoelstelling van dit jaar (1.319) en van de 
legislatuur te halen.
5.AWV heeft in 2020 €34.598.063 besteed aan consultancy uitgaven (cijfers gebaseerd 
op rapport Vlaamse Brede Heroverweging, dd 29.06.2021). 
Het betreft:
-€ 11.929.876,79 aan ICT-consultancy, waarvan € 10.833.574,92 voor ICT-
ondersteuning door 79 externe ICT-profielen (in verschillende  werkregimes) 
van de ICT-dienstverlener USG Public  Sourcing via het raamcontract van de 
Vlaamse overheid:  “Technische Ondersteuning door ICT-Profielen” 
(Opdracht nr. 2017/HFB/OP/33672) en 2 strategische ICT-profielen  via 
Vlaanderen Connect.  De overige uitgaven  aan ICT-consultancy betreffen  
ondersteuning voor onderhoud  en herstel EM (Leverancier = MACQ), 
waarvoor een afzonderlijke overheidsopdracht in de markt gezet werd. Voor 
deze laatste uitgaven kunnen  wij niet aangeven  om hoeveel externen  het 
exact gaat.
-€ 21.895.541,83 aan uitbesteding  bij investeringsprojecten.  Het gaat om 
volgende taken:  uitbesteding van concept/ontwerpstudie, MER, 
projectondersteuning en studieopdrachten.  Deze uitgaven  kunnen wij niet 
omrekenen naar aantal  ingeschakelde  externen. Voor deze ondersteuning 
worden overheidsopdrachten in de markt gezet.  
-€ 772.644,34  aan beleidsondersteunende consultancy. Hiervoor  worden 
overheidsopdrachten in de markt  gezet.
