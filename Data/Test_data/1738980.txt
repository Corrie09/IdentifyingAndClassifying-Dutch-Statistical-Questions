title: Quick wins verkeersveiligheid schoolroutes - Merelbeke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738980
thema link: https://www.vlaamsparlement.be/parlementaire-documenten/schriftelijke-vragen/1541779
SCHRIFTELIJKE VRAAG
nr. 1457
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Merelbeke
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de gemeente Merelbeke quick wins in kaart gebracht? Wanneer  zullen deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1457 van 2 juli 2021
van STEPHANIE D’HOSE
De gemeente Merelbeke heeft zes locaties opgegeven als knelpuntlocaties. Na onderzoek  
door het agentschap Wegen en Verkeer  (AWV) lijkt er een quick win-ingreep mogelijk. 
AWV zal het voorstel  voorleggen aan de gemeente. Na goedkeuring  zal dit uitgevoerd 
worden. Het voorstel  omvat markeringen in functie van rijstrookbegeleiding op de N444 
tussen kmpt 6,05 en 6,10.
Meer in detail over de ingediende  locaties:
Knelpunt Locatie Toelichting 
KS633 Rotonde Hundelgemsesteenweg x 
Zwijnaardsesteenweg Het voorstel  van de gemeente is niet haalbaar 
vanwege de beperkte  beschikbare  ruimte en 
komt daarom niet in aanmerking voor een 
quick win. AWV wil in dialoog  samen kijken 
welke maatregelen  haalbaar  zijn op deze 
locatie.
KS634 Rotonde Guldensporenlaan x 
Hundelgemsesteenweg Voor deze locatie is reeds een studietraject 
opgestart. Dit knelpunt komt omwille  van de 
omvang niet in aanmerking voor een quick 
win ingreep. AWV houdt  de gemeente op de 
hoogte van de resultaten van de lopende 
studie.
KS635 Kruising R4 oprit/afrit 
met Hundelgemsesteenweg thv. Vandepittebrug
Vanwege de aanwezige hoogteverschillen zijn 
de mogelijkheden  voor quick win maatregelen 
beperkt. AWV zal contact met de gemeente 
opnemen om dit knelpunt te bespreken en 
een voorstel te doen om de verkeersveiligheid 
te verbeteren.
KS636 Kloosterstraat x 
HundelgemsesteenwegHet voorstel  van de gemeente is niet haalbaar 
aangezien de openbare  ruimte reeds  volledig 
is ingenomen. Het komt bijgevolg niet in 
aanmerking voor een quick win. AWV bekijkt  
echter samen met de gemeente welke andere 
maatregelen mogelijk zijn.
KS637 Kruispunt Molenhoek: 
Hundelgemsesteenweg x 
Poelstraat x 
PotaardebergDit knelpunt komt in aanmerking voor een 
quick win. AWV bekijkt momenteel de 
mogelijkheden en brengt  de gemeente op de 
hoogte zodra er een indicatieve 
uitvoeringsdatum bekend is.
KS638 Lembergsesteenweg x 
HundelgemsesteenwegOp de door de gemeente aangegeven  locatie 
is de plaats  van de weggebruikers, alsook de 
belijning duidelijk.  Dit knelpunt komt niet in 
aanmerking voor een quick win maatregel. 
AWV bekijkt evenwel  samen met de 
gemeente hoe de verkeersveiligheid kan 
worden vergroot op deze locatie.
