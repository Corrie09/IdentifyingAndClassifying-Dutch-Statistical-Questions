title: Interlandelijke adoptie - Rapport expertenpanel - Eenmaking interlandelijke adoptiediensten
thema: Welzijn en Gezin
pdf link: https://docs.vlaamsparlement.be/pfile?id=1738192
thema link: https://www.vlaamsparlement.be/parlementaire-documenten/schriftelijke-vragen/1541858
SCHRIFTELIJKE VRAAG
nr. 778
van LORIN  PARYS
datum: 2 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Interlandelijke adoptie  -  Rapport expertenpanel  -  Eenmaking interlandelijke  
adoptiediensten
Interlandelijke adoptie staat steeds meer onder  druk. In Nederland  werd eerder dit jaar 
nog de beslissing genomen om interlandelijke adoptie onmiddellijk op pauze te zetten na 
de publicatie  van een vernietigend rapport.
Ook bij ons is het thema niet onbesproken. In mei 2019 werd besloten om een 
expertenpanel op te richten dat onderzoek  doet naar adopties uit het verleden en 
mogelijke mistoestanden. Het rapport had normaal in december 2020 klaar moeten  zijn, 
maar wegens de coronacrisis liep het onderzoek vertraging op. Het rapport  zou nu klaar 
moeten zijn in de zomer van 2021.
Daarnaast wordt er momenteel ook gewerkt aan een eenmaking van de Vlaamse 
interlandelijke adoptiediensten.
1.Het onderzoek  van het expertenpanel zou binnenkort afgerond moeten  zijn. 
Kan de minister  de exacte datum meedelen waarop  dit rapport beschikbaar zou zijn? 
Kan de minister kopie ervan bezorgen?
2.Wat is de concrete stand van zaken in het eenmakingsproces van de drie 
interlandelijke adoptiediensten? Hoe wordt verzekerd  dat de diensten geen 
accreditaties verliezen bij het eenmakingsproces?
3.Kan de minister een overzicht geven  van alle interlandelijke  adoptiekanalen sinds 
2018? Graag ook vermelden of er problemen waren bij bepaalde kanalen,  de reden 
daarvoor en of er eventuele schorsingen waren van kanalen en wat daar de reden 
voor was.
4.Kan de minister een overzicht  geven van het aantal kinderen dat de laatste  5 jaar 
geadopteerd is via interlandelijke adoptie? Graag een opdeling per: 
a)adoptiekanaal,
b)leeftijd van het kind,
c)geslacht van het kind,
d)of het een special-needs kind betreft,
e)of het een sibiling  is,
f)en de samenstelling van het adoptiegezin (heterokoppel, homokoppel, 
alleenstaande moeder of alleenstaande vader).
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 778 van 2 juli 2021
van LORIN  PARYS
1.Aflevering en formele vrijgave van het eindrapport is gepland voor vlak na het 
zomerreces. De exacte datum  kan ik u op dit moment  nog niet meedelen.
2.De huidige  adoptiediensten hebben  een inhoudelijk voorstel voor de toekomstige 
samenwerking binnen de eengemaakte adoptiedienst in een gezamenlijk document 
uitgewerkt binnen de contouren van de huidige beleidslijnen en regelgeving.
Een ontwerp van intentieverklaring  m.b.t. de oprichting  van de eengemaakte 
adoptiedienst werd reeds  met de huidige adoptiediensten  besproken en zal wellicht  in 
het najaar 2021 haar beslag kennen.
Alsdan zal ook werk gemaakt worden  van het juridische en organisatorisch 
instrumentarium voor de eengemaakte adoptiedienst en van het stroomlijnen van de 
bedrijfsprocessen tot een transparante interne organisatie en het behandelen van de 
accreditaties in de landen  van herkomst.
In parallel hiermee  werden de accrediteringsprocedures  in de respectieve 
herkomstlanden onderzocht.  De oprichting van een eengemaakte adoptiedienst houdt 
voor de landen van herkomst in dat een nieuwe rechtspersoon de adoptiedossiers zal 
behartigen. Dit bilateraal aspect van internationaal privaatrecht kan leiden tot een 
overdracht van de accreditering, maar ook tot het opstarten van nieuwe 
accrediteringprocedures. De doorlooptijd van voornoemde  procedures is afhankelijk  
van de regelgeving van de betrokken landen  van herkomst. Het Vlaams Centrum voor 
Adoptie zal de betrokken autoriteiten  in de respectievelijke herkomstlanden  per brief 
aanschrijven met een toelichting over de fusie en, indien gewenst, uitnodigen  voor een 
bilateraal gesprek  om de fusie in een persoonlijk  gesprek (online of fysiek)  verder toe 
te lichten.
3.
Jaartal Landen (adoptiekanaal) Aard van het kanaal Evoluties
2018 Slovakije Stopgezet kanaalAdoptiedienst besluit geen 
proefdossiers op te starten.
Marokko Proefkanaal
Bhutan Stopgezet kanaalAkkoord voor proeffase dd. 
11/05/2016. Geen 
kindtoewijzing in de 
afgelopen 3 jaar.
Haïti ProefkanaalOpgeschort (2010) o.w.v. 
aardbeving, nieuwe opstart 
onder bepaalde  voorwaarden  
(2011).  Opgeschort (2019) 
o.w.v. onveiligheid/onstabiele werking publieke 
instellingen. Schorsing 
opgeheven in 2020.
Vietnam ProefkanaalBilaterale gesprekken tussen 
CA Vietnam  en VCA met 
betrekking tot kinddossier en 
adoptiekosten (2020-heden)
China Lopend kanaal
India (ROH) Lopend kanaalWerkbezoek ter plaatse over 
ontsluiting van informatie bij 
herkomstvragen.
Burkina Faso Lopend kanaal
Togo Lopend kanaal
Verenigde Staten Stopgezet kanaalStopzetting (2019) o.w.v. 
onverklaarbaar hoge kosten 
en bezorgdheden omtrent 
werkwijze lokale 
adoptiedienst
Bulgarije (HKM) Proefkanaal
El Salvador Stopgezet kanaalAkkoord voor proeffase in 
2012 onder voorbehoud van 
accreditatie in het land van 
herkomst. Accreditatie tot op 
heden niet verkregen.
Gambia Proefkanaal
Kirgizië Proefkanaal Nog geen kindtoewijzingen.
Portugal ProefkanaalOpgeschort door VCA (2020)  
o.w.v. herziening werking en 
nazorg voor 
adoptiekinderen. Schorsing 
opgeheven in 2020.
Kazachstan Lopend kanaalOpschorting door land van 
herkomst (2010) o.w.v. 
nieuw wetgeving na 
ratificatie Haags 
Adoptieverdrag. Stopzetting 
door adoptiedienst (2014). 
Nieuw inlichtingendossier 
(2016). Definitieve 
goedkeuring (2018).
Guinée Stopgezet kanaalOpgeschort door VCA (2017)  
o.w.v. hervorming van de 
adoptieprocedure en de 
oprichting van een nieuwe 
commissie binnen de 
Centrale Autoriteit van 
Guinee. Stopzetting (2019)  
o.w.v. bezorgdheid verloop 
gerechtelijke procedure en 
betrouwbaarheid informatie 
kinddossier.
Chili (Mi Casa) ProefkanaalAkkoord voor proeffase 
(2016). Nog geen 
kindtoewijzingen.
Bulgarije (FIAC) Proefkanaal
Honduras ProefkanaalBij eerste proefdossier  
(2019), vragen m.b.t.  
volledigheid en 
samenstelling kinddossier. 
India (FIAC) Proefkanaal
Filipijnen Lopend kanaal
Thailand Lopend kanaal
Zuid-Afrika Lopend kanaal
Chili (SENAME) Lopend kanaalSchorsing (2020) o.w.v. 
herziening matching en 
nazorg voor 
adoptiekinderen. Schorsing 
opgeheven in 2020.
2019 Ghana ProefkanaalGoedkeuring proeffase, 
onder voorbehoud van 
duidelijkheid kostentabel 
(2019). Goedkeuring  
proeffase (2020).
2020 Colombia Proefkanaal
Hongarije Proefkanaal
4.
a)Per adoptiekanaal
Herkomstland 2016 2017 2018 2019 2020
Bulgarije   1   
Burkina Faso 1 2 1 4 3
Chili 1 1    
China 1 2 2 1  
DR Congo      
Ethiopië 6 14    
Filipijnen 5 6 4 2 3
Gambia    1 2
Guinee 14 10    
Haïti   3 1 2
Honduras    1  
India 4 6 4 2 3
Kazachstan  1 3 4  
Marokko     1
Nigeria 1     
Oeganda 11     
Polen 8 4    
Portugal 1 6 1 8 3
Thailand  3 4 2 1
Togo 2   2 2
Verenigde Staten   1   
Vietnam 1 2 4   
Zuid-Afrika 6 2 4  3
Totaal 62 59 32 28 23
b)Per leeftijdscategorie van het kind
Jaartal 2016 2017 2018 2019 2020
Leeftijd Aantal Aantal Aantal Aantal Aantal
0 jaar 1 0 1 0 1
1 jaar 22 8 1 0 3
2 jaar 10 15 3 7 3
3 jaar 5 6 5 4 2
4 jaar 10 5 6 6 4
5 jaar 5 8 9 1 2
6 jaar 5 5 2 2 2
7 jaar 3 3 2 3 1
8 jaar 0 2 1 0 2
9 jaar 0 5 1 2 2
10 jaar 0 1 0 1 1
11 jaar 0 0 0 1 0
12 jaar 1 1 1 0 0
> 12 
jaar0 0 0 1 0
Totaal 62 59 32 28 23
c)Per geslacht van het kind
Jaartal Meisjes Jongens
2016 20 42
2017 14 45
2018 10 22
2019 11 17
2020 8 15
d)Of het een ‘special needs’ kind betreft
Jaartal 2016 2017 2018 2019 2020
Aantal kinderen  
met special needs 28 29 18 16 11
e)Of het een sibling is
Jaartal 2016 2017 2018 2019 2020
Aantal kinderen  in 
geval van siblings 6 7 6 4 7
f)M.b.t. de samenstelling van het adoptiegezin  (heterokoppel, homokoppel, 
alleenstaande moeder of alleenstaande vader)
Jaartal 2016 2017 2018 2019 2020
Heterokoppel 55 53 28 21 23
Holebikoppel 0 2 0 2 0
Alleenstaande vrouw
7 4 4 5 0
Alleenstaande man 0 0 0 0 0
