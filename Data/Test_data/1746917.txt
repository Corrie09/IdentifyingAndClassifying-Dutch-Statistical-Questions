title: Onderwijspersoneel - Inschakeling van leerkrachten op pensioengerechtigde leeftijd (2)
thema: Onderwijs en Vorming
pdf link: https://docs.vlaamsparlement.be/pfile?id=1746917
thema link: https://www.vlaamsparlement.be/parlementaire-documenten/schriftelijke-vragen/1541860
SCHRIFTELIJKE VRAAG
nr. 874
van KAROLIEN GROSEMANS
datum: 2 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Inschakeling van leerkrachten op pensioengerechtigde  leeftijd (2)
Het lerarentekort is een van de grootste uitdagingen waarmee het onderwijs vandaag 
geconfronteerd wordt.  Leerkrachten die daarom tot na hun pensioengerechtigde leeftijd 
les blijven  geven in het onderwijs, kunnen van onschatbare waarde zijn in regio’s waar het 
lerarentekort hoog oploopt. 
In mijn schriftelijke vraag nr. 716 van 21 mei 2021 vroeg ik de minister naar cijfers  over 
de inschakeling van leerkrachten op pensioengerechtigde  leeftijd.  De minister kon deze 
vraag toen niet beantwoorden omdat de gegevens  nog niet stabiel waren voor het 
schooljaar 2020-2021. Daarom stel ik deze vraag graag opnieuw.
1.Kan de minister een overzicht  geven  van het aantal leerkrachten dat tijdens  het 
schooljaar 2020-2021  is blijven doorwerken na het schooljaar dat ze hun 
pensioengerechtigde leeftijd bereikten? Graag een opdeling  per leeftijd, per geslacht  
en per onderwijsniveau.
2.Kan de minister eveneens een overzicht geven van het aantal leerkrachten dat 
gepensioneerd was, maar opnieuw in dienst trad om een tijdelijke opdracht  in het 
onderwijs uit te voeren in het schooljaar 2020-2021? Graag een opdeling per leeftijd, 
per geslacht en per onderwijsniveau.
3.Beschikt de minister over een overzicht waar deze leerkrachten tewerkgesteld  werden? 
Graag een opdeling  per provincie  voor het afgelopen schooljaar.
4.Kan de minister aangeven of deze leerkrachten  een deeltijds of voltijds uurrooster  
opnamen? Wat was de gemiddelde  duur van deze opdrachten?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 874 van 2 juli 2021 
van KAROLIEN GROSEMANS
Deze data vormen een aanvulling op schriftelijke vraag  nummer 658 (19/06/2020). Net 
zoals SV nr. 658 raadpleegde het Agentschap voor Onderwijsdiensten (AGODI) de 
personeelsdatabanken. De gevraagde  informatie werd op 24/08/2021 ontsloten. 
Volledigheidshalve geef ik mee dat AGODI enkel  leerkrachten en hun eventuele  vervangers 
meenam in de bevraging. 
1.Uw eerste vraag staat stil bij het profiel van de onderwijspersoneelsleden die hun 
tijdelijke aanstelling  of vaste benoeming verlengen  ná het schooljaar waarin ze de 
leeftijd van 65 jaar bereikten. De tabellen hieronder  bevatten dus de personeelsleden 
die ná het schooljaar waarin ze de leeftijd van 65 jaar hebben  bereikt,  nog betaalde 
onderwijsopdrachten presteerden. De tabellen bevatten enkel  informatie over het net 
afgeronde schooljaar 2020-2021.
Zoals gevraagd, splits ik de data op per leeftijd,  geslacht en onderwijsniveau.
1.1 Aantal  leerkrachten die blijven werken ná het schooljaar waarin ze de leeftijd 
van 65 jaar bereikten, per leeftijd,  voor het schooljaar  2020-2021
Leeftijd in jaren Aantal leerkrachten
65 187
66 128
67 83
68 63
69 49
70 32
71 25
72 11
73 15
74 6
75 4
76 9
77 3
78 3
80 1
Totaal 619
1.2 Aantal  leerkrachten die blijven werken ná het schooljaar waarin ze de leeftijd 
van 65 jaar bereikten, per geslacht,  voor het schooljaar  2020-2021
Geslacht Aantal leerkrachten
Man 341
Vrouw  278
Totaal  619
1.3 Aantal leerkrachten die blijven werken ná het schooljaar waarin ze de leeftijd  
van 65 jaar bereikten, per onderwijsniveau,  voor het schooljaar 2020-2021
Onderwijsniveau Aantal leerkrachten
Basisonderwijs 237
Secundair  onderwijs 241
CVO 52
DKO 31
Hogeschool 65
CBE 3
Andere  1
Totaal  630
Sommige onderwijspersoneelsleden werkten tijdens het schooljaar 2020-2021 
in meerdere  onderwijsniveaus. Zij worden dan in elk onderwijsniveau  
afzonderlijk geteld. Daarom wijkt het totaal  van de derde  tabel af van de totalen  
van tabel 1 en 2.
2.In wat volgt, sta ik stil bij het aantal gepensioneerde leerkrachten die herintraden 
tijdens het schooljaar 2020-2021.  Zoals gevraagd,  splitste  AGODI de data op per 
leeftijd, geslacht  en onderwijsniveau
2.1 Aantal  leerkrachten die herintraden  na op pensioenstelling,  per leeftijd, voor het 
schooljaar 2020-2021
Leeftijd in jaren Aantal leerkrachten
35 1
41 2
42 3
44 2
45 1
46 1
47 2
48 2
49 4
51 3
52 3
53 5
54 6
55 8
56 5
57 8
58 8
59 6
60 34
61 109
62 146
63 118
64 134
65 155
66 110
67 67
68 54
69 39
70 25
71 22
72 9
73 14
74 5
75 3
76 8
77 3
78 3
80 1
Totaal 1.129
2.2 Aantal  leerkrachten die herintraden na op pensioenstelling,  per geslacht, voor 
het schooljaar 2020-2021
Geslacht Aantal leerkrachten
Man 463
Vrouw  666
Totaal  1.129
2.3 Aantal  leerkrachten die herintraden  na op pensioenstelling, per 
onderwijsniveau, voor het schooljaar 2020-2021
Onderwijsniveau Aantal leerkrachten
Basisonderwijs 582
Secundair  onderwijs 443
CVO 82
DKO 40
CBE 3
Totaal  1.150
Sommige onderwijspersoneelsleden werkten tijdens het schooljaar 2020-2021 
in meerdere  onderwijsniveaus. Zij worden dan in elk onderwijsniveau  
afzonderlijk geteld. Daarom wijkt het totaal  van de derde  tabel af van de totalen  
van tabel 1 en 2.
3.Vervolgens geef ik informatie per provincie  voor de herintreders  nadat ze op pensioen 
gesteld werden. Opnieuw, deze informatie geldt enkel over het schooljaar 2020-2021.
Provincie Herintreden na pensioen 
Antwerpen 360
Brussels Hoofdstedelijk Gewest 62
Limburg 112
Oost-Vlaanderen 285
Vlaams-Brabant 137
West-Vlaanderen 198
Totaal 1.154
Sommige onderwijspersoneelsleden werkten tijdens het schooljaar  2020-2021  in 
meerdere provincies. Zij worden dan in elke provincie afzonderlijk geteld. Daarom 
wijkt het totaal van deze tabel af van de totalen van tabel 1 en 2 bij vraag  2.
4.1.129  personen namen na hun op pensioen stelling opnieuw één of meerdere  betaalde  
opdrachten aan in het Vlaams onderwijs. In totaal registreerde  deze groep 4.492 
opdrachten. 225 personeelsleden presteerden  een volledig uurrooster  (goed  voor in 
totaal 745 opdrachten).
De gemiddelde duur van die 4.492 opdrachten samen bedraagt 52 dagen. 
