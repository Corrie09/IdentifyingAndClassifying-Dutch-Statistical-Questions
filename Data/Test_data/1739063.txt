title: Toerisme Vlaanderen - Toegankelijkheidslabel
thema: Toerisme
pdf link: https://docs.vlaamsparlement.be/pfile?id=1739063
thema link: https://www.vlaamsparlement.be/parlementaire-documenten/schriftelijke-vragen/1538906
SCHRIFTELIJKE VRAAG
nr. 1198
van MAURITS VANDE REYDE
datum: 28 juni 2021
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Toerisme Vlaanderen  -  Toegankelijkheidslabel
Vakantieverblijven, toeristische infokantoren,  bezoekerscentra en meetinginfrastructuur in 
Vlaanderen kunnen een beschermd  toegankelijkheidslabel behalen via Toerisme 
Vlaanderen. Dat kan ofwel een A-label  zijn, wanneer het gebouw als basistoegankelijk 
wordt beschouwd,  ofwel een A+-label,  wanneer het gebouw  positief  scoort op de essentiële 
onderdelen. Zo’n toegankelijkheidslabel biedt het voordeel dat mensen met een beperking  
meteen weten  waaraan ze zich mogen verwachten.  Een speciaal daarvoor  opgerichte 
labelcommissie beslist  uiteindelijk welk label aan een gebouw  wordt  toegekend of welke  
voorwaarden eerst nog vervuld moeten worden.  Een korte oriënterende vragenlijst helpt 
om de bestaande situatie al wat in te schatten. Een medewerker  van een 
toegankelijkheidsbureau zal vervolgens  contact  opnemen om een geschikt moment  af te 
spreken.
1.a)Hoeveel aanvragen ontving  Toerisme  Vlaanderen in de periode  2016 tot heden 
voor de toekenning van een label inzake toegankelijkheid? Graag cijfers per jaar 
en voor het eerste  semester van 2021, opgedeeld per soort infrastructuur 
(vakantieverblijven, infokantoren…).
b)Hoeveel van deze aanvragen werden  positief beoordeeld:
als A-label;
als A+-label?
c)Hoeveel van deze aanvragen werden  negatief beoordeeld?
2.Wat is de meest voorkomende aard van de tekortkomingen die het behalen van een 
label verhindert?
3.a)Hoe verhouden deze tekortkomingen zich naar de criteria die in de 
toegankelijkheidsverordening staan?
b)Komt het geregeld voor dat een label niet wordt toegekend wegens relatief kleine 
tekortkomingen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 1198 van 28 juni 2021
van MAURITS  VANDE REYDE
1.Ik ben zo vrij deze drie vragen  in één overzicht te behandelen. De cijfers slaan op de 
aanvragen die effectief resulteerden in een onderzoek door Inter.  In het zeldzame 
geval dat een dossier tijdens  de verkennende  ronde al te grote knelpunten vertoont, 
die niet zonder  grote verbouwingen  te verhelpen zijn, wordt  dit zo aan de aanvrager 
gemeld en worden tot nader order geen onderzoeken  opgestart.
In onderstaand overzicht worden de toegekende labels per soort infrastructuur per 
jaar weergegeven. Daarbij worden vier labelniveaus weergegeven:
-A+: toegankelijkheidslabel A+
-A: toegankelijkheidslabel A
-I: Infrastructuur die na onderzoek (nog)  geen toegankelijkheidslabel kreeg
-M: specifiek toegankelijkheidslabel voor MICE-infrastructuur (sinds 2020)
Na 13 jaar is het aanbod van infrastructuur redelijk goed in kaart gebracht.  Vlaanderen 
telt 
-102 adressen met een A+-label, 
-272 met een A-label en 
-1 congrescentrum met een M-label. 
De tabel illustreert  hoe deze aantallen in de voorbije 5 jaren (+1/2) rond deze totalen 
schommelen.Jaart
alLabelniveau Hotels, gastenkamers en vakantiewoningen
TVA jeugdTVA volwassenen
Openluchtrecreatieve terreinen (campings)
Infokantoren
BezoekerscentraMICE-infrastructuur
A+ 2 2 2 0 1 1
A34 0 -2 2 3
2016 I 4 1 2 2 0 2
A+ 1 5 -1 0 2 1
A 5 -8 -2 1 0 2
2017 I 15 9 3 -1 0 2
A+ 3 5 0 0 -1 0
A 2 -3 -1 0 4 1
2018 I 3 2 2 0 2 0
A+ 10 2 -5 0 7
A 7 12 3 2 -8
2019 I 9 0 4 1 0nog niet van  
toepassing
A+ -1 0 0 1 2 /
A -3 -6 0 -1 2 /
I 18 11 0 1 1 /
M / / / / / 1
2020 I / / / / / 4
A+ 0 0 0 0 0 /
A 0 0 0 0 0 /2021 
(1ste 
helft) I 3 0 0 0 0 /
 M / / / / / 0
 I / / / / / 0
In een aantal cellen  zien we netto een tijdelijke terugval van het aantal gelabelde 
adressen. Hiervoor kunnen een aantal oorzaken gedetecteerd worden.
-Elke gelabelde infrastructuur wordt immers automatisch na 5 jaar opnieuw 
onderzocht, met het oog op een vernieuwing  van het label. 
-Verder kan ook een ingrijpende  verbouwing  reden zijn voor een tussentijdse  
herevaluatie. 
-Een derde verklaring is mogelijke vertraging in de toekenning omdat een 
opschortende voorwaarde  nog niet vervuld is (zie antwoord op vraag 3 b.) Heeft 
een en ander nog niet geleid  tot een positieve beslissing van de labelcommissie, 
dan worden deze adressen (tijdelijk) niet bij de labels meegeteld, maar dit is louter  
een interne verwerking. 
-Een enkele keer wordt een verblijf ook geschrapt omdat het zijn erkenning verliest.  
In die zin is elk jaarresultaat een momentopname  na de laatste  
labelcommissievergadering. 
In 2021 werden tot nu nog geen nieuwe dossiers geopend.  Een aantal gelabelde 
adressen had wel een vernieuwing of herevaluatie nodig.
2.Grootste  bron van frustratie zijn te nipte afmetingen op het plan, die vervolgens bij de 
uitvoering niet gerealiseerd  worden.  Bijvoorbeeld: de plinten zijn niet meegerekend 
bij het uittekenen van een nipte doorgang  en na afwerking blijkt de doorgang te smal 
voor een standaardrolstoel.  Te nauwe doorgangen en te beperkte  opstelruimtes  zijn 
helaas vaak een probleem waar zonder ingrijpende aanpassingen weinig aan te 
verhelpen is. 
Algemeen situeren de problemen zich het vaakst in het toilet en de badkamer. Een 
toilet dat zo geplaatst wordt dat het aan geen van beide kanten voldoende zijdelingse 
opstelruimte heeft, een douchekraan die onmogelijk vanaf de douchezit te bedienen 
is, een toiletdeur  die door plaatsgebrek  niet te openen of te sluiten is met een rolstoel...  
Om zulke euvels  te voorkomen raadt Toerisme  Vlaanderen aan om van bij de planfase 
een toegankelijkheidsexpert in te schakelen.
3.a)Voor de meeste criteria hanteert  Toerisme Vlaanderen een minimum- en een 
maximumgrens. Alles wat daartussen  valt, wordt beschouwd als comfortabel 
toegankelijk. Voor het A-label  worden ook tot op zekere hoogte afwijkingen 
toegestaan, maar ook daar geldt een boven-  en ondergrens. Wat daarbuiten valt, 
ook al is het maar klein beetje,  is véél te hoog, te laag, te smal of te steil voor een 
rolstoelgebruiker met een standaardrolstoel,  die niet kan rechtstaan of stappen. De 
afwijkende situaties moeten nog altijd doenbaar  zijn, mits een beetje extra 
inspanning of een beetje  hulp. Het blijft uiteindelijk een afweging  van de 
labelcommissie om dit binnen de werkelijke context te beoordelen, maar vragen of 
opmerkingen van de uitbaters zijn altijd welkom.
b)Een label staat of valt zelden  door één enkel  element, en al zeker niet door een 
kleinigheid. De labelcommissie bekijkt elke situatie in zijn context.  Daarom gebeurt 
het onderzoek  door Inter altijd in situ en gaat daarna indien nodig ook een 
medewerker van Toerisme  Vlaanderen  op plaatsbezoek. Het gebeurt  wel dat de 
commissie een voorwaarde  stelt alvorens het label effectief toe te kennen. Zo’n 
voorwaarde kan ogenschijnlijk banaal overkomen, maar vormt  dikwijls een 
compromisoplossing om een mindere score  op te waarderen. Zo is het al gebeurd 
dat aan een vakantieverblijf  gevraagd  wordt  een doucherolstoel te voorzien, als 
remediëring van een badkamer  of doucheruimte die te krap is om met de eigen 
rolstoel een douchezitje te bereiken. Scherp gesteld,  maakt  zo’n doucherolstoel dan 
het verschil tussen  wel of geen A-label. Maar de voorwaarde wordt gesteld om één 
van de essentiële  functies van het verblijf überhaupt  mogelijk te maken  voor een 
rolstoelgebruiker die te gast is. Zulke  voorwaarden  worden  alleen  gesteld als ze op 
een relatief eenvoudige manier  kunnen vervuld worden.
Soms blijkt de werkelijke  situatie  ook positiever  dan op papier. Voor een A+-label 
is bijvoorbeeld een vlakke  opstelruimte bij de deur een ‘must’, maar de commissie  
maakt hier geen punt van als het om een automatisch openende  deur gaat.
