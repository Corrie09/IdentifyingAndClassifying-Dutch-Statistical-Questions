title: Haltes De Lijn - Realtime informatie
thema: Mobiliteit en Verkeer
pdf link: https://docs.vlaamsparlement.be/pfile?id=1752883
thema link: https://www.vlaamsparlement.be/parlementaire-documenten/schriftelijke-vragen/1549654
SCHRIFTELIJKE VRAAG
nr. 1617
van KATRIEN  SCHRYVERS
datum: 10 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Haltes De Lijn  -  Realtime informatie 
Om reizigers  zo goed mogelijk te informeren  over de precieze  aankomst van een voertuig  
van De Lijn, staan aan verschillende haltes  digitale borden met realtime  informatie. Zo is 
het voor de reizigers duidelijk hoelang ze nog moeten wachten.
Voor 2021 zijn er door Vlaanderen geen budgetten gereserveerd voor de verdere uitrol van 
realtime informatie van De Lijn, zo bevestigde de minister in antwoord op een schriftelijke 
vraag (nr. 658 van 29 januari  2021). De plaatsingen die dit jaar nog werden en worden 
gedaan, gebeuren op basis van reeds goedgekeurde gunningen.
In totaal zouden er 975 borden geplaatst moeten worden.  Dat betekent  dat er toch nog 
heel wat haltes verstoken zullen blijven van realtime informatie. Dat is jammer voor de 
reizigers. 
Er zijn echter lokale  besturen die dit comfort  mee willen aanbieden aan de gebruikers  van 
openbaar vervoer op hun grondgebied en zo steeds meer mensen willen  proberen  te 
motiveren om er gebruik van te maken. Sommige lokale  besturen toonden zich ook al 
bereid om dergelijke borden (mee) te financieren.
1.Wat is de stand van zaken met betrekking tot het plaatsen van de gegunde borden 
met realtime informatie? Hoeveel waren  er op datum van 31 augustus 2021 geplaatst? 
Hoe zijn ze verdeeld over de verschillende provincies?  Hoeveel ervan hebben  
betrekking op bushaltes  en hoeveel op tramhaltes?
2.In hoeverre  is het mogelijk voor lokale besturen om borden met realtime informatie 
gedeeltelijk of helemaal te financieren, opdat ook de haltes op hun grondgebied 
daarmee kunnen  worden ingericht?  Zijn de minister hierover al vragen van de lokale 
besturen bekend?  Zo ja, hoeveel? Bestaan  er mogelijkheden om over te gaan tot een 
groepsaankoop of zou de minister dat mogelijk willen  maken?
3.Plant de minister in de toekomst  door Vlaanderen nog investeringen op dit vlak?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD
op vraag nr. 1617 van 10 september 2021
van KATRIEN  SCHRYVERS
1.Stand van zaken op 17 september  2021:  913 borden  werden geplaatst  (94 %), 62 
overige staan  nog in de planning (6 %). Het totaal van 975 borden  kan onderverdeeld  
worden in 659 bushaltes  en 316 tramhaltes.
Overzicht per vervoerregio:
Vervoerregio Voorzien aantal IRTIS2
Geïnstalleerd % In planning %
Antwerpen 322 307 95 % 15 5 %
Gent 134 129 96 % 5 4 %
Leuven 93 89 96 % 4 4 %
Vlaamse Rand 139 130 94 % 9 6 %
Limburg 34 30 88 % 4 12 %
Mechelen 17 17 100 %   
Kempen 19 17 89 % 2 11 %
Brugge 39 35 90 % 4 10 %
Roeselare 28 28 100 %   
Kortrijk 14 8 57 % 6 43 %
Oostende 44 40 91 % 4 9 %
Westhoek 8 8 100 %   
Waasland 43 41 95 % 2 5 %
Aalst 36 33 92 % 3 8 %
Midwest 4 0 0 % 4 100 %
Vlaamse Ardennen
1 1 100 %   
2.De Lijn heeft tot nu toe één vraag gekregen van een gemeente die hier via een soort 
DBS in wou tussenkomen. De Lijn heeft de lijst van haltes waar er digitale halteborden 
komen, niet lukraak bepaald. Er werd rekening gehouden  met verschillende factoren  
om te bepalen of een halte een digitaal  bord kreeg  of niet: gebruiken  veel reizigers  
de halte,  komen  er meerdere lijnen aan de halte, etc. Dit om ervoor te zorgen  dat de 
beschikbare middelen zo effectief  mogelijk worden ingezet.
De halte(s)  waarvoor De Lijn een aanvraag  kreeg van de gemeente  vielen niet onder 
deze criteria.  
Via een groepsaankoop  zouden er misschien meer gegadigden  zijn, maar gezien  de 
geringe belangstelling  tot dusver heeft De Lijn hier geen werk van gemaakt.
3.De Lijn gaat eerst verder met de uitrol van de geplande digitale  borden.  Op de korte 
termijn is er (nog)  geen uitbreiding voorzien.  Daarnaast dient De Lijn zich er op te 
focussen om de operationaliteit van de bestaande borden te verbeteren..
