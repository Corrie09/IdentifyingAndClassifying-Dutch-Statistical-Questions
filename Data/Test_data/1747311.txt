title: Tijdelijk onderwijs aan huis (TOAH) - Stand van zaken (2)
thema: Onderwijs en Vorming
pdf link: https://docs.vlaamsparlement.be/pfile?id=1747311
thema link: https://www.vlaamsparlement.be/parlementaire-documenten/schriftelijke-vragen/1541961
SCHRIFTELIJKE VRAAG
nr. 879
van KATRIEN  SCHRYVERS
datum: 5 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Tijdelijk onderwijs aan huis (TOAH)   -  Stand van zaken (2)
Kinderen die langdurig afwezig  zijn van school wegens (chronische) ziekte, ongeval  of 
moederschapsverlof hebben, onder  bepaalde voorwaarden, tijdelijk recht op vier lestijden 
per week onderwijs aan huis. De school beslist welke leraar  welke vakken op welke dagen  
geeft.
Wegens de coronacrisis werden voor kinderen die niet naar school konden om medische 
redenen extra richtlijnen uitgewerkt  met betrekking tot tijdelijk onderwijs  aan huis, 
synchroon internetonderwijs (SIO, Bednet), Type 5-scholen,  diensten met 
onderwijsbehoeften (DMOB’s,  K-diensten),  permanent onderwijs aan huis (POAH) en 
School & Ziekzijn.
In zijn antwoord op mijn schriftelijke vraag  nr. 745 van 14 augustus 2020 verklaarde de 
minister dat leerlingen die zelf geen risicopatiënt zijn, maar samenleven met een 
risicopatiënt, geacht worden naar school te gaan.  Leerlingen  die echter zelf risicopatiënt 
zijn, openen  een recht op SIO of TOAH indien de behandelende arts van oordeel is dat de 
leerling niet naar school kan én een medisch attest uitschrijft  met duidelijke  vermelding 
dat de leerling  een risicopatiënt is.
In antwoord  op mijn schriftelijke vraag  nr. 132 van 6 november 2020 stelde de minister 
daarentegen het volgende: “Leerlingen met een risicoprofiel met betrekking tot covid-19 
en leerlingen die samenwonen met personen  die tot de risicogroep behoren kunnen  nu ook 
TOAH aanvragen.”
1.Kan de minister meer duidelijkheid verschaffen over de verruiming  van de doelgroep 
van leerlingen die TOAH konden aanvragen ten gevolge  van de coronacrisis? Betrof 
het enkel risicopatiënten of ook leerlingen  die samenwoonden met een risicopatiënt? 
Tot wanneer is/was  deze verruiming van de doelgroep van toepassing? 
2.Hoeveel leerlingen  deden tijdens  het schooljaar  2020-2021 een aanvraag tot TOAH?  
Voor hoeveel leerlingen werd dit goedgekeurd? Graag een opdeling volgens 
onderwijsniveau en per trimester.
3.Kan de minister een overzicht en cijfers geven van de redenen waarom TOAH werd 
aangevraagd?
4.Hoe staan deze cijfers in verhouding tot die van het schooljaar 2019-2020? Welke 
effecten van de coronacrisis ziet de minister daarin?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 879 van 5 juli 2021
van KATRIEN  SCHRYVERS
1.Hiervoor verwijs  ik naar de vraag 132 van de volksvertegenwoordiger en naar vraag 
745 van de volksvertegenwoordiger.
2-3.De Vlaams  volksvertegenwoordiger  kan een volledig cijferoverzicht  vinden  in het 
antwoord op schriftelijke vraag  nr. 793 van 16 juni 2021 van dhr. Warnez  (zie bijlage).
4.Het aantal TOAH-aanvragen is in schooljaar 2020-2021 aanzienlijk gestegen. Dit is te 
wijten aan het creëren van een bijkomende  doelgroep (de risicopatiënten en leerlingen 
die samenwonen met een risicopatiënt). Het betreft  119 leerlingen in het 
basisonderwijs en 25 leerlingen  in het secundair onderwijs.  
