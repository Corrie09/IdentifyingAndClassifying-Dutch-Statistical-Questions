title: Scholendashboard - Monitoring coronaclusters en bubbels in scholen
thema: Gezondheid
Onderwijs en Vorming
pdf link: https://docs.vlaamsparlement.be/pfile?id=1747550
thema link: https://www.vlaamsparlement.be/parlementaire-documenten/schriftelijke-vragen/1545135
SCHRIFTELIJKE VRAAG
nr. 900
van LOES  VANDROMME
datum: 13 juli 2021
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Scholendashboard  -  Monitoring coronaclusters en bubbels in scholen
In de strijd tegen het coronavirus en om goed zicht te hebben op de situatie,  werd in 
april het zogenaamde scholendashboard in gebruik genomen.  Dat dashboard laat 
iedereen met een log-in toe om zelf de gegevens over clusters en bubbels in scholen  te 
monitoren. Op die manier helpt het scholendashboard om clusters en kleinere  
besmettingshaarden in kaart te brengen en snel en efficiÃ«nt  in te grijpen. Dat 
onlineplatform bundelt  gegevens  van het centrum voor leerlingenbegeleiding (CLB) met 
de gegevens  uit het contactonderzoek.
De databasisset komt van LARS (Leerlingen Activiteiten en Registratie  Systeem) en bevat 
informatie over leerlingen en leerkrachten.
1.Heeft  de minister zicht op het aantal personen dat toegang heeft tot het 
scholendashboard? Graag een overzicht van het aantal personen met toegang per 
provincie, per onderwijsniveau  en een onderscheid  tussen gewoon  en buitengewoon 
onderwijs.
2.Heeft  de minister zicht op het aantal  keer dat het scholendashboard  geconsulteerd 
werd? Graag een overzicht per maand.
3.Werd  een evaluatie van deze nieuwe tool gemaakt? Zo ja, wat zijn de belangrijkste  
bevindingen? Wordt in wijzigingen voorzien naar aanleiding  van deze evaluatie?
4.Hoe evalueert  de minister deze tool? Denkt hij aan andere  zaken/situaties  waarvoor 
het scholendashboard  in de toekomst zou kunnen dienen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 900 van 13 juli 2021
van LOES  VANDROMME
1-2.Ik beschik niet over de gevraagde  gegevens.  De Vlaams volksvertegenwoordiger kan 
deze opvragen bij de bevoegde minister Beke. 
Het scholendashboard  is een toepassing ontwikkeld door het Agentschap Zorg en 
Gezondheid, in overleg met de CLB-sector.  Ook het beheer  van het scholendashboard  
in functie van het verlenen  van toegang en verzamelen van gegevens, is in handen 
van het agentschap.  
3. Ook voor een evaluatie van de tool verwijs  ik de Vlaams  volksvertegenwoordiger naar 
minister Beke.  
4.Mijn administratie heeft regelmatig overleg met de CLB-sector  en hieruit blijkt dat het 
scholendashboard een duidelijke meerwaarde heeft in de aanpak van corona. Het 
dashboard vergemakkelijkt de samenwerking tussen de CLB-sector en de medische  
expert van de eerstelijnszone en maakt hen in staat om bij uitbraken passende 
maatregelen te nemen op maat van de lokale situatie.  Het dashboard heeft in elk geval 
het potentieel om ingezet te worden bij andere besmettelijke ziekten. 
