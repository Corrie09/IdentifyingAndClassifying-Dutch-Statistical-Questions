title: Woonzorgcentra (wzc's) - Coronabesmettingen
thema: Gezondheid
Welzijn en Gezin
pdf link: https://docs.vlaamsparlement.be/pfile?id=1751351
thema link: https://www.vlaamsparlement.be/parlementaire-documenten/schriftelijke-vragen/1547313
SCHRIFTELIJKE VRAAG
nr. 809
van FREYA SAEYS
datum: 19 juli 2021
aan WOUTER  BEKE
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
Woonzorgcentra (wzcâ€™s)  -  Coronabesmettingen
Sinds juli is de deltavariant de dominante coronavariant in ons land. We zien de 
besmettingen opnieuw stijgen.
1.Hoeveel uitbraken  waren er in juli in woonzorgcentra in Vlaanderen, opgesplitst  per 
provincie?
a)Hoeveel bewoners  die volledig gevaccineerd  zijn raakten besmet, opgesplitst per 
provincie? Hoeveel van deze besmette  bewoners moesten worden  overgebracht 
naar het ziekenhuis,  opgesplitst per provincie?  Hoeveel van deze besmette 
bewoners overleden als gevolg van die besmetting, opgesplitst  per provincie?
d)Hoeveel bewoners die niet gevaccineerd  zijn, raakten besmet, opgesplitst  per 
provincie? Hoeveel van deze besmette  bewoners moesten worden  overgebracht 
naar het ziekenhuis,  opgesplitst per provincie?  Hoeveel van deze besmette 
bewoners overleden als gevolg van die besmetting, opgesplitst  per provincie?
c)Hoeveel personeelsleden  van woonzorgcentra die volledig gevaccineerd zijn, 
raakten besmet, opgesplitst per provincie?
d)Hoeveel personeelsleden van woonzorgcentra die niet gevaccineerd zijn, raakten 
besmet, opgesplitst  per provincie?
2.Indien er uitbraken waren, hoe groot  waren die in woonzorgcentra,  opgesplitst per 
provincie?
3.Worden in woonzorgcentra nog acties ondernomen om het personeel dat nog niet 
gevaccineerd is aan te zetten om zich te laten vaccineren? Hoe gebeurt die 
sensibilisering?  
WOUTER BEKE 
VLAAMS MINISTER VAN WELZIJN, VOLKSGEZONDHEID , GEZIN EN ARMOEDEBESTRIJDING
ANTWOORD
op vraag nr. 809 van 19 juli 2021
van FREYA SAEYS
1.De uitbraken  (gedefinieerd als minstens 2 bevestigde besmette bewoners) in juli waren  
per provincie als volgt:  
Provincie Aantal uitbraken
West-Vlaanderen 2
Vlaams-Brabant 2
Antwerpen 1
Oost-Vlaanderen 1
Limburg 0
a-b) De vragen in de bevraging worden niet opgesplitst naar gevaccineerd  of niet-
gevaccineerd. De vaccinatiegraad  wordt  wel besproken bij de ondersteuning. Uit 
die bevragingen blijkt dat de vaccinatiegraad bij uitbraken in WZC telkens hoger 
dan 90% is. We kunnen niet zeggen dat er uitbraken bij niet-gevaccineerden  
zijn. Hieronder  geven  we een antwoord op de vragen, maar niet opgesplitst naar 
vaccinatiegraad. 
Provincie Aantal besmette 
bewonersAantal overgebracht 
naar ziekenhuisAantal overlijdens 
door besmetting
West-Vlaanderen 6 0 0
Vlaams-Brabant 20 0 1
Antwerpen 3 0 0
Oost-Vlaanderen 2 0 0
Limburg 0 0 0
c-d) De vragen  in de bevraging  worden niet opgesplitst naar gevaccineerd of niet-
gevaccineerd. De vaccinatiegraad wordt wel besproken bij de ondersteuning. 
Hieronder geven we een antwoord op de vragen, maar niet opgesplitst naar 
vaccinatiegraad
Provincie Aantal besmette medewerkers
West-Vlaanderen 3
Vlaams-Brabant 5
Antwerpen 1
Oost-Vlaanderen 1
Limburg 0
2. 
Provincie Aantal uitbraken Waarvan een grote  uitbraak (5 of 
meer bevestigd besmette 
bewoners)
West-Vlaanderen 2 0
Vlaams-Brabant 2 1
Antwerpen 1 0
Oost-Vlaanderen 1 0
Limburg 0 0
3.Er wordt blijvend  gewezen op de noodzaak tot vaccinatie.  In bepaalde voorzieningen 
waar de vaccinatiegraad duidelijk lager is, wordt  er contact opgenomen met de directie 
om te kijken of er nog verdere  ondersteuning  kan geboden worden. 
