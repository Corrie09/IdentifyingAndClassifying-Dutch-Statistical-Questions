title: Kruispunt N43-R8 Harelbeke - Aanpak
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750860
thema link: https://www.vlaamsparlement.be/parlementaire-documenten/schriftelijke-vragen/1548641
SCHRIFTELIJKE VRAAG
nr. 1564
van BERT  MAERTENS
datum: 30 augustus  2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Kruispunt N43-R8 Harelbeke  -  Aanpak
Eind 2016 gaf de Vlaamse  Regering het startschot voor het complex project Kanaal  
Bossuit-Kortrijk. Binnen het project  wordt  ook de relatie met de R8 bekeken.  Het project 
biedt ook opportuniteiten voor de aanpak van de onveilige kruispunten  Zandbergstraat, 
Hippodroomstraat en de N43 in Harelbeke.
Dat laatste  kruispunt stond in 2019 op de dynamische lijst van zwarte punten. Het had 
toen 16,4 punten volgens de 531-score  die het Agentschap Wegen  en Verkeer  (AWV) 
hanteert bij de opmaak van deze lijst.
1.Hoeveel ongevallen  gebeurden er sinds 2015?  Graag een geannualiseerd  overzicht 
met een opsplitsing tussen de verschillende  types weggebruikers (fietsers,  
voetgangers, personenwagens, vrachtwagens  enzovoort).
2.Wat was de score  van het kruispunt in 2020 volgens  de 531-score die AWV hanteert  
bij de opmaak van de lijst van gevaarlijke punten?
3.Welke ingrepen vonden sinds 2010 plaats  om de verkeersveiligheid op het kruispunt 
te verhogen? Graag een overzicht met opgave  van het benodigde budget. Welke 
ingrepen worden nog gepland? Graag een overzicht met opgave van indicatieve 
timing en budget.
4.Wanneer vond het laatste overleg plaats met het stadsbestuur van Harelbeke over 
het kruispunt? Welke  afspraken werden  daarbij gemaakt?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1564 van 30 augustus  2021
van BERT  MAERTENS
1.Het Agentschap Wegen en Verkeer beschikt over volgende ongevallengegevens:
R8 x N43
JaarAantal  
ongevallenAantal  
dodenAantal zwaar 
gewondenAantal licht 
gewonden Personenauto FietsVracht
wagenMotorf
iets VoetgangerBrom
fiets Traktor Autobus
2015 3 0 0 6 5 1
2016 7 0 2 12 13 1
2017 2 0 0 2 3 1
2018 1 0 0 1 2
2.De 531-score  van de twee deelkruispunten  N395a x N43 en N395b x N43 samen, 
bedraagt 22.4 (ongevalsgegevens  2016-2018). 
3.De aanpassingen hielden vooral markeringswerken in:
-zebrapaden  zijn aan één kant van het kruispunt  gesupprimeerd
-de fietsoversteken zijn in het rood gemarkeerd waar die in de voorrang 
zitten
Het budget en de exacte timing van verdere  mogelijke ingrepen zijn nog niet gekend, 
ik verwijs daarvoor naar mijn antwoord op deelvraag 4. 
4.Het laatste overleg omtrent de mogelijke ingrepen aan deze kruispunten had plaats op 
20 november  2020. Op dat overleg werd besloten om bijkomende  simulaties  te doen 
om de gevolgen en de mogelijke neveneffecten  van mogelijke ingrepen in te kunnen 
schatten. De bijkomende  simulaties zijn op heden nog niet voorhanden.  Verder  overleg 
met de lokale besturen wordt  ingepland zodra  mogelijk.
