title: Quick wins verkeersveiligheid schoolroutes - Deinze
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739018
thema link: https://www.vlaamsparlement.be/parlementaire-documenten/schriftelijke-vragen/1541787
SCHRIFTELIJKE VRAAG
nr. 1449
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Deinze
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de stad Deinze quick wins in kaart gebracht? Wanneer  zullen  deze werken  
aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1449 van 2 juli 2021
van STEPHANIE D’HOSE
Er werden voor de stad Deinze 3 knelpunten aangebracht naar aanleiding  van de oproep. 
Na onderzoek en nazicht  door het agentschap Wegen en Verkeer (AWV),  blijkt dat op één 
locatie een quick win ingreep kan gebeuren,  door toedoen  van AWV.   
Er is nog geen planning opgemaakt voor deze ingreep.
Meer in detail gaat het om volgende locaties:  
Knelpunt Locatie Toelichting 
KS592 Gaversesteenweg x 
Ten RodelaanDit knelpunt komt in aanmerking voor een quick 
win. AWV bekijkt momenteel de mogelijkheden  en 
brengt de stad op de hoogte zodra  er een 
indicatieve uitvoeringsdatum bekend is.
KS597 Volhardingslaan, nabij school  
Erasmus AWV gaat akkoord met het voorstel, al betreft het 
verplaatsen van de ingang van een school een 
gemeentelijke bevoegdheid.  Dit komt bijgevolg  
niet in aanmerking voor een quick win. 
KS600 Volhardingslaan, tussen Centrumlaan  
en Velostraat Het is niet wenselijk om een lichtengeregelde 
oversteek te plaatsen in een bocht op slechts 50 
m afstand van een lichtengeregeld kruispunt. Dit 
knelpunt komt bijgevolg niet in aanmerking  voor 
een quick win. AWV bekijkt graag samen met de 
stad welke  andere ingrepen  op deze locatie 
mogelijk zouden zijn
