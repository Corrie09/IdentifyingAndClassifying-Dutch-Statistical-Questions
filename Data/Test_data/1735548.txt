title: Detacheringen in het onderwijs - Stand van zaken (2)
thema: Onderwijs en Vorming
pdf link: https://docs.vlaamsparlement.be/pfile?id=1735548
thema link: https://www.vlaamsparlement.be/parlementaire-documenten/schriftelijke-vragen/1534194
SCHRIFTELIJKE VRAAG
nr. 799
van KAROLIEN GROSEMANS
datum: 17 juni 2021
aan BEN WEYTS
VICEMINISTER-PRESIDENT VAN DE VLAAMSE  REGERING, VLAAMS MINISTER VAN ONDERWIJS , SPORT, 
DIERENWELZIJN EN VLAAMSE RAND
Detacheringen in het onderwijs   -  Stand van zaken (2)
Vastbenoemde en tijdelijke personeelsleden in het onderwijs  kunnen tijdelijk 
gedetacheerd worden  naar een organisatie buiten de school. Daar werken ze vervolgens 
aan een opdracht in het belang van het onderwijs. Er zijn verschillende soorten 
detachering mogelijk:
-verlof wegens bijzondere opdracht;
-verlof wegens opdracht;
-vakbondsverlof;
-verlof om een ambt uit te oefenen in een ministerieel kabinet;
-verlof voor prestaties bij erkende  politieke groepen.
In mijn schriftelijke vraag nr. 685 van 30 april 2021 vroeg  ik de minister  naar een stand 
van zaken rond detacheringen  in het onderwijs. Hij kon toen niet op mijn vraag  
antwoorden omdat hij nog niet over gegevens beschikte  van een niet afgesloten 
schooljaar. Daarom  stel ik deze vraag  graag opnieuw om deze gegevens aan te vullen.
1.Kan de minister een overzicht geven  van het aantal personeelsleden dat het voorbije 
schooljaar in een van deze verlofstelsels stapte? Bij de verloven  voor bijzondere 
opdracht graag  een opdeling per project  of dienst  dat/die  daarvoor  in aanmerking 
komt, zoals omschreven  in de decreten  Rechtspositie.
Graag een opdeling volgens:
a)het effectief aantal unieke personen dat ervan gebruikmaakte  (een persoon  die 
een aantal deeltijdse verloven samen aanvraagt, alleen als één persoon tellen);
b)het aantal voltijdsequivalenten van deze verloven;
c)het aantal voltijdse  en halftijdse  aanvragen voor de vijf verlofstelsels;
d)een verdere opdeling  per geslacht en per provincie.
2.Kan de minister aangeven hoeveel aanvragen er in het voorbije schooljaar waren en 
hoeveel er werden goedgekeurd?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER  VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 799 van 17 juni 2021
van KAROLIEN GROSEMANS
Het schooljaar 2020-2021 is nog niet afgerond. Mijn onderwijsadministratie ontvangt nog 
steeds zendingen over personeelsmaterie. Daarom  acht ik het nu nog niet opportuun om 
een stand van zaken op te maken.
