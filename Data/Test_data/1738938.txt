title: Herstructurering ondernemingen - Monitoring
thema: Economie
pdf link: https://docs.vlaamsparlement.be/pfile?id=1738938
thema link: https://www.vlaamsparlement.be/parlementaire-documenten/schriftelijke-vragen/1535668
SCHRIFTELIJKE VRAAG
nr. 928
van YVES BUYSSE
datum: 21 juni 2021
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE, 
WERK, SOCIALE ECONOMIE EN LANDBOUW
Herstructurering ondernemingen  -  Monitoring
Het nieuws staat de laatste  dagen bol van de goede, positieve berichten  die erop wijzen  
dat onze economie beter stand houdt tegen  de coronapandemie dan aanvankelijk 
gevreesd. Nochtans is er soms ook minder  goed nieuws: op 28 mei bijvoorbeeld  kondigde 
de producent van telecomapparatuur  CommScope in Kessel-Lo aan dat 305 van de zowat 
500 banen op de tocht staan. Het Amerikaanse  moederbedrijf wil de productie en de 
distributie stopzetten.  Het zou louter gaan om een operatie van winstmaximalisatie van de 
Amerikaanse moederholding.
1.Op welke manier worden de herstructureringen van ondernemingen actief  in 
Vlaanderen door de minister  gemonitord?  
2.Is er zicht op het aantal herstructureringen in de afgelopen 5 jaar in grote bedrijven 
in het Vlaamse Gewest? Bedrijven  dus met minstens  tien werknemers. Graag de cijfers  
van 2017, 2018, 2019,  2020 en de eerste helft van 2021.
3.Wordt telkens  de impact  op de werkgelegenheid in kaart gebracht?
4.Indien ja, in hoeveel van de gevallen leidde  de herstructurering tot verlies van jobs en 
werkzekerheid? In hoeveel van de gevallen net tot een toename van de 
werkgelegenheid - zij het soms op termijn?
5.Hoeveel van de herstructureringen vonden  plaats in Vlaamse bedrijven? Hoeveel 
vonden plaats in dochterbedrijven van buitenlandse  moederbedrijven?
6.Om welke  bedrijven, in welke sectoren actief, ging het dan? Is er sprake  van een 
evolutie in de betrokken 5 jaren?
7.In hoeveel van de gevallen ging het om louter operaties  van winstmaximalisatie? In 
hoeveel van de gevallen ging het om operaties  met een bedrijfseconomische  
noodzaak?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER  VAN ECONOMIE, INNOVATIE, 
WERK, SOCIALE ECONOMIE EN LANDBOUW
ANTWOORD
op vraag nr. 928 van 21 juni 2021
van YVES BUYSSE
1. Vanuit het beleidsdomein werk en sociale economie  worden enkel de 
herstructureringen opgevolgd in het kader  van een collectief  ontslag of faillissement. 
Het gaat dus om herstructureringen  die een negatieve impact hebben op het 
personeel.
Aan de hand van de regionale toetsing gaat het departement Werk en Sociale 
Economie de kwaliteit  na van het outplacementaanbod en de sociaal begeleidende 
maatregelen bij ondernemingen  die overgaan  tot collectief ontslag. De gegevens zijn 
gegenereerd door de monitoringstool die het departement  Werk en Sociale Economie 
(DWSE) i.s.m. met departement  Economie,  Wetenschap en innovatie (EWI) heeft 
uitgewerkt. Deze tool laat toe om, naast  de administratieve  afhandeling van de 
dossiers, data te verwerken over ontslagen werknemers  en het begeleidingsaanbod 
(outplacement) dat zij ontvangen bij een herstructurering.
Binnen een termijn  van 14 kalenderdagen beoordeelt DWSE het activerend karakter 
van het begeleidingsaanbod en bezorgt  dit advies ter goedkeuring aan de Vlaamse 
Minister van Werk. Tenslotte bezorgt DWSE dit goedgekeurde attest aan de 
onderneming. Dit attest  is een element voor het dossier  dat de onderneming aanvraagt 
bij de Federale Minister van Werk.
VDAB monitort de herstructureringen binnen Vlaanderen vanuit  haar rol als voorzitter 
van de verplicht door de werkgever op te richten tewerkstellingscel.
2.Onderstaande tabel geeft een overzicht van het aantal grote bedrijven die een 
aankondiging tot herstructurering deden van 2017 tot mei 2021.  
Jaar Totaal aantal aanvragen regionale  toetsing
2017 46
2018 43
2019 45
2020 39
2021 28
3. De werkgever is, in het kader van de zgn. informatie- en raadplegingsprocedure (‘Wet 
Renault’), verplicht een overzicht te geven van het aantal getroffenen binnen een 
bepaalde herstructurering.  Op die manier  heeft VDAB,  als voorzitter  van de 
tewerkstellingscel steeds  zicht op het verlies van het aantal jobs binnen de 
herstructurering. 
4. In onderstaande  tabel staat een overzicht van de betrokken personen, van de 
aangekondigde herstructureringen per jaar, gedurende  periode van 2017 tot mei 
2021.
In de tweede  kolom staat het aantal personen  die bedreigd werden/worden door een 
ontslag. In de derde  kolom het aantal personen  dat ontslagen werden.  In 2017 is het 
aantal ontslagen hoger  dan het aantal bedreigd  door ontslag.  Dit komt bv omdat de 
eerste herstructurering was in 2017 en een volgende herstructurering  in 2020. 
Hierdoor worden alle ontslagen meegeteld  in 2017.
De uitstroomcijfers 6 maanden na ontslag moeten als volgt geïnterpreteerd worden:  
bv in 2019 stroomden 999 mensen uit (niet meer werkzoekende) waarvan 777 
uitgestroomd zijn naar werk.
Jaar Aantal 
personen 
bedreigd 
door ontslagAantal 
personen 
ontslagenAantal personen  
uitgestroomd uit de 
werkloosheid  6 m 
na ontslagAantal 
personen 
uitgestroomd 
naar werk 6m 
na ontslag
2017 1701 2247 1183 722
2018 3883 2903 1695 1201
2019 2398 2171 1114 936
2020 4178 2289 999 777
2021 1686 238 81 69
Eindtotaal 13846 9848 5072 3705
5. Er wordt niet bijgehouden  of een herstructurerend  bedrijf een dochteronderneming 
is van een (buitenlandse) moederonderneming of een Vlaams bedrijf.  De doelstelling 
is steeds om de getroffen werknemers verder te helpen  in hun loopbaan.
6. In de tabel in bijlage vindt de Vlaams volksvertegenwoordiger een overzicht van de 
betrokken bedrijven de activiteiten die deze uitvoeren en hun paritair comité. 
Uit data van FOD WASO blijkt dat het aantal banen getroffen door herstructureringen 
niet in stijgende lijn zit sinds 2016. Het banenverlies  bij bedrijven met hoofdzetel in 
het Vlaams  Gewest schommelt redelijk sterk, met geregeld een piek. Over de tijd 
heen stijgt het aantal banen getroffen  door een herstructurering licht, maar dit is 
geen significant positieve  trend.
Het meeste  banenverlies  door herstructureringen  vindt plaats in de industrie, maar 
af en toe tekent ook de transport- en opslagsector substantiële banenverliezen  op. 
7. Er wordt niet bijgehouden of een herstructurering al dan niet het gevolg is van een 
winstmaximalisatie.
BIJLAGEN
1. Bijlage  1
