title: Snelheidsaanpassing Brusselse Ring (R0) - Evaluatie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1750982
thema link: https://www.vlaamsparlement.be/parlementaire-documenten/schriftelijke-vragen/1549106
SCHRIFTELIJKE VRAAG
nr. 1601
van STIJN BEX
datum: 7 september 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Snelheidsaanpassing Brusselse Ring (R0)  -  Evaluatie
Op 1 september 2020 werd de maximumsnelheid op de ring rond Brussel aangepast van 
120 naar 100 km/u. Op plaatsen waar voordien de snelheidsbeperking reeds  90 of 70 km/u  
bedroeg, bleef deze behouden. De snelheidsaanpassing naar 100 km/u  werd ook 
doorgevoerd op de parallelwegen naast de R0 ter hoogte van de Woluwelaan (R22) in 
Zaventem/Diegem (Machelen), het verkeersknooppunt van de ring en de A12, het 
verkeersknooppunt van de ring en de E40 in de richting van Gent/Oostende  en afrit nr. 13 
van de ring in Dilbeek.  
Het verkeer  veiliger  maken, de luchtkwaliteit verbeteren en zowel de geluidsoverlast als 
de CO2-uitstoot verlagen, werden  vooropgesteld als de belangrijkste  argumenten om de 
maximumsnelheid op de R0 aan te passen.
Een jaar na de aanpassing van de maximumsnelheid lijkt een evaluatie op zijn plaats.  
1.Hoe evalueert  de minister  de aanpassing van de maximumsnelheid  op de R0 en de 
parallelwegen?
2.Hoe verhouden  de verkeersveiligheidscijfers (aantal  verkeersongevallen,  aantal 
verkeersdoden 30 dagen,  aantal  zwaargewonden, aantal lichtgewonden) voor de 
periode van 1 september  2020 tot 30 augustus 2021 zich tot dezelfde  periode in de 5 
voorgaande jaren op respectievelijk  de R0 en de bovenvermelde  parallelwegen?
3.Vertaalde de aanpassing van de maximumsnelheid zich ook effectief in een lagere 
gemiddelde snelheid?  
4.Hoe evolueerde het aantal vastgestelde snelheidsovertredingen op de R0 en de 
parallelwegen? (aantal en zwaarte)
5.Had de aanpassing van de maximumsnelheid  een impact op de filedruk  (gemiddeld  
aantal verliesuren per dag) en op de gemiddelde reistijd? Welke? Kan de minister een 
inschatting maken  indien effectieve metingen  zouden ontbreken?
6.Had de aanpassing van de maximumsnelheid een impact op de geluidsoverlast? 
Welke? Kan de minister een inschatting maken indien  effectieve  metingen zouden 
ontbreken?
7.Had de aanpassing van de maximumsnelheid een impact op de CO2-uitstoot? Welke? 
Kan de minister  een inschatting maken indien effectieve metingen zouden ontbreken?
8.Had de aanpassing  van de maximumsnelheid een impact op de de luchtkwaliteit 
(gemiddelde concentraties  NOx en fijn stof),  CO2-uitstoot, respectievelijk  in de directe  
omgeving van de R0 en in de hele Vlaamse Rand? Welke? Kan de minister een 
inschatting maken  indien effectieve metingen  zouden ontbreken?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1601 van 7 september 2021
van STIJN BEX
1-2.De aanpassing  van de maximumsnelheid op de R0 en haar parallelwegen  doet de 
werkelijk gereden  snelheden  daadwerkelijk  dalen. Gezien  de veel grotere impact van 
de Covid-19-maatregelen kan geen uitspraak  gedaan worden over het individuele 
effect van de aanpassing van de maximumsnelheid. Cijfers  m.b.t. het aantal 
verkeersdoden 30 dagen, aantal zwaargewonden en aantal lichtgewonden zijn nog 
niet voorhanden. Het gemiddeld  aantal ongevallen  op basis van de geregistreerde  
ongevalsmeldingen door het Verkeerscentrum is gedaald t.o.v. het gemiddeld aantal 
voor de 5 voorgaande jaren voor wat betreft  de buitenring. Elders  is er eerder sprake  
van een status-quo.
3.Uit een evaluatie  die het Verkeerscentrum dit voorjaar maakte,  blijkt inderdaad dat de 
gereden snelheid  op de R0 na de invoering  van de beperking tot 100km/u gedaald is. 
De v85 snelheid (de gemiddelde  snelheid  van het 85ste percentiel)  daalde  op de 
buitenring van 114 km/u naar 102 km/u en op de binnenring ging deze van 116 km/u 
naar 105 km/u.  De v85 snelheid  is de snelheid die door 85% van de weggebruikers 
wordt gereden
4.Het vaststellen  van verkeersovertredingen is een politionele bevoegdheid.  
Cijfergegevens over het aantal verkeersovertredingen  en de evolutie daarin kunnen  
opgevraagd worden bij de politie. 
5.Aangezien de maatregelen n.a.v.  de COVID-19 pandemie een veel ingrijpendere 
impact hadden op de verkeerssituatie op de Vlaamse snelwegen, en in het bijzonder  
in de regio Brussel,  is het niet mogelijk om de impact  van de invoering van de 
snelheidsbeperking op de filedruk, noch reistijd afzonderlijk te bepalen.   
6.De aanpassing van de maximumsnelheid  heeft een geluidsverlaging van 0,8 dB(A) tot 
geleid. Gezien een verschil van Â± 1 dB het kleinste  waarneembare verschil  is voor het 
menselijk oor, kan men de geluidsvermindering tussen een snelheidsregime  van 
120/90 km/u en 100/90  km/u amper horen. Samengevat heeft dit een beperkte impact 
tot gevolg gehad.  De 0,8 dB(A) is bepaald aan de hand van modelleringen. Op basis 
van metingen is het zeer moeilijk om dit te bepalen omdat de andere invloedsfactoren 
een even grote of grotere impact  hebben op het geluidsniveau.
7-8.Er wordt geschat  dat deze snelheidsverlaging op jaarbasis (uitgaande van 
vlootsamenstelling en gereden  kilometers 2018)  leidt tot een daling  van de NOx-
uitstoot van het wegverkeer op de Brusselse Ring van ongeveer 10%, en een daling  
van de CO2-uitstoot van ongeveer  3 %.
