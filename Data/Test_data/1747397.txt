title: Triënnale Brugge 2021 - Ondersteuning
thema: Cultuur
pdf link: https://docs.vlaamsparlement.be/pfile?id=1747397
thema link: https://www.vlaamsparlement.be/parlementaire-documenten/schriftelijke-vragen/1545025
SCHRIFTELIJKE VRAAG
nr. 412
van FILIP BRUSSELMANS
datum: 9 juli 2021
aan JAN JAMBON
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
Triënnale Brugge 2021  -  Ondersteuning
Sinds 2015 bouwt Triënnale Brugge  verder op de triënnales die in 1968, 1971 en 1974 in 
Brugge werden georganiseerd. De Triënnale brengt driejaarlijks - nu van 8 mei tot 24 
oktober 2021 - hedendaagse  kunst en architectuur naar de historische stadskern van 
Brugge in een unieke  setting als UNESCO-Werelderfgoed. De huidige editie gaat door 
onder de noemer TraumA en wordt  onder  meer ondersteund door de Vlaamse  overheid. 
1.Waaruit bestaat concreet de Vlaamse ondersteuning van de Triënnale Brugge 2021: 
TraumA?
2.Vanuit welk(e) departement(en) kwam deze ondersteuning precies?
3.Werden eerdere edities van de Brugse Triënnale op een of andere manier  door de 
Vlaamse overheid betoelaagd of ondersteund?  Zo ja, welke ? Op welke  wijze?
JAN JAMBON 
MINISTER-PRESIDENT  VAN DE VLAAMSE  REGERING, VLAAMS MINISTER  VAN BUITENLANDSE ZAKEN, 
CULTUUR, DIGITALISERING EN FACILITAIR  MANAGEMENT
ANTWOORD
op vraag nr. 412 van 9 juli 2021
van FILIP BRUSSELMANS
1.De Vlaamse steun aan de Triënnale  van Brugge bestaat enerzijds uit een 
projectsubsidie van € 298.000 als tegemoetkoming  in de organisatiekosten van de 
Triënnale. Daarnaast wordt de Triënnale  communicatief  en promotioneel ondersteund  
vanuit de reguliere  werking van Toerisme Vlaanderen, onder meer via hun pers- en 
tradewerking. 
2.De projectsteun  voor de Triënnale  is afkomstig van de projectmiddelen EventFlanders. 
EventFlanders is het samenwerkingsplatform opgericht tussen het Departement CJM, 
DKBuZa, Sport Vlaanderen en Toerisme  Vlaanderen, in functie van de uitbouw van een 
Vlaams topevenementenbeleid.
3.De vorige editie  van de Triënnale van Brugge  (2018) werd ondersteund  door middel 
van een projectsubsidie  op het Kunstendecreet voor een bedrag van 190.000 euro.
