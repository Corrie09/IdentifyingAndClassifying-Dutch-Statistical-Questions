title: Dividenden als inkomstenbron voor provinciebesturen - Evolutie
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=1752115
thema link: https://www.vlaamsparlement.be/parlementaire-documenten/schriftelijke-vragen/1549062
SCHRIFTELIJKE VRAAG
nr. 392
van PETER VAN ROMPUY
datum: 6 september 2021
aan BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Dividenden als inkomstenbron  voor provinciebesturen  -  Evolutie
Voor provinciebesturen  vormen dividenden een bron van inkomsten. De kans is evenwel 
reëel dat er door de impact van covid een nefast gevolg is voor deze inkomstenbron. 
Aangezien de jaarrekeningen werden goedgekeurd, is er mogelijkheid om de cijfers  voor 
2020 op te vragen.
1.Hoeveel dividenden hadden de provinciebesturen tijdens de begrotingsopmaak 2020 
voorzien?
2.Hoeveel dividenden ontvingen  de provinciebesturen effectief in 2020?
3.Is het verschil groter tegenover voorgaande jaren?
4.Hoe verklaart  de minister een eventueel verschil?
5.Hoeveel dividenden voorzien provinciebesturen te ontvangen  in 2021? 
6.Hoe verhouden  deze zich tot deze van de lokale besturen? Hoeveel dividenden voorzien 
lokale besturen  te ontvangen in 2021?
7.Hoe ziet de minister dividenden  als inkomstenbron voor provinciebesturen evolueren?
BART SOMERS
VICEMINISTER-PRESIDENT VAN DE VLAAMSE REGERING,  VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 392 van 6 september 2021
van PETER VAN ROMPUY
De cijfers  zijn gebaseerd op de digitale rapporteringen van de provinciebesturen  (en 
gemeenten) die ABB ontving tot op 14 september 2021.
1.In de originele  meerjarenplannen  van de provincies werden volgende ontvangsten uit 
financiële activa geraamd:
2020: 32.751 euro
2021: 30.993 euro
2022: 29.235 euro
2023: 27.489 euro
2024: 25.721 euro
2025: 23.963 euro
2.In 2020 bedroegen de ontvangen dividenden 29.430  euro.
3.Het verschil is kleiner.
4.In de periode 2014-2019  hebben  de provincies hun financiële vaste activa afgebouwd,  
en voornamelijk  hun belangen  in de intergemeentelijke  samenwerkingsverbanden en 
soortgelijke entiteiten.  Hierdoor zijn de totale ontvangsten uit dividenden dan ook 
gedaald, en zijn er dus ook minder onzekere variabelen voor de ramingen.
5.In de laatste aanpassingen  van de meerjarenplannen  zijn de ontvangsten uit dividenden 
geraamd op 30.933 euro in 2021.
6.De gemeenten ramen  voor 2021 hun ontvangsten  uit dividenden op 364.982.305 euro 
volgens de laatst aangepaste meerjarenplannen.  De provincies hebben dus in 
verhouding veeleer weinig ontvangsten uit dividenden.
7.De volgende jaren blijven de ontvangsten uit dividenden laag volgens de 
meerjarenplannen.
