title: Quick wins verkeersveiligheid schoolroutes - Wortegem-Petegem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1739160
thema link: https://www.vlaamsparlement.be/parlementaire-documenten/schriftelijke-vragen/1541767
SCHRIFTELIJKE VRAAG
nr. 1456
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Wortegem-Petegem
Verkeersveiligheid is voor de minister terecht een absolute prioriteit. Ik onderschrijf 
eveneens haar aanpak van een goede samenwerking en afstemming met lokale besturen. 
Een belangrijk onderdeel hierin is het verkeersveilig maken  van schoolroutes. Die lopen 
zowel via gewest-  als gemeentewegen en zijn niet altijd even veilig, terwijl dit voor ouders 
één van de voorwaarden  is om hun kinderen  zelfstandig naar school  te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
de minister ook al over een subsidie voor veilige schoolroutes.
Enkele maanden geleden lanceerde de minister bovendien ook het MIA-verhaal. MIA staat 
voor ‘Mobiliteit Innovatief Aanpakken’ waarbij gefocust wordt op eenvoudige 
procesaanpak, versnelde output,  inspraak en bottom-up-benadering. Met MIA wil de 
minister komaf  maken met ingewikkelde procedures die onder meer de aanpak en 
uitvoering van kleine infrastructurele  werken  of quick wins (te) vaak verhinderen. De 
verkeersveiligheid in het algemeen, en de bescherming van voetgangers en fietsers in het 
bijzonder, staan hierbij centraal.  Ook de aanpak van schoolroutes  past in deze context.
Op 22 december 2020 heeft de minister aan verschillende lokale besturen gevraagd  om 
knelpunten te signaleren op deze schoolroutes langsheen gewestwegen. Vervolgens  
werden deze knelpunten door het Agentschap Wegen en Verkeer  (AWV) gescreend. Voor 
elk knelpunt werd nagekeken of er op die locatie reeds meldingen, studies of ingrepen 
bekend zijn en wat daarvan de status is. Voor een groot deel van de knelpunten is nu al 
duidelijk welke oplossing hieraan kan worden gegeven. Een tweede  deel wordt momenteel  
nog verder  onderzocht.
Zijn er voor de gemeente Wortegem-Petegem quick wins in kaart gebracht? Wanneer 
zullen deze werken  aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1456 van 2 juli 2021
van STEPHANIE D’HOSE
Er zijn in het totaal 5 mogelijke quick wins. 
●Voor 3 knelpunten  zal AWV met het gemeentebestuur  in de loop van de 
komende maanden contact opnemen om te bespreken  welke  ingrepen 
mogelijk zijn.
●1 knelpunt wordt uitgevoerd nadat de gemeente  een aanvullende besluit  
heeft opgemaakt  en bezorgd aan AWV. 
●Voor 1 knelpunt zal AWV het besluit  van de Provinciale  Commissie  
Verkeersveiligheid van 1 juni 2021 realiseren.
Meer in detail gaat het om volgende locaties  :
Knelpunt Locatie Toelichting 
KS372 Kortrijkstraat thv 
PetegempleinDit knelpunt is reeds behandeld  in de PCV en 
heeft daar negatief  advies gekregen.  AWV zal 
met de gemeente contact opnemen om te 
kijken welke ingrepen mogelijk zijn.
KS373 Deinzestraat thv 
Ooikeplein.Op deze weg geldt een snelheidsregime van 
70 km/h. Een zebrapad binnen dit 
snelheidsregime wordt niet voldoende veilig 
geacht. Om op veilige  wijze voor het zebrapad  
te kunnen  stoppen is de stopafstand van een 
aankomend voertuig te lang. Een assertieve  
voetganger zal zijn voorrang mogelijk nemen, 
maar zelfs een welwillende autobestuurder 
kan niet op tijd tot stilstand komen  bij een 
snelheid van 70 km/h. Bovendien zijn er geen 
voetpaden aanwezig. Daarom  wordt  op deze 
locatie geen zebrapad voorzien. AWV wil in 
dialoog met de gemeente kijken welke 
maatregelen haalbaar zijn op deze locatie.
KS374 Anzegemseweg - 
Wortegemplein.AWV gaat akkoord met het voorstel. De 
gemeente kan  een besluit nemen om de zone 
30 uit te breiden. Nadat er een besluit is zal  
AWV de nodige borden aanbrengen.
KS375 Wortegemplein – 
OudenaardsewegDit knelpunt is behandeld  geweest in zitting  
van de PCV van 01-06-2021. Er zal uitvoering 
gegeven worden  aan het besluit  van de PCV.
KS376 Zonnestraat x 
Oudenaardseweg.Dit knelpunt is reeds op de PCV behandeld  en 
heeft daar negatief  advies gekregen omwille 
van het zeer lage aantal overstekende fietsers 
en voetgangers. AWV zal met de gemeente 
contact opnemen om te kijken welke ingrepen 
mogelijk zijn.
