title: Quick wins verkeersveiligheid schoolroutes - Oosterzele
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=1738970
thema link: https://www.vlaamsparlement.be/parlementaire-documenten/schriftelijke-vragen/1541775
SCHRIFTELIJKE VRAAG
nr. 1458
van STEPHANIE D'HOSE
datum: 2 juli 2021
aan LYDIA PEETERS
VLAAMS MINISTER VAN MOBILITEIT  EN OPENBARE  WERKEN
Quick wins verkeersveiligheid schoolroutes  -  Oosterzele
Verkeersveiligheid is voor u terecht  een absolute prioriteit. Ik onderschrijf  eveneens uw 
aanpak van een goede samenwerking  en afstemming met lokale besturen.  Een belangrijk 
onderdeel hierin is het verkeersveilig maken van schoolroutes. Die lopen  zowel  via gewest- 
als gemeentewegen en zijn niet altijd even veilig, terwijl  dit voor ouders één van de 
voorwaarden is om hun kinderen zelfstandig naar school te laten gaan.
Naast de bestaande  subsidie ‘veilige schoolomgeving’ voor lokale  besturen communiceerde 
u ook reeds over een subsidie voor veilige schoolroutes.
Enkele maanden geleden  lanceerde u bovendien ook het MIA-verhaal.  Mia staat voor 
‘Mobiliteit, Innovatief  Aanpakken’ waarbij gefocust wordt  op eenvoudige procesaanpak, 
versnelde output, inspraak en bottom-up  benadering. Met MIA wil u komaf maken met 
ingewikkelde procedures  die o.a. de aanpak en uitvoering van kleine  infrastructurele 
werken of quick-wins (te) vaak verhinderen. De verkeersveiligheid in het algemeen, en de 
bescherming van voetgangers  en fietsers in het bijzonder, staan  hierbij  centraal. Ook de 
aanpak van schoolroutes past in deze context.
Op 22 december 2020 heeft u verschillende  lokale besturen gevraagd  om knelpunten te 
signaleren op deze schoolroutes  langsheen gewestwegen.  Vervolgens  werden  deze 
knelpunten door het Agentschap  Wegen en Verkeer gescreend. Voor elk knelpunt  werd 
nagekeken of er op die locatie reeds  meldingen, studies of ingrepen bekend zijn en wat 
daarvan de status is. Voor een groot deel van de knelpunten is nu reeds duidelijk welke 
oplossing hieraan kan worden gegeven; een tweede deel wordt momenteel nog verder 
onderzocht.
Zijn er quick wins in kaart gebracht voor de gemeente Oosterzele? Wanneer  zullen deze 
werken aanvatten?
LYDIA PEETERS
VLAAMS MINISTER VAN MOBILITEIT  EN OPENBARE  WERKEN
ANTWOORD 
op vraag nr. 1458 van 2 juli 2021
van STEPHANIE D’HOSE
2 knelpunten komen in aanmerking voor een quick win. 
○AWV zal de gemeente  in de loop van de komende maanden op de hoogte 
brengen van de indicatieve uitvoeringsdatum van de gevraagde 
markeringswerken. 
○AWV gaat akkoord met het plaatsen van attentieverhogende maatregelen. 
De procedure voor attentieverhogende  maatregelen in schoolomgevingen 
werd ondertussen bezorgd aan de gemeente.  
Meer in detail gaat het om volgende locaties:
Knelpunt Locatie Toelichting 
KS012 N415
KS061 N465Deze knelpunten  komen in aanmerking  voor 
een quick in. AWV heeft de gemeente 
hieromtrent reeds via briefwisseling 
gecontacteerd. 
AWV gaat akkoord met uw voorstel om 
attentieverhogende maatregelen te plaatsen.  
Overeenkomstig de procedure  in het kader 
attentieverhogende elementen t.h.v. 
schoolomgevingen zal AWV de gemeente een 
goedkeuring bezorgen voor het plaatsen van 
de voorgestelde  thermoplast  markeringen. De 
plaatsing en het onderhoud van dit soort 
voorzieningen op gewestwegen valt ten laste 
van de lokale overheid. Voor de financiering 
van deze maatregel kan de stad/gemeente  
gebruik maken  van subsidies aan gemeenten 
voor het verbeteren van de verkeersveiligheid  
van schoolroutes op gemeentewegen 
(https://www.vlaanderen.be/subsidies-aan-gemeenten-voor-het-verbeteren-van-de-verkeersveiligheid-van-schoolroutes-op-gemeentewegen) of subsidies aan gemeenten  
voor het verbeteren van de verkeersveiligheid  
van schoolomgevingen 
(https://www.vlaanderen.be/subsidies-aan-gemeenten-voor-het-verbeteren-van-de-verkeersveiligheid-van-schoolomgevingen).
 
