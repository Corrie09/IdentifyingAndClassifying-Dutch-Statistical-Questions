title: Extra kinderopvangplaatsen - Realisatie
thema: Welzijn en Gezin
pdf link: https://docs.vlaamsparlement.be/pfile?id=2073590
thema link: https://www.vlaamsparlement.be/parlementaire-documenten/schriftelijke-vragen/1832544
SCHRIFTELIJKE VRAAG
nr. 5
van MAURITS VANDE REYDE
datum: 9 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Extra kinderopvangplaatsen  -  Realisatie
In 2024 voorzag de begroting in middelen voor 5000 extra kinderopvangplaatsen, 3000 in 
trap 1 en 2000 in trap 2.
In de krant kan men lezen dat in het eerste kwartaal 149 extra plaatsen werden gecreÃ«erd.
1. Hoeveel van de 5000 plaatsen waarvoor in de begroting 2024 middelen waren 
uitgetrokken werden gerealiseerd, opgesplitst in plaatsen in T1 en plaatsen in T2?
2. Hoeveel plaatsen gingen tot nog toe in 2024 verloren in T1, opgesplitst in 
gezinsopvang en groepsopvang?
3. Hoeveel plaatsen gingen tot nog toe in 2024 verloren in T2, opgesplitst in gezinszorg 
en groepsopvang?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 5 van 9 oktober 2024
van MAURITS VANDE REYDE
1. Voor nieuwe plaatsen met de basissubsidie (trap1) zijn er in 2024 1207 plaatsen 
toegekend en 72 plaatsen in aanvraag, er zijn van dit aantal 1147 plaatsen 
gerealiseerd.
Het betreft hier plaatsen vrije toegang, dit wil zeggen dat voor iedereen die start met 
een plaats van vrije prijs die basissubsidie kan aangevraagd worden.
Voor trap 2 zijn er 2269 plaatsen toegekend, waarvan er nu 830 gerealiseerd zijn.
Het aantal toegekende plaatsen ligt dus hoger dan de initieel voorziene 2000 plaatsen, 
omdat: 
- Er het de grootsteden ook mogelijk was om bestaande plaatsen met basissubsidie 
(trap 1) om te schakelen naar de subsidie voor inkomenstarief (trap 2) waardoor 
de totaalkost lager was en er dus meer plaatsen konden gerealiseerd worden;
- Er ook  andere vrije budgetten voor de grootsteden werden heringezet voor de 
realisatie van bijkomende oproepen en omdat er ook een nieuwe oproep gebeurde 
voor niet gerealiseerde subsidiebeloften. 
Er wordt momenteel een nieuwe oproep voorbereid voor de toekenning voor de 
plaatsen die bij de eerste oproep in het voorjaar 2024 niet  konden toegewezen worden 
(39 gemeenten 293 plaatsen). 
2-3.Voor een netto evolutie van het aantal plaatsen verwijzen we naar de beschikbare 
cijfers op de website van Opgroeien, zie: https://www.opgroeien.be/kennis/cijfers-en-
onderzoek/kinderopvang-babys-en-peuters/cijfers-op-maat#toc-gesubsidieerde-
plaatsen-vergunde-opvang. 
Cijfers over het aantal plaatsen per type zijn beschikbaar tot en met kwartaal 2 2024. 
De cijfers tot en met kwartaal 3 2024 volgen begin volgend jaar. 
Op dezelfde webpagina is ook een dashboard beschikbaar met een overzicht van 
locaties die starten of stoppen per jaar. De cijfers zijn beschikbaar tot en met 2023, 
en worden jaarlijks ge-update. In het voorjaar 2025 volgt dus een overzicht voor 2024.
