title: Vlaams Meldpunt Taalklachten in de Brusselse ziekenhuizen - Meldingen (2)
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2052518
thema link: https://www.vlaamsparlement.be/parlementaire-documenten/schriftelijke-vragen/1810143
SCHRIFTELIJKE VRAAG
nr. 276
van KLAAS SLOOTMANS
datum: 6 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaams Meldpunt Taalklachten in de Brusselse ziekenhuizen  -  Meldingen (2)
Ik verwijs naar het antwoord van de minister op mijn schriftelijke vraag nr. 224 van 30 
januari 2024 over de taalwantoestanden in de Brusselse ziekenhuizen. Daarin vermeldt de 
minister dat haar kabinet, het kabinet van minister Dalle, het kabinet van minister Maron 
en het kabinet van minister Van den Brandt in het kader van een werkgroep verdere 
samenwerkingsmogelijkheden bespreekt. Verder stelt de minister dat het departement 
Zorg de klachten, indien nodig, op zijn beurt overmaakt aan de bevoegde overheid met de 
vraag tot onderzoek en remediÃ«ring.
1. Sinds wanneer is die werkgroep actief?
2. Hoeveel vergaderingen zijn er geweest?
3. Welke denkpistes liggen voor om het probleem van de taalwantoestanden aan te 
pakken? Wat wordt bedoeld met samenwerkingsmogelijkheden?
4. Wat zijn de standpunten van de diverse partijen?
5. Welke vooruitzichten zijn er in dat verband?
6. Welke van de 13 in 2023 ingekomen klachten werden overgemaakt aan de bevoegde 
overheid?
7. Welke respons heeft het departement Zorg daarop gekregen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 276 van 6 maart 2024
van KLAAS SLOOTMANS
1-5.De werkgroep is een initiatief naar aanleiding van een bespreking op de IKW 
ziekenhuizen van 21 april 2022. Er hebben sindsdien nog vier overlegmomenten 
plaatsgevonden, ook nog in 2024. Het overleg betreft het overmaken en de opvolging 
van taalklachten. Er is consensus over het delen van de taalklachten, maar het 
geschikte kader daartoe is nog in bespreking.
6-7.Het overmaken van klachten vanuit het Departement Zorg bleef zonder antwoord. Het 
overmaken van de taalklachten zit daarom in het bovengenoemd traject, waarbij de 
verschillende rollen worden uitgeklaard. In afwachting van die uitklaring, blijft het 
Departement Zorg de klacht registreren en krijgt de klachtindiener advies van 
Taalwetwijzer. Dit advies kan inhouden: het indienen van de klacht bij het betrokken 
ziekenhuis (12 van de 13 klachten), het indienen van een klacht bij de Vaste 
Commissie voor Taaltoezicht (12 van de 13 klachten) en het indienen van een klacht 
bij de Vicegouverneur van het administratief arrondissement Brussel-Hoofdstad (5 van 
de 13 klachten).
