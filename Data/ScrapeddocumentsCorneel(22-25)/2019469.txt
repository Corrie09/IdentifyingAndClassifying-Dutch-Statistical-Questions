title: Vlaamse Onderwijsraad - Ondersteuning thuiswerkend personeel
thema: Onderwijs en Vorming
pdf link: https://docs.vlaamsparlement.be/pfile?id=2019469
thema link: https://www.vlaamsparlement.be/parlementaire-documenten/schriftelijke-vragen/1782103
SCHRIFTELIJKE VRAAG
nr. 149
van BRECHT WARNEZ
datum: 24 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaamse Onderwijsraad  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Vlaamse 
Onderwijsraad (Vlor).
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Vlaamse Onderwijsraad nog geen maatregelen genomen zijn zoals in 
deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Vlaamse Onderwijsraad nog geen initiatieven genomen zijn over 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook van timing en budget.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 149 van 24 november 2023 
van BRECHT WARNEZ
Dezelfde vragen stelde de Vlaamse volksvertegenwoordiger in de schriftelijke vraag nr. 
241 (11/01/2022). In wat volgt, vul ik aan voor het afgesloten kalenderjaar 2022. 
1. Tijdens 2022 betaalde de Vlaamse Onderwijsraad in totaal €4.400 voor de 
internetvergoeding (excl. BTW).
2. In 2022 stapten 2 Vlor-personeelsleden in op het aanbod voor specifiek werkmateriaal 
voor thuis. Het pakket omvat een bureaustoel, een tweede scherm, een extra muis en 
een bijkomend klavier. 
3-4.Niet van toepassing.
