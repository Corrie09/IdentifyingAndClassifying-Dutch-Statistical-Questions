title: Bovenschelde - Waterbeheersing
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2052873
thema link: https://www.vlaamsparlement.be/parlementaire-documenten/schriftelijke-vragen/1810258
SCHRIFTELIJKE VRAAG
nr. 749
van MIEKE SCHAUVLIEGE
datum: 7 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bovenschelde  -  Waterbeheersing
Verwijzend naar mijn schriftelijke vraag nr. 1608 van 8 september 2021 heb ik een aantal 
bijkomende vragen voor de minister.
Er werd in opdracht van De Vlaamse Waterweg een 'wat-als-scenario' opgeleverd. Daaruit 
bleek dat voor het bekken van LBSGK de grootste schade wordt verwacht als er een 
waterbom over Vlaanderen valt. De schade kan oplopen tot 6.5 miljard euro (LBSGK: Leie, 
Bovenschelde en Gentse Kanalen).
Welke vervolgstappen werden er uitgevoerd in opvolging van dat rapport specifiek voor 
het bekken van LBSGK?
1. Binnen de stroomgebiedbeheerplannen, wat zijn de maatregelen om de 
waterveiligheid te garanderen, specifiek met betrekking tot overstromingsrisico's, in 
het Bovenscheldebekken?
2. Welke concrete initiatieven werden er sinds 2021 genomen voor de realisatie van extra 
waterberging in de vallei van de Bovenschelde? Gelieve daarbij aan te geven over 
welke oppervlakte het gaat en wat de beoogde extra waterbergingscapaciteit is.
3. Graag een overzicht van de projecten die betrekking hebben op het indijken van 
overstromingsrisico in het stroomgebied van de Bovenschelde en de Leie. Graag ook 
per jaar een overzicht van hoeveel vastleggingskredieten (VAK’s) gereserveerd en 
hoeveel vereffeningskredieten (VEK’s) besteed werden sinds 2010. Kan de minister 
per opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) stand van zaken van de opdracht: gestart, in uitvoering, uitgevoerd, graag nader 
gespecifieerd;
d) geplande duurtijd van de opdracht: graag met startdatum en geplande einddatum;
e) vastgelegd budget (VAK);
f) al betaald budget (VEK);
g) stand van zaken: gestart, in uitvoering, uitgevoerd?
4. Graag een overzicht van de gereserveerde middelen in de meerjarenbegroting voor de 
vernieuwing van de stuwen in het stroomgebied van de Bovenschelde en de Leie. 
Graag per jaar een overzicht van hoeveel vastleggingskredieten (VAK’s) gereserveerd 
worden in 2024, 2025 en 2026 voor de vernieuwing van de stuwen in het stroomgebied 
van de Dender. Kan de minister per opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) geplande duurtijd van de opdracht: graag met startdatum en geplande einddatum;
d) gereserveerd budget (VAK)?
5. Graag een overzicht van de gereserveerde middelen in de meerjarenbegroting die 
betrekking hebben op het indijken van overstromingsrisico in het stroomgebied van 
de Bovenschelde en de Leie. Graag per jaar een overzicht van hoeveel 
vastleggingskredieten (VAK’s) gereserveerd worden in 2024, 2025 en 2026 voor 
projecten voor ruimte voor water in het stroomgebied van de Dender. Kan de minister 
per opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) geplande duurtijd van de opdracht: graag met startdatum en geplande einddatum;
d) gereserveerd budget (VAK)?
6. Gelieve voor de baggerwerken op de bovenschelde en de Leie mee te delen hoeveel 
kredieten er gereserveerd en betaald werden. Graag per jaar een overzicht van 
hoeveel vastleggingskredieten (VAK’s) gereserveerd en hoeveel vereffeningskredieten 
(VEK’s) besteed werden voor baggerwerken sinds 2010. Kan de minister per opdracht 
het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) stand van zaken van de opdracht: gestart, in uitvoering, uitgevoerd, graag nader 
gespecifieerd;
d) geplande duurtijd van de opdracht: graag met startdatum en geplande einddatum;
e) vastgelegd budget (VAK);
f) al betaald budget (VEK);
g) stand van zaken: gestart, in uitvoering, uitgevoerd?
7. De minister verwijst in haar antwoord op schriftelijke vraag nr. 1608 naar een 
(internationaal) multidisciplinair panel dat zij zou samenroepen om de waterveiligheid 
te definiëren en adviezen te geven.
a) Werd dat panel samengeroepen?
b) Wie is vertegenwoordigd in dat panel (naam+organisatie)?
c) Hoeveel keer is dat panel samengekomen, wanneer? Graag ook de verslagen van 
de samenkomsten.
d) Wat is de taakstelling van dat panel?
e) Welke opdrachten kreeg dat panel?
f) Wat zijn de outputs van dat panel, tot op heden?
g) Wat zijn de geplande outputs van dat panel? Wanneer worden de resultaten 
verwacht?
h) Welke maatregelen werden getroffen naar aanleiding van outputs van dat panel?
8. De minister geeft in haar antwoord op schriftelijke vraag nr. 1608 aan dat een integrale 
aanpak voor het optimaliseren van het watersysteem voor haar een toekomstige 
uitdaging en een waardevolle werkwijze is voor De Vlaamse Waterweg. 
Op welke manier wordt daar uitvoering aan gegeven binnen de werking van De 
Vlaamse Waterweg? Welke concrete initiatieven zijn daarvoor genomen specifiek voor 
het Bovenschelde- en Leiebekken?
9. De minister geeft in haar antwoord op schriftelijke vraag nr. 1608 aan dat er in 2022 
en 2023 een watersysteemstrategie opgemaakt werd voor de Leie en de Bovenschelde. 
Het is nu 2024.
Kan de minister het resultaat van die watersysteemstrategie bezorgen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 749 van 7 maart 2024 
van MIEKE SCHAUVLIEGE
1. Ik verwijs naar de website van de Coördinatiecommissie Integraal Waterbeleid, waar 
doorgeklikt kan worden naar het volledige actieprogramma, zowel de generieke acties 
als de gebiedspecifieke acties voor het Boven-Scheldebekken:
https://sgbp.integraalwaterbeleid.be/bekkens/bovenscheldebekken/visie-en-
acties/actieprogramma-bovenscheldebekken.
2. Hiervoor zijn geen concrete initiatieven genomen. 
3. Sinds 2010 werd voor de projecten die betrekking hebben op het indijken van het 
overstromingsrisico in het stroomgebied van de Boven-Schelde en de Leie een totaal 
krediet van 72,7 miljoen euro vastgelegd, waarvan 90% vereffend is. Hieronder zijn 
de gegevens per opdracht weergegeven onder de vorm “opdracht, type, stand, 
timing, vastleggingskrediet, aandeel vereffend”:
• Boven-Schelde – Nieuwe stuw Kerkhove,
werken, uitgevoerd, 2014 – 2024, 12.520.000 euro, 99% vereffend; 
• Leie – Aankoppeling Leiemeanders, 
studie, uitgevoerd, 2010 - 2023, 340.000 euro, 88% vereffend;
• Leie – Herbouw stuw Harelbeke,
werken, uitgevoerd, 2013 – 2021, 14.630.000 euro, 100% vereffend;
• Leie – Renovatie stuw Sint-Baafs-Vijve,
werken, uitgevoerd, 2021 – 2024, 12.810.000 euro, 87% vereffend;
• Leie – Oeverwerken pand 140 (Deinze – Sint-Baafs-Vijve),
studie, in uitvoering, 2020 – 2026, 1.390.000 euro, 91% vereffend;
• Leie – Oeverwerken pand 140 zone A1 (Deinze – Zulte),
werken, uitgevoerd, 2021 – 2026, 6.120.000 euro, 97% vereffend;
• Leie – Oeverwerken pand 140 zone A2 (Deinze – Zulte),
werken, in uitvoering, 2022 – 2024, 21.010.000 euro, 71% vereffend;
• Leie – Oeverwerken pand 150 (Sint-Baafs-Vijve – Harelbeke),
studie, in uitvoering, 2021-2024, 1.470.000 euro, 84% vereffend;
• Kanaal Roeselare–Leie – Ruimen in inspecteren van sifons,
werken, uitgevoerd, 2021 – 2023, 1.920.000 euro, 100% vereffend;
• Kanaal Roeselare–Leie – Renovatie sifon Zuidkaai (Izegem),
werken, in uitvoering, 2022 – 2024, 490.000 euro, 100% vereffend.
4. Op het ontwerp van investeringsprogramma 2024 met doorkijk naar 2025 en 2026 zijn 
geen vastleggingskredieten voorzien voor de vernieuwing van de stuwen in het 
stroomgebied van de Boven-Schelde en de Leie. De werken voor de vernieuwing van 
de stuwen zijn reeds uitgevoerd.
Verder verwijs ik naar mijn antwoord op de door u gestelde schriftelijke vraag van 5 
februari 2024 voor wat betreft de vastleggingskredieten voor de vernieuwing van de 
stuwen in het stroomgebied van de Dender voor de jaren 2024, 2025 en 2026.
5. Hieronder zijn de op het ontwerp van investeringsprogramma 2024 met doorkijk naar 
2025 en 2026 voorziene budgetten weergegeven voor het indijken van 
overstromingsrisico in het stroomgebied van de Boven-Schelde en de Leie onder de 
vorm “opdracht, type, timing, vastleggingskrediet”:
•Leie – Oeverwerken pand 140 (Deinze – Sint-Baafs-Vijve),
werken, vanaf 2024, 9.630.000 euro in 2024, 11.840.000 euro in 2025 en 
16.160.000 euro in 2026;
• Leie – Oeverwerken pand 150 (Sint-Baafs-Vijve – Harelbeke),
werken, vanaf 2024, 1.650.000 euro in 2024, 2.850.000 euro in 2025 en 
2.500.000 euro in 2026;
• Leie – Oeverwerken pand 160 (Harelbeke – Menen),
studie, vanaf 2024, 250.000 euro in 2024, 500.000 euro in 2025 en 
500.000 euro in 2026;
• Kanaal Roeselare–Leie – Renovatie sifon kaaimuur Braet,
werken, vanaf 2024, 1.360.000 euro in 2024.
Verder verwijs ik naar mijn antwoord op de door u gestelde schriftelijke vraag van 5 
februari 2024 voor wat betreft de vastleggingskredieten voor ruimte voor water in het 
stroomgebied van de Dender voor de jaren 2024, 2025 en 2026.
6. Sinds 2010 werd voor de baggerwerken op de Boven-Schelde, de Leie, de Toeristische 
Leie, het Afleidingskanaal van de Leie, en de Gentse binnenwateren een totaal krediet 
van 25,8 miljoen euro vastgelegd, waarvan 99% vereffend is.
Hieronder zijn de gegevens per opdracht weergegeven onder de vorm “opdracht, 
type, stand, timing, vastleggingskrediet, aandeel vereffend”:
•Baggerwerken Toeristische Leie, werken, uitgevoerd, 2011 - 2011,  
230.000 euro, 87% vereffend;
•Baggerwerken Boven-Schelde, werken, uitgevoerd, 2012 – 2013, 
4.230.000 euro, 100% vereffend;
•Baggerwerken Toeristische Leie, werken, uitgevoerd, 2013 – 2014, 
5.260.000 euro, 100% vereffend;
•Baggerwerken Boven-Schelde, werken, uitgevoerd, 2015 – 2016, 
1.480.000 euro, 97% vereffend; 
•Baggerwerken Leie (Deinze, Ooigem, Lauwe, Menen), werken, 
uitgevoerd, 2016 – 2017, 1.410.000 euro, 98% vereffend;
•Baggerwerken Gentse binnenwateren, werken, uitgevoerd, 2016 – 2018, 
1.990.000 euro, 100% vereffend;
•Baggerwerken Boven-Schelde(Zwijnaarde, Semmerzake, Gavere, Eine), 
werken, uitgevoerd, 2017 – 2018, 2.360.000 euro, 98% vereffend;
•Baggerwerken Boven-Schelde (Kerkhove), werken, uitgevoerd, 2017 – 
2018, 1.050.000 euro, 92% vereffend;
•Baggerwerken Afleidingskanaal van de Leie, werken, uitgevoerd, 2018 – 
2021, 6.390.000 euro, 100% vereffend;
•Baggerwerken Toeristische Leie (Deinze), 2023 – 2024, werken, in 
uitvoering, 1.360.000 euro, 99% vereffend.
7. Ik verwijs voor het antwoord op de deelvragen a tot g integraal naar het advies 
“Weerbaar Waterland” van het expertenpanel hoogwaterbeveiliging, zoals 
meegedeeld aan de Vlaamse Regering op 8 juli 2022.
Ik verwijs verder integraal naar de bespreking die gehouden werd in de verenigde 
commissies Leefmilieu en Openbare Werken op 1 december 2022 en 18 januari 2023.
8. De integrale aanpak wordt duidelijk naar voor geschoven als de te volgen globale 
werkwijze bij de ontwikkeling van een watersysteemstrategie. 
Deze watersysteemstrategie streeft naar een veerkrachtig en klimaatbestendig 
watersysteem dat de drager is van een brede waaier aan functies en dat de levensader 
is van een toekomstgericht gebruik van waterwegen. Het is een pleidooi voor een 
systeemgerichte aanpak van de uitdagingen inzake waterhuishouding.
Het is niet alleen een visie met de ambitie om verankerd te worden in de werking van 
De Vlaamse Waterweg nv, maar het reikt ook de hand naar een samenwerking met 
alle partners die betrokken zijn bij het beheer van het watersysteem van de Boven-
Schelde, de Leie en de daaraan verbonden kanalen.
Binnen het traject van de watersysteemstrategie is in eerste instantie gewerkt aan de 
ontwikkeling van een gepast instrumentarium om zo’n strategie te kunnen uitvoeren. 
Een dergelijk ambitieus en complex kader vereist immers een specifiek 
instrumentarium dat de volgende jaren continu wordt ingezet ter realisatie van het 
hierboven geschetste veerkrachtig watersysteem. In het bijzonder zijn intussen twee 
instrumenten beschikbaar voor verdere uitrol:
 
Klimaatbestendigheid:
Er werd een operationeel instrument uitgewerkt voor het klimaatbestendig maken van 
watergebonden infrastructuurprojecten, dat werd toegepast op diverse type 
pilootprojecten binnen het Seine-Schelde programma (Leie-as). De methode begroot 
enerzijds de koolstofvoetafdruk per project zodat per project maatregelen kunnen 
genomen worden om deze afdruk te verminderen (mitigatie). Anderzijds onderzoekt 
het instrument de aanpasbaarheid (adaptatie) van het project aan de relevante 
klimaatgevaren (hitte-eiland, droogte, overstromingen, etc.) Het instrument werd in 
Vlaanderen toegelicht aan onder meer de kenniscel klimaat van het departement 
MOW en het bekkenoverleg van de Leie, maar vindt ook weerklank in internationale 
fora (onder meer het EESV Seine-Schelde en PIANC).
Ecosysteemdiensten:
Als tweede instrument werden er een praktische methode en numeriek model 
uitgewerkt om, aan de hand van de ecosysteemdiensten verbonden aan het 
watersysteem, de totale waarde van het systeem van Leie, Bovenschelde en 
verbonden kanalen in kaart te brengen, zowel op economisch, sociaal als ecologisch 
vlak. Dit model zal ook toelaten om de diverse type investeringsprojecten op zo'n 
manier te optimaliseren dat de ecosysteemdiensten van het watersysteem positief 
beïnvloed worden via scenarioanalyse. Het beschikbare model focust zich op de Leie-
as, als belangrijkste vaaras. De eerste testscenario’s focusten op de verschuiving van 
transport over de weg naar de vaarweg en de meerwaarde van natuurvriendelijke 
oevers.
9. In het kader van de ontwikkeling van de watersysteemstrategie zijn momenteel 
reeds volgende documenten ter beschikking: 
•Inzake klimaatbestendigheid: de beschrijving van de ontwikkelde tool 
(handleiding) en een eerste case-rapport (Seine-Schelde: kalibratie van het 
pand 150 van de Leie);
•Inzake ecosysteemdiensten: een eerste rapport inzake de definiëring van de 
relevante ecosysteemdiensten en de beschikbare instrumenten ter beoordeling 
ervan, alsook een presentatie omtrent het ontwikkelde rekenmodel. Het 
eindrapport is in opmaak.
Verdere rapporten en documenten hieromtrent zijn nog in opmaak.
