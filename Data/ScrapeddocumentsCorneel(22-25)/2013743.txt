title: De Lijn - Ongevallen op het Antwerpse tramnet
thema: Mobiliteit en Verkeer
pdf link: https://docs.vlaamsparlement.be/pfile?id=2013743
thema link: https://www.vlaamsparlement.be/parlementaire-documenten/schriftelijke-vragen/1778825
SCHRIFTELIJKE VRAAG
nr. 192 
van ORRY VAN DE WAUWER
datum: 10 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Ongevallen op het Antwerpse tramnet
De laatste maand volgden enkele zwaardere ongevallen met trams elkaar op in Antwerpen. 
Op het kruispunt van de Ruggeveldlaan met de August van de Wielelei in Deurne reden 
woensdag 8 november twee trams tegen elkaar. De bestuurders werden gelukkig zonder 
al te veel verwondingen naar het ziekenhuis gebracht. Diezelfde avond ontspoorde een 
tram op de Leopold De Waelplaats na een botsing met een bestelwagen. Minder dan twee 
weken voordien ontspoorde een PCC-tram (presidents' conference committee-car) aan de 
Rijnkaai, toen de chauffeur van het tramstel een bocht maakte.
1. Hoeveel ongevallen met trams werden er deze legislatuur geregistreerd op het 
Antwerpse net, waarbij aanzienlijke hinder op het net werd veroorzaakt, trams 
ontspoorden of getakeld moesten worden, â€¦? Graag een jaarlijks overzicht met meer 
duiding over deze ongevallen, waar en wanneer ze plaatsvonden, wat de oorzaak was 
en welke schade er werd opgelopen aan tram en/of infrastructuur.
2. Is er een stijging te merken van het aantal ongevallen met trams doorheen de jaren of 
ten opzichte van vorige legislaturen? Welke tendensen zijn er te bespeuren en hoe 
kunnen ze worden verklaard?
3. Hoe verhouden de drie tramnetten zich tot elkaar wat het aantal ongevallen met trams 
betreft? Zijn de soorten ongevallen dezelfde, of zijn er verschillen qua 
ongevallenstatistieken en ongevalsanalyses tussen de drie tramnetten?
4. Kan een financieel overzicht worden gegeven welke kosten en uitgaven er gepaard 
gingen met de ongevallen, uitgesplitst voor de drie tramnetten van De Lijn?
5. Hoeveel trams moesten uit gebruik worden genomen als gevolg van ongevallen? Graag 
een overzicht voor de drie tramnetten van De Lijn.
6. Kan meer duiding worden gegeven over de drie bovenstaande ongelukken op 28 
oktober en 8 november 2023? Wat was de oorzaak van het ongeval, welk gevolg had 
het, wat was de schade, welke maatregelen worden genomen om soortgelijke 
incidenten te vermijden?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 192 van 10 november 2023
van ORRY VAN DE WAUWER
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen eind december 2023.
