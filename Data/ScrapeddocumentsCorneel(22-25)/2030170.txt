title: VDAB - Samenwerking met OCMW's voor gebruik ICF (International Classification of Functioning, Disability and Health)
thema: Gelijke kansen
Werk
pdf link: https://docs.vlaamsparlement.be/pfile?id=2030170
thema link: https://www.vlaamsparlement.be/parlementaire-documenten/schriftelijke-vragen/1782423
SCHRIFTELIJKE VRAAG
nr. 80 
van ALLESSIA CLAES
datum: 27 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Samenwerking met OCMW’s voor gebruik ICF (International Classification of 
Functioning, Disability and Health)
Om mensen toe te leiden naar de verschillende arbeidsmarktgerichte instrumenten wordt 
gebruikgemaakt van het indiceringsinstrument ICF, wat staat voor International 
Classification of Functioning, Disability and Health. Die methodiek laat toe om aan de hand 
van 43 categorieën een objectief zicht te krijgen op het functioneren van kwetsbare 
werkzoekenden en de factoren die dat beïnvloeden. Het moet de afstand tot de 
arbeidsmarkt, het rendementsverlies en de specifieke begeleidingsnoden bepalen. ICF 
wordt gebruikt om de afstand tot de arbeidsmarkt in kaart te brengen en een advies op 
maat van de klant te formuleren. Zo bepaalt het de toegang tot het individueel en het 
collectief maatwerk en de begeleidingsnoden.
Ook bepaalde OCMW's in Vlaanderen hebben een samenwerkingsovereenkomst met VDAB. 
OCMW-medewerkers die voldoen aan de opleidingsvereisten zijn gemandateerd om de 
indiceringen uit te voeren. Uit mijn recente vraag om uitleg (nr. 25 (2023-2024)) bleek 
dat er 88 OCMW's betrokken zouden zijn bij dat indiceringsproces.
1. Graag een oplijsting van de 88 OCMW's in Vlaanderen de indiceringen uitvoeren met 
een opsplitsing per provincie. 
a) Hoe verloopt de indicering? 
b) Welk proces wordt gevolgd? 
c) Controleert VDAB ieder dossier? 
d) Wie neemt uiteindelijk de beslissing?
2. Graag een oplijsting hoeveel VTE's er bij deze 88 OCMW's gemandateerd zijn om de 
indicering te doen. 
a) Welke opleiding moet er worden gevolgd? 
b) Hoe volgt VDAB dat op?
3. Hoe evalueert VDAB de samenwerking met die OCMW's?
4. Hoe evalueren de OCMW's de samenwerking met VDAB?
5. Hoe evalueert de minister de samenwerking tussen VDAB en de OCMW's?
6. Zijn er ook andere organisaties die de indicering kunnen uitvoeren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 80 van 27 november 2023
van ALLESSIA CLAES
1. In bijlage 1 vindt u een oplijsting van de OCMW's inclusief de samenwerkingsverbanden 
die een SWO (samenwerkingsovereenkomst) tot indicering hebben ondertekend.
a) Aan de hand van het ICF-indiceringsinstrument wordt het arbeidsmatig 
functioneren van de klant in kaart gebracht. De indiceringsconsulent kijkt vanuit 
dat arbeidsmatig functioneren verdiepend naar waar het 
rendementsverlies/bijkomende kosten zich situeren. Alsook wordt er gekeken waar 
de (potentiële) begeleidingsnood van de persoon ligt. Dit doen we jobonafhankelijk. 
Men brengt dus de behoefte aan ondersteuning op de werkvloer in kaart. Op basis 
van die behoefte (aan ondersteuning) zal VDAB de meest passende maatregel 
toekennen. Voor de bekrachtiging van de adviezen beroept VDAB zich op de 
verschillende regelgevingen wat betreft de criteria tot toekenning van een 
maatregel. 
b) Indien de persoon geen rechtstreeks advies tot collectief of individueel maatwerk 
heeft op basis van de criteriumlijst 1 (routing PMAH), kan men overgaan tot een 
arbeidsonderzoek op basis van het ICF-indiceringsinstrument. Dit is eveneens de 
routing voor de personen met een indicatie multipele problematiek (Pmp). Dit is de 
verzamelnaam voor ‘personen met psychosociale problemen’ (psp) en ‘uiterst 
kwetsbare personen met een werkloosheidsduur van 2 jaar met begeleidingsnood’ 
(ukp) volgens het decreet betreffende Maatwerk bij collectieve inschakeling van 12-
07-2013.
Na onderzoek door de gecertificeerde consulent beoordeelt de TOM-expert het 
dossier. De TOM-expert beoordeelt het ICF verslag, de eindconclusie en het voorstel 
voor advies van de gecertificeerde indiceringsconsulenten. Rekening houdend met 
de indicatie Pmp-criteria, de kwaliteitscriteria van de ingevulde ICF en de specifieke 
indiceringsvereisten voor IMW/CMW. Nadat de indiceringsprocedure succesvol is 
doorlopen, zal de TOM-expert het WOP startpakket registreren in Mijn Loopbaan. 
Dit WOP Pakket is onderverdeeld in ‘begeleidingspremie’ en ‘loonpremie’.
Tijdens dit proces kan OCMW beroep doen op ondersteuning vanuit VDAB. Er 
worden tweewekelijks momenten georganiseerd waarop OCMW kan intekenen i.f.v. 
concrete vragen in verband met de lopende indiceringen. Ook vanuit de provinciale 
diensten gespecialiseerde screening wordt ondersteuning geboden aan OCMW’s.
c) Ja
d) VDAB (TOM-expert)
2. In bijlage 1 vindt u een oplijsting van de OCMW's inclusief de samenwerkingsverbanden 
die een SWO (samenwerkingsovereenkomst) tot indicering hebben ondertekend, 
onderaan het overzicht per provincie hoeveel gemandateerde indiceerders vanuit de 
OCMW’s. Dit laatste is in koppen, VDAB heeft geen zicht op welk aantal VTE binnen 
OCMW’s op indicering worden ingezet.  
a) Hieronder een overzicht van het volledige opleidingstraject tot indiceerder:
●Opleiding PMAB: 2 halve dagen
●Opleiding ICF basis: 2 halve dagen
●Opleiding ICF verdieping + oefenmodule: 1,5 dag
●Supervisie voor certificering (duurtijd afhankelijke van ondersteuningsnood)
b) De medewerker van het OCMW is zelf verantwoordelijk voor zijn traject. 
Medewerkers kunnen met vragen steeds terecht bij ICF@vdab.be, alsook bij hun 
vaste aanspreekpunt vanuit het lerend netwerk, op het lerend netwerk zelf of bij 
hun supervisor. Tweemaal per jaar wordt er per provincie een lerend netwerk 
georganiseerd om OCMW indiceerders om kennis- en informatiedeling te doen.
Na het volgen van de opleiding verdieping krijgt de cursist automatisch een 
supervisor toegewezen. Deze buigt zich enerzijds over de certificering en 
ondersteunt de toekomstige indiceerder in de praktijk.
3. VDAB ziet het als grote meerwaarde dat OCMW’s leefloners die dienstverlening krijgen 
van het OCMW zelf indiceren. VDAB ervaart wel verschillen naargelang het OCMW op 
vlak van de capaciteit en organisatie omtrent het opnemen van de indicering. 
4. Dit is best te bevragen bij de OCMW’s zelf. 
5. /
6. Er zijn ook andere partners die kunnen indiceren, namelijk GTB en CAD. 
BIJLAGE
OCMW’s met een samenwerkingsovereenkomst indicering
