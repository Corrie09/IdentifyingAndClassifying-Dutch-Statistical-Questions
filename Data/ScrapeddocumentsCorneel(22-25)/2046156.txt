title: Gebruik dienstencheques - Stand van zaken (2)
thema: Economie
Werk
pdf link: https://docs.vlaamsparlement.be/pfile?id=2046156
thema link: https://www.vlaamsparlement.be/parlementaire-documenten/schriftelijke-vragen/1803306
SCHRIFTELIJKE VRAAG
nr. 263
van THIJS VERBEURGT
datum: 12 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Gebruik dienstencheques  -  Stand van zaken (2)
In opvolging van mijn schriftelijke vraag nr. 138 van 21 december 2023, graag de volgende 
vragen.
Zijn de cijfers voor 2023 al beschikbaar? Zo niet, wanneer zijn ze beschikbaar? Zo ja, graag 
de cijfers van het jaar 2023 voor volgende vragen.
1. Het totaalaantal cheques dat:
a) werd aangekocht; 
b) werd gebruikt; 
c) verviel. 
2. Hoeveel dienstencheques werden aangekocht aan 9 euro per cheque en hoeveel aan 
10 euro per cheque?
3. Hoeveel zelfstandigen maakten gebruik van 105 gratis dienstencheques die ze via hun 
socialeverzekeringsfonds kunnen krijgen als ze na een bevalling opnieuw aan het werk 
gaan? Hoeveel daarvan werden effectief gebruikt? 
4. Hoeveel van de dienstenchequegebruikers waren alleenstaand, alleenstaand met 
kinderen en gezinnen met kinderen?
5. Hoeveel gebruikers hadden recht op de aankoop van 2000 cheques? Hoeveel daarvan 
hebben vorig jaar dat recht helemaal uitgeput?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 263 van 12 februari 2024
van THIJS VERBEURGT
1. a) In 2023 werden er 84.271.959 dienstencheques aangekocht.
b) In 2023 werden er 83.204.590 dienstencheques terugbetaald.
c) In 2023 waren er 524.137 dienstencheques vervallen.
2. In 2023 werden er 84.388.495 dienstencheques aan 9 euro en 455.050 
dienstencheques aan 10 euro aangekocht.
3. In 2023 werden er 353.945 dienstencheques door 3.912 gebruikers gebruikt in kader 
van moederschapshulp.
4. Ieder jaar worden er in kader van het jaarrapport dienstencheques gegevens 
opgevraagd bij de Kruispuntbank Sociale Zekerheid (KSZ). Met deze gegevens wordt 
dieper ingegaan op de profielkenmerken van de gebruikers en de werknemers. De KSZ 
is afhankelijk van gegevensstromen met andere Belgische instellingen, waardoor de 
meest recente gegevens gebaseerd op deze data-aanvraag betrekking hebben op het 
jaar 2020. 
W
In 2020 waren gebruikers 165.665 alleenstaand, 48.048 gebruikers alleenstaand met 
kinderen en 306.280 gebruikers in gezinnen met kinderen. 
Er zijn geen gegevens beschikbaar over het aantal dienstencheques die door 
alleenstaanden, alleenstaanden met kinderen en gezinnen met kinderen werden 
gebruikt, aangezien mijn administratie bovenstaande gegevens enkel op geaggregeerd 
niveau ontvangt van de KSZ, nl. het aantal gebruikers per categorie (alleenstaand, 
eenoudergezin, â€¦). Hierdoor kan de koppeling niet gemaakt worden tussen het gebruik 
van elk individu (aantal dienstencheques) en de categorie.
5. In 2023 hadden 3.022 het recht op aankopen van 2.000 cheques aangevraagd. 
Daarvan hebben 29 gebruikers het recht volledig uitgeput.
