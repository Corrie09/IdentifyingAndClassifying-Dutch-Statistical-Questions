title: Agentschap Vlaamse Sociale Bescherming (VSB) - Klanttevredenheid
thema: Welzijn en Gezin
pdf link: https://docs.vlaamsparlement.be/pfile?id=2037938
thema link: https://www.vlaamsparlement.be/parlementaire-documenten/schriftelijke-vragen/1794488
SCHRIFTELIJKE VRAAG
nr. 194
van BRECHT WARNEZ
datum: 15 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Agentschap Vlaamse Sociale Bescherming (VSB)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij het Agentschap Vlaamse Sociale 
Bescherming.
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van het Agentschap Vlaamse Sociale Bescherming betreft? 
2. Om de hoeveel tijd is er een meting van de klanttevredenheid? 
3. Gebruikt het Agentschap Vlaamse Sociale Bescherming andere methodes dan een 
bevraging alleen om klanttevredenheid te meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van het 
Agentschap Vlaamse Sociale Bescherming?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten 
van het agentschap of wordt er daartoe ook samengewerkt/uitbesteed met/aan 
gespecialiseerde adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van het Agentschap Vlaamse Sociale 
Bescherming ge√Ømplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert het Agentschap Vlaamse Sociale Bescherming na het 
klanttevredenheidsonderzoek nog naar de respondent over wat men doet met de 
resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van het Agentschap 
Vlaamse Sociale Bescherming?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN  
ANTWOORD
op vraag nr. 194 van 15 januari 2024 
van BRECHT WARNEZ
1. Het Agentschap Vlaamse Sociale Bescherming (VSB) heeft geen 
klanttevredenheidsmeting uitgevoerd. 
2. Ik verwijs naar mijn antwoord op de eerste vraag. 
3. Het werken aan kwaliteit en het opvolgen van de klantentevredenheid als onderdeel 
daarvan gebeurt op diverse manieren binnen de Vlaamse Sociale Bescherming. Er is 
een maandelijks overleg met de zorgkassen, klachten hebben een signaalfunctie naar 
het verbeteren van de werking, bij belangrijke projecten worden relevante 
belanghebbenden betrokken en bevraagd, enz.
Verder is aan de zorgkassen, die als uniek loket voor de burger voor de Vlaamse sociale 
Bescherming optreden, als erkenningsvoorwaarde opgelegd dat zij een ombudsfunctie 
dienen te installeren voor de behandeling van klachten van de personen die 
aangesloten zijn bij de zorgkas. De ombudspersoon stelt op basis van de klachten 
minimaal eenmaal per jaar een actieplan op om terugkerende klachten te vermijden 
en de organisatie te verbeteren. Jaarlijks dient de zorgkas hierover te rapporteren aan 
het Agentschap VSB.
4-12.Ik verwijs naar mijn antwoord op de eerste vraag. 
