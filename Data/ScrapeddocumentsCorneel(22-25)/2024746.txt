title: Premetrostations Antwerpen - Toegankelijkheid en onderhoud
thema: Mobiliteit en Verkeer
pdf link: https://docs.vlaamsparlement.be/pfile?id=2024746
thema link: https://www.vlaamsparlement.be/parlementaire-documenten/schriftelijke-vragen/1786298
SCHRIFTELIJKE VRAAG
nr. 371
van FILIP DEWINTER
datum: 7 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Premetrostations Antwerpen  -  Toegankelijkheid en onderhoud
De Gazet van Antwerpen deed onlangs een onderzoek naar de staat van de twaalf 
Antwerpse premetrostations. Vele roltrappen werken niet, liften zijn defect, de stations zijn 
vuil en voelen onveilig aan. Terwijl het tramnetwerk verder wordt uitgebreid, werd blijkbaar 
het onderhoud van de infrastructuur de voorbije jaren verwaarloosd.
1. Hoe denkt de minister dat de onderhoudsachterstand opgelost kan worden?
2. Welke middelen werden tijdens deze legislatuur specifiek uitgetrokken om de 
onderhoudsachterstand in de twaalf Antwerpse premetrostations weg te werken?
3. Op welke termijn mogen de herstellingen van de roltrappen en liften in de Antwerpse 
premetrostations worden verwacht? 
4. Vele stations zijn moeilijk of niet toegankelijk voor een ouder publiek.
Hoe denkt de minister de toegankelijkheid te verbeteren?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 371 van 7 december 2023
van FILIP DEWINTER
Hiervoor verwijs ik naar de vraag om uitleg nr. 597, gesteld door de heer Orry Van de 
Wauwer en behandeld in de Commissie voor Mobiliteit en Openbare Werken van het 
Vlaams Parlement op 14 december 2023, alsook naar schriftelijke vraag nr. 162, gesteld 
door de heer Orry Van de Wauwer op 27 oktober 2023.  
