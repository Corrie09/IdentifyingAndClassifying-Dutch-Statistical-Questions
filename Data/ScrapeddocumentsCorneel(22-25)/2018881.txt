title: Brexit Adjustment Reserve - Aanvragen cultuursector
thema: Cultuur
pdf link: https://docs.vlaamsparlement.be/pfile?id=2018881
thema link: https://www.vlaamsparlement.be/parlementaire-documenten/schriftelijke-vragen/1782417
SCHRIFTELIJKE VRAAG
nr. 78
van CATHY COUDYSER
datum: 24 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Brexit Adjustment Reserve (BAR)  -  Aanvragen cultuursector
Vlaanderen ontving uiteindelijk (na transfer van ongeveer 100 miljoen euro naar het 
RepowerEU-programma) 143.247.436,10 euro aan middelen van de Europese Unie om de 
invloed van de Brexit op de Vlaamse economie op te vangen. In het antwoord op 
schriftelijke vraag nr. 753 van 16 juni 2023 van collega De Vreese lees ik dat er toen zo’n 
104 miljoen euro van die middelen toegekend was. Daarvan ging 560.664 euro naar de 
cultuursector en 40.084.424 euro naar overheden. In het antwoord lees ik ook dat er op 
dat moment nog 104 aanvragen in behandeling waren. 
In het antwoord op mijn schriftelijke vraag nr. 325 van 9 mei 2022 verduidelijkte minister 
Jambon dat de BAR-middelen konden worden aangevraagd door alle organisaties die een 
negatieve impact van de Brexit ondervinden en dus ook ter beschikking staan van de 
culturele sector. Cultuurloket en de steunpunten Faro, VI.BE, Kunstenpunt en 
Circuscentrum kregen van minister Jambon de opdracht om de culturele sector te 
ondersteunen met informatie, advies en begeleiding en om zelf initiatieven te nemen die 
de langetermijnsamenwerking tussen de Vlaamse en de Britse culturele sector in het post-
Brexittijdperk bevorderen en dat ze hiervoor zelf een steunaanvraag zouden indienen in 
het kader van de BAR-middelen.
De deadline voor het indienen van projectvoorstellen is ondertussen al een tijd verstreken 
(1 juli 2023). In het antwoord op schriftelijke vraag nr. 819 van 24 augustus 2023 van 
collega Van Rompuy lees ik ten slotte dat de deadline voor de besteding van de BAR-
middelen op 31 december 2023 ligt. In september 2024 moet een finaal rapport worden 
ingediend bij de Europese Commissie. Niet-gespendeerde middelen zullen moeten 
terugvloeien naar de Europese Unie.
1. Kan de minister een eindoverzicht aanreiken van alle goedgekeurde BAR-
projectvoorstellen van het departement CJM ter ondersteuning van de culturele sector? 
Graag een uitvoerige toelichting bij alle projecten van CJM, met inbegrip van 
projectomschrijving, looptijd project, andere betrokken partners, gevraagde BAR-
subsidie en effectief toegekend bedrag. 
2. Kan de minister een eindoverzicht aanreiken van alle goedgekeurde BAR-
projectvoorstellen uitgaande van culturele belangenbehartigers zoals Cultuurloket, 
FARO, Kunstenpunt enzovoort, ter ondersteuning van de culturele sector? Graag een 
uitvoerige toelichting bij alle projecten, met inbegrip van de identiteit van aanvrager, 
beknopte projectomschrijving, looptijd project, andere betrokken partners, gevraagde 
BAR-subsidie en effectief toegekend bedrag. 
3. Kan de minister een eindoverzicht aanreiken van alle goedgekeurde BAR-aanvragen 
uitgaande van individuele culturele actoren of organisaties? Graag een uitvoerige 
toelichting bij alle aanvragen, met inbegrip van de identiteit van de aanvragende 
organisatie of actor, aard van de kosten waarvoor compensatie wordt gevraagd, 
gevraagde BAR-subsidie en effectief toegekend bedrag. Graag zowel cijfers voor heel 
Vlaanderen als opgesplitst per provincie. 
4. Hoeveel BAR-middelen heeft Vlaanderen finaal toegekend aan cultuurgerelateerde 
projectaanvragen?
5. Hoe verhoudt het aantal goedgekeurde cultuurgerelateerde aanvragen zich tot andere 
sectoren? Hoe groot is het aandeel van de goedgekeurde cultuurgerelateerde 
aanvragen tegenover het totale aantal goedgekeurde aanvragen? 
6. Hoeveel cultuurgerelateerde projectvoorstellen zijn finaal geweigerd? Graag een 
algemene schets van de redenen waarom bepaalde projectvoorstellen geweigerd 
werden.
7. Hoeveel van de BAR-middelen die Vlaanderen ontvangen heeft en die toegewezen zijn 
ter ondersteuning van de cultuursector, dreigen niet gespendeerd te worden en terug 
te vloeien naar de Europese Unie?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 78 van 24 november 2023
van CATHY COUDYSER
1.
Verbonden aan 
overheidProject 
omschrijving onderwerp begrotinguitbetaald 
bedrag looptijd
Circuscentrum 
Project 1Oost-
vlaanderen Infopunt Circus  € 50.000,00 € 
36.488,53 2022-'23
Circuscentrum 
Project 2Oost-
vlaanderen Infopunt Circus  € 
120.246,66 n.b. 2022-'23
Circuscentrum 
Project 3Oost-
vlaanderen Infopunt Circus  € 29.455,99 n.b. 2022-'23
Cultuurloket Vlaanderen Infopunt Cultuur  € 96.240,76 € 
83.499,81 2022-'23
DCJM Project 1 Vlaanderen Infopunt Cultuur € 
110.675,76 € 
99.355,96 2022-'23
DCJM Project 2 Vlaanderen Infopunt Cultuur  € 29.589,54 € 
12.369,59 2022-'23
Faro VlaanderenInfopunt Cultureel 
Erfgoed  € 49.031,52 € 
42.499,69 2022-'23
KunstenPunt VlaanderenInfopunt 
Podiumkunsten, 
Muziek, Beeldende 
kunsten  € 80.000,00 € 
64.093,10 2022-'23
Fomu Antwerpen Cultureel erfgoed  € 99.491,45 n.b. 2022-'23
Literatuur 
Vlaanderen Vlaanderen Fonds literatuur  € 99.733,35 € 
99.292,44 2022-'23
ViBe Project 1 Vlaanderen Muziek  € 28.631,57 € 
28.631,57 2022-'23
ViBe Project 2 Vlaanderen Muziek  € 26.986,57 € 
26.986,57 2022-'23
2.
Organisatie/onderneming Provincie onderwerptoegekende 
steun 
uitbetaald looptijd
15 feet 6 - Le PatineurOost-
vlaanderen Circus €   2.695,00 € 2.695,05 2023
Bounty & Banana Antwerpen Muziek €   2.318,03 € 2.318,03 2023
Daniel Verstappen Limburg Muziek€   
64.018,53 € 
64.018,53 2023
De Rovers BoyOost-
vlaanderen Podiumkunsten €  45.141,38 € 
42.706,50 2023
DranouterWest-
Vlaanderen Muziek€  
127.785,16 n.b. 2023
GriGriOost-
vlaanderen Muziek€   
34.752,48 n.b. 2023
Grip project 1 Antwerpen Podiumkunsten €  7.846,08 n.b. 2023
Grip project 2 Antwerpen Podiumkunsten €  45.526,69 n.b. 2023
Hartwin DhoreOost-
vlaanderen Muziek € 41.240,00 n.b. 2023
Het Theater festival Vlaanderen Podiumkunsten € 9.695,76 € 9.493,67 2023
Inframice BrusselBeeldende 
Kunst € 11.312,00 € 3.939,25 2023
KopergieteryOost-
vlaanderen Podiumkunsten € 33.670,14 € 
33.670,15 2023
LODOost-
vlaanderen Podiumkunsten € 86.791,83 € 
86.305,47 2023
Maya Sapera Antwerpen Podiumkunsten € 8.215,32 € 3.334,40 2023
Miet WarlopOost-
vlaanderenBeeldende 
Kunst € 16.585,21 € 
16.585,22 2023
NucleoOost-
vlaanderenBeeldende 
Kunst € 16.339,92 € 
16.339,93 2023
3. Aantal dossiers: 0
4. Vlaanderen heeft finaal 958.568,36 euro toegekend aan toerisme gerelateerde 
projectaanvragen. 
5. Er werden 28 cultuur dossiers goedgekeurd en 195 dossiers uit alle andere sectoren De 
verhouding van dossiers toerisme 28/195 totaal aantal dossiers bedraagt 14%.
6. Er zijn 6 gerelateerde projectaanvragen geweigerd. Reden: inhoudelijk voldeed de 
aanvraag niet aan de geldigheidscriteria om in aanmerking te komen voor een BAR 
subsidie waardoor het dossier door de Management autoriteit onontvankelijk werd 
verklaard.
7. Een concreet antwoord op deze vraag kunnen wij pas in februari 2024 formuleren. 
