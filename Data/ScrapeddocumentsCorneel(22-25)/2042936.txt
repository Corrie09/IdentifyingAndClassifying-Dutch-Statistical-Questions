title: VDAB Limburg - Ingeschreven Oekraïense vluchtelingen
thema: Werk
pdf link: https://docs.vlaamsparlement.be/pfile?id=2042936
thema link: https://www.vlaamsparlement.be/parlementaire-documenten/schriftelijke-vragen/1800589
SCHRIFTELIJKE VRAAG
nr. 219
van RITA MOORS
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB Limburg  -  Ingeschreven Oekraïense vluchtelingen
Oekraïense vluchtelingen die in tijdelijke bescherming in Vlaanderen verblijven, hebben 
onbeperkt toegang tot de arbeidsmarkt. Zij die willen werken kunnen zich aanmelden bij 
VDAB. 
Om de taalbarrière te overbruggen maakte de Vlaamse Regering al middelen vrij voor taal- 
en jobcoachingtrajecten in de dienstenchequesector, waarop bedrijven gratis een beroep 
mogen doen.
Door de huidige krapte op de arbeidsmarkt hebben veel ondernemers te maken met 
een personeelstekort. Ook in Limburg is de nood aan werkkrachten hoog. De Oekraïense 
vluchtelingen kunnen dus zeker een steentje bijdragen.
1. Hoeveel Oekraïense vluchtelingen hebben zich al ingeschreven bij VDAB Limburg als 
werkzoekende?
2. Hoeveel Oekraïense vluchtelingen in Limburg hebben inmiddels een job gevonden?
3. Hoeveel Oekraïense vluchtelingen zijn er al tewerkgesteld in Limburg?
4. Hoeveel Limburgse ondernemingen maakten al gebruik van de door de Vlaamse 
Regering gratis aangeboden taal- en jobcoachingtrajecten?
Graag ook een overzicht van bovenstaande cijfers per gemeente in Limburg. 
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 219 van 2 februari 2024
van RITA MOORS
1. In de periode tussen 1 maart 2022 en 12 februari 2024 schreven zich 1.423 Oekraïense 
ontheemden in bij VDAB LimburgDe aantallen per gemeente zijn laag. Omwille van 
privacyredenen kunnen deze gegevens niet tot op het niveau van de gemeente 
meegedeeld worden.
2-3.Van de 1.423 Oekraïense ontheemden heeft 52,8% gewerkt en is 32,2% nog steeds 
aan het werk op 12 februari 2024. De aantallen per gemeente zijn laag. Omwille van 
privacyredenen kunnen deze gegevens niet tot op het niveau van de gemeente 
meegedeeld worden.
 
4. Voor 2022 werden er 235 coachings gesubsidieerd in Limburg: 214 job- en 
taalcoachings en 21 jobcoachings zonder taalcoaching. Deze vonden plaats in 84 
unieke bedrijven.
Vanaf 2023 maakt jobcoaching geen onderdeel meer uit van de VIA III 
subsidieopdracht en startte de nieuwe tender ‘jobcoaching voor werknemers’. In 2023 
werden er 235 coachings opgestart binnen deze tender voor personen met een 
verblijfsadres in Limburg. Deze vonden plaats in 101 unieke bedrijven. 
Omwille van privacyredenen kunnen deze gegevens niet tot op het niveau van de 
gemeente meegedeeld worden.
