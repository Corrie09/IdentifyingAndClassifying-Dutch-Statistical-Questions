title: Tweede ring rond Leuven - Studie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082230
thema link: https://www.vlaamsparlement.be/parlementaire-documenten/schriftelijke-vragen/1836243
SCHRIFTELIJKE VRAAG
nr. 44
van ARNOUT COEL
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Tweede ring rond Leuven  -  Studie
In antwoord op mijn schriftelijke vraag nr. 632 van 5 februari 2024 liet toenmalig bevoegd 
minister Peeters weten dat er gekeken werd naar oplossingen voor het sluipverkeer, 
circulatiemaatregelen en een aantal nieuwe wegtracés in het kader van een studie naar de 
mogelijkheden voor de aanleg van een tunnel ten oosten van Leuven. Daarbij zouden de 
kosten en baten van de verschillende oplossingen voor de huidige verkeersproblematiek in 
kaart gebracht worden, om zo tot een trechtering naar en een uitwerking van de kansrijke 
alternatieven te komen in de loop van 2024. Daarbij zouden een expertengroep en 
klankbordgroep op verschillende momenten betrokken worden.
1. Wat is de huidige stand van zaken? Wat zijn de kansrijke alternatieven en welke 
worden uitgewerkt? 
2. Is er al een doorrekening?
3. Wat is de evaluatie van de expertengroep en klankbordgroep op de kansrijke 
alternatieven?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 44 van 24 oktober 2024
van ARNOUT COEL
De onderzochte alternatieven zijn een aantal nieuwe verbindingstracés, 
verkeerscirculatiemaatregelen en duurzame maatregelen (fiets, openbaar vervoer). Het 
onderzoek naar de kansrijke alternatieven, de doorrekeningen en het overleg met de 
betrokken gemeenten en expertengroep is lopende. Er zijn echter nog geen 
onderzoeksresultaten beschikbaar. 
