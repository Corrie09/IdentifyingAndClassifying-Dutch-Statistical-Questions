title: Hoger onderwijs - Studierendement
thema: Onderwijs en Vorming
pdf link: https://docs.vlaamsparlement.be/pfile?id=2011870
thema link: https://www.vlaamsparlement.be/parlementaire-documenten/schriftelijke-vragen/1775777
SCHRIFTELIJKE VRAAG
nr. 84
van BRECHT WARNEZ
datum: 26 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Hoger onderwijs  -  Studierendement
De studie-efficiëntie is een belangrijke graadmeter voor het onderwijsbeleid. Aan de hand 
van slaagcijfers en de statistische gegevens over de studie-efficiëntie kan een beleid op 
maat voor de student worden uitgebouwd, zodat elke Vlaming die wil studeren zo goed 
mogelijk begeleid en ondersteund wordt in het hoger onderwijs.
Volgens de mijlpalen voor registratie van gegevens in DHO2 zijn de onderwijsinstellingen 
verplicht de slaagcijfers en studiebewijzen te registreren tegen uiterlijk 15 oktober. De 
instellingen registreerden ondertussen de meeste resultaten van de tweede zittijd tegen 
15 oktober in de Databank Hoger Onderwijs. Graag alle cijfers in Excel.
1. Wat was het studierendement in het hoger onderwijs voor het academiejaar 2022-
2023? M.a.w., wat is het percentage verworven studiepunten ten opzichte van het 
aantal opgenomen studiepunten? Graag de cijfers voor het academiejaar 2022-2023. 
Indien de cijfers van het laatste academiejaar nog niet volledig ter beschikking zijn 
van de minister, dan graag al een zo volledig mogelijk overzicht van de voorlopige 
cijfers die de minister al heeft. Graag naast een algemeen overzicht een opdeling per 
type student (generatiestudent, trajectstarter, …), per geslacht, per type opleiding 
(academisch gerichte bachelor, graduaatsopleiding, hbo5-opleiding en master) en per 
provincie (per woonplaats van de student en per vestigingsplaats van de instelling).
2. Hoeveel studenten behaalden wat betreft het bovenvermelde studierendement van 0% 
t.e.m. 24% van de studiepunten, van 25% t.e.m. 49% van de studiepunten, van 50% 
t.e.m. 74% van de studiepunten en van 75% t.e.m. 100% van de studiepunten? Graag 
de cijfers voor het academiejaar 2022-2023. Indien de cijfers van het laatste 
academiejaar nog niet volledig ter beschikking zijn van de minister, dan graag al een 
zo volledig mogelijk overzicht van de voorlopige cijfers die de minister al heeft. Graag 
naast een algemeen overzicht een opdeling per type student (generatiestudent, 
trajectstarter …), per geslacht, per type opleiding (academisch gerichte bachelor, 
graduaatsopleiding, hbo5-opleiding en master) en per provincie (per woonplaats van 
de student en per vestigingsplaats van de instelling).
3. Hoeveel studenten hadden na afloop van het academiejaar opnieuw het maximaal 
aantal credits, omdat alle ingezette studiepunten voor dat jaar weer zijn 
terugverdiend? Graag een overzicht voor de academiejaren 2017-2018 tot en met 
2022-2023. Indien de cijfers van het laatste academiejaar nog niet volledig ter 
beschikking staan van de minister, dan graag al een zo volledig mogelijk overzicht van 
de voorlopige cijfers die de minister al heeft. Graag naast een algemeen overzicht een 
opdeling per type student (generatiestudent, trajectstarter, …), per geslacht, per type 
opleiding (academisch gerichte bachelor, graduaatsopleiding, hbo5-opleiding en 
master) en per provincie (per woonplaats van de student en per vestigingsplaats van 
de instelling). Gelieve naast de absolute aantallen ook de verhouding t.o.v. het 
totaalaantal ingeschreven studenten mee te delen, voor elke gevraagde opdeling.
4. Hoe evalueert de minister de evolutie van het studierendement in vergelijking met de 
voorgaande jaren? Zijn er volgens hem nog lessen te trekken uit de aanpak van de 
overheid of de onderwijsinstellingen in het voorbije academiejaar wat betreft 
begeleiding van de studenten? Indien de cijfers van het laatste academiejaar nog niet 
volledig ter beschikking staan van de minister, dan graag al een evaluatie op basis van 
de cijfers die de minister al heeft. 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 84 van 26 oktober 2023
van BRECHT WARNEZ
1-3.Er zijn nog geen definitieve gegevens beschikbaar over het studierendement voor het 
academiejaar 2022-2023. Deze zijn pas beschikbaar na de validering van de cijfers en 
de publicatie in de Vlaamse Openbare Statistieken in het voorjaar van 2024. 
Bovendien worden de studietrajecten opgeladen in het Datawarehouse in het voorjaar 
van het jaar volgend op het academiejaar in kwestie. Dus gegevens over 
trajectstarters voor het academiejaar 2022-2023 zijn ook pas beschikbaar in het 
voorjaar van 2024.
In de bijlage worden, ter aanvulling van schriftelijke vraag 86 van 27 oktober 2022, 
de gevraagde data voor het academiejaar 2021-2022 weergegeven. 
Voor het antwoord op vraag 3 dient gekeken te worden naar de studenten die een 
studierendement halen van 100%. Deze studenten verdienen hun leerkrediet volledig 
terug.
Omwille van privacy-redenen kunnen niet alle opdelingen voor gevoelige gegevens 
worden gegeven. Wanneer het totaal aantal inschrijvingen per opdeling kleiner dan 5 
is, dan worden de data weergegeven met n.a. 
4. Zoals de Vlaamse volksvertegenwoordiger weet treden vanaf het academiejaar 2023-
2024 de nieuwe maatregelen van studievoortgangsbewaking in voege. Deze 
maatregelen hebben tot doel het studierendement van studenten te verbeteren. Om 
het volledige effect van deze maatregelen te kunnen meten, is er decretaal vastgelegd 
dat er een evaluatie komt 5 jaar na de inwerkingtreding van de maatregelen. Het is 
op dit ogenblik dan ook weinig zinvol om conclusies te trekken op basis van de huidige 
data. 
BIJLAGE
Overzicht
