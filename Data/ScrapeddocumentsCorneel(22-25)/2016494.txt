title: Hoger onderwijs - Inhoudelijke evaluatie starttoetsen
thema: Onderwijs en Vorming
pdf link: https://docs.vlaamsparlement.be/pfile?id=2016494
thema link: https://www.vlaamsparlement.be/parlementaire-documenten/schriftelijke-vragen/1780536
SCHRIFTELIJKE VRAAG
nr. 143 
van BRECHT WARNEZ
datum: 17 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Hoger onderwijs  -  Inhoudelijke evaluatie starttoetsen
De starttoetsen worden ingezet om studenten te helpen bij het maken van de juiste 
studiekeuze.
Het is belangrijk dat de proeven inhoudelijk op punt staan en valide zijn. Het aantal 
richtingen met een starttoets neemt gestaag toe. Sinds het academiejaar 2022-2023 zijn 
er vier nieuwe richtingen bijgekomen die een starttoets als noodzakelijke voorwaarde 
hebben om in te schrijven. Ook bij de lerarenopleiding is er voor lager onderwijs een 
verplichte starttoets voor Frans, wiskunde en Nederlands. Voor het kleuter- en secundair 
onderwijs is dat enkel voor Nederlands.
Bij mijn vorige vraag kon de minister de cijfers van het academiejaar 2022-2023 nog niet 
in zijn berekeningen opnemen aangezien ze pas in maart 2023 beschikbaar waren.
Dit is een opvolgvraag van schriftelijke vraag nr. 72 van 20 oktober 2022.
Graag alle data in Excel beschikbaar stellen.
1. Over de starttoets - onderdeel Frans:
a) Welke onderdelen worden en werden er getoetst bij de starttoets - onderdeel 
Frans? Graag een overzicht per academiejaar en per onderwijsniveau (kleuter-, 
lager en secundair onderwijs) sinds de invoering.
b) Wat zijn de gemiddelde scores en medianen bij de verschillende onderdelen? Graag 
een overzicht sinds de invoering van de starttoets.
2. Over de starttoets - onderdeel wiskunde:
a) Welke onderdelen worden en werden er getoetst bij de starttoets wiskunde? Graag 
een overzicht per academiejaar en per onderwijsniveau (kleuter-, lager en 
secundair onderwijs) sinds de invoering.
b) Wat zijn de gemiddelde scores en medianen bij de verschillende onderdelen? Graag 
een overzicht sinds de invoering van de starttoets.
3. Over de starttoets - onderdeel Nederlands:
a) Welke onderdelen worden en werden er getoetst bij de starttoets Nederlands? 
Graag een overzicht per academiejaar en per onderwijsniveau (kleuter-, lager en 
secundair onderwijs) sinds de invoering.
b) Wat zijn de gemiddelde scores en medianen bij de verschillende onderdelen? Graag 
een overzicht per academiejaar sinds de invoering.
4. Over de starttoets - onderdeel studievaardigheden- en motivatietest:
a) Welke onderdelen worden en werden er getoetst bij de starttoets - onderdeel 
studievaardigheden- en motivatietest? Graag een overzicht per academiejaar en 
per onderwijsniveau (kleuter-, lager en secundair onderwijs) sinds de invoering.
b) Wat zijn de gemiddelde scores en medianen bij de verschillende onderdelen indien 
daar een resultaat van is? Graag een overzicht per academiejaar en per 
onderwijsniveau sinds de invoering.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 143 van 17 november 2023
van BRECHT WARNEZ
De verplichte, niet-bindende toelatingsproeven die afgenomen werden tot en met het 
academiejaar 2022-2023 betreffen nog geen starttoetsen, maar instaptoetsen. 
De starttoetsen voor de lerarenopleidingen werden maar ingevoerd vanaf het academiejaar 
2023-2024. Data over cohorte 2023-2024 zijn nog niet beschikbaar vermits er nog een 
afnamemoment is in februari 2024. Bijgevolg kunnen er nog geen data bezorgd worden 
over het huidige academiejaar. 
