title: Vlaams Energie- en Klimaatagentschap (VEKA) - Personeelsbestand
thema: Energie
pdf link: https://docs.vlaamsparlement.be/pfile?id=2044390
thema link: https://www.vlaamsparlement.be/parlementaire-documenten/schriftelijke-vragen/1799979
SCHRIFTELIJKE VRAAG
nr. 294
van ROBRECHT BOTHUYNE
datum: 31 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaams Energie- en Klimaatagentschap (VEKA)  -  Personeelsbestand
De Vlaamse overheid als werkgever streeft naar evenredige arbeidsdeelname zoals 
decretaal bepaald op 8 mei 2002.
Het Vlaams Energie- en Klimaatagentschap is een verzelfstandigd agentschap van het 
beleidsdomein Omgeving en geeft uitvoering aan een duurzaam energiebeleid. Met een 
voortreffelijke teamgeest, op een efficiënte manier, met een dynamische en flexibele 
opstelling biedt het VEKA een deskundige en klantgerichte dienstverlening aan.
1. Hoeveel personeelsleden waren op 31 december 2022 en 31 december 2023 in dienst 
van het VEKA? Graag totaalaantal per jaar en opdeling per:
a) functie (leidinggevende, ondersteunende dienst, …);
b) voltijds/deeltijds/interim;
c) gender;
d) personen met migratieachtergrond/met een beperking/chronische ziekte;
e) leeftijd;
f) statutair/contractueel, daartegenover staand het aantal voltijdsequivalenten.
2. Welke evolutie ziet de minister in vergelijking met voorgaande jaren?
3. Hoeveel mensen gingen in 2022-2023 met pensioen? Graag totaalaantal per jaar en 
opdeling per:
a) functie (leidinggevende, ondersteunende dienst, …);
b) voltijds/deeltijds/interim;
c) gender;
d) personen met migratieachtergrond/met een beperking/chronische ziekte;
e) leeftijd;
f) statutair/contractueel, daartegenover staand het aantal voltijdsequivalenten.
4. Hoeveel personeelsleden die in 2022-2023 op pensioen gingen, werden vervangen?
5. Wat is de gemiddelde leeftijd waarop personeelsleden van het VEKA op pensioen 
gingen in 2022-2023? Graag gemiddelde leeftijd per jaar en opdeling per:
a) functie (leidinggevende, ondersteunende dienst, …);
b) voltijds/deeltijds/interim;
c) gender;
d) personen met migratieachtergrond/met een beperking/chronische ziekte;
e) leeftijd;
f) statutair/contractueel, daartegenover staand het aantal voltijdsequivalenten die 
op pensioen gaan.
6. Hoeveel mensen namen ontslag in 2022-2023? Graag totaalaantal per jaar en opdeling 
per:
a) functie (leidinggevende, ondersteunende dienst, …);
b) voltijds/deeltijds/interim;
c) gender;
d) personen met migratieachtergrond/met een beperking/chronische ziekte;
e) leeftijd;
f) statutair/contractueel, daartegenover staand het aantal voltijdsequivalenten die 
op pensioen gaan.
7. Hoeveel mensen werden ontslagen in 2022-2023? Graag totaalaantal per jaar en 
opdeling per:
a) functie (leidinggevende, ondersteunende dienst, …);
b) voltijds/deeltijds/interim;
c) gender;
d) personen met migratieachtergrond/met een beperking/chronische ziekte;
e) leeftijd;
f) statutair/contractueel, daartegenover staand het aantal voltijdsequivalenten die 
op pensioen gaan.
8. In het regeerakkoord heeft de Vlaamse Regering de streefcijfers opgenomen die vanaf 
2016 gelden voor personeelsleden met een migratieachtergrond en voor 
personeelsleden met een handicap of chronische ziekte voor de globale Vlaamse 
overheid.
Wat zijn de streefcijfers van het VEKA voor 2022-2023-2024? Werden die cijfers in 
2022-2023 behaald? Zo ja, graag een overzicht per jaar. Zo niet, waarom niet? Met 
welke incentives zal men die alsnog proberen te halen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 294 van 31 januari 2024
van ROBRECHT BOTHUYNE
De gevraagde cijfers werden gegenereerd met behulp van de rapporteringstool uit 
Vlimpers.
1. De gevraagde cijfers gaan als bijlage. Er werd voor de jaarcijfers gekozen voor 31/12 
als referentiedatum.
2. Er kan een aanzienlijke netto-toename van het personeelsbestand worden vastgesteld. 
Zo telde het Vlaams Energie- en Klimaatagentschap (VEKA) eind 2022 148 
personeelsleden, terwijl dat aantal eind 2023 al 175 personeelsleden bedroeg. De 
personeelsuitbreiding kadert in verschillende beslissingen van de Vlaamse Regering om 
nieuwe beleidsinstrumenten te kunnen implementeren, o.a. batterijpremie, Mijn 
Verbouwpremie, versterking van handhavingskaders, renovatieverplichting, enz. De 
aanwervingsgolf heeft geleid tot een hoger aandeel voltijdswerkende contractueel 
aangestelde personeelsleden.
3. De gevraagde cijfers gaan als bijlage. Er gingen in 2022-2023 3 personeelsleden op 
pensioen.
4. De personeelsleden die in 2022-2023 op pensioen gingen, werden niet via nieuwe 
aanwervingen vervangen.
5. De gevraagde cijfers gaan als bijlage.
6. De gevraagde cijfers gaan als bijlage. In totaal namen 6 personeelsleden ontslag in de 
loop van 2022-2023.
7. Er werden in de loop van 2022-2023 geen medewerkers ontslagen. 
8. Het strategisch gelijkekansen- en diversiteitsplan 2016-2020 bepaalde voor de globale 
Vlaamse overheid streefcijfers voor personeelsleden met een migratieachtergrond 
(10%) en voor personeelsleden met een handicap of chronische ziekte (3%) die 
moesten worden behaald tegen eind 2020. Het VEKA is opgericht per 1 januari 2021. 
Het voormalige Vlaams Energieagentschap (VEA) legde in het verleden 
entiteitsspecifieke streefcijfers vast, namelijk 6,6% voor personeelsleden met een 
migratieachtergrond en 1,7% voor personeelsleden met een handicap of chronische 
ziekte. Eind 2020 bedroegen de gemonitorde cijfers voor het VEA 9,4% en 2,1%.
Er werd op het niveau van de Vlaamse overheid tot op heden nog geen nieuw strategisch 
gelijkekansen- en diversiteitsplan vanaf 2021 beslist, en dus zijn er ook nog geen 
nieuwe streefcijfers. Het VEKA legde, in afwachting van de nieuwe globale streefcijfers 
zelf ook nog geen nieuwe streefcijfers vast, maar monitort de verschillende indicatoren 
wel. De diversiteitscijfers 2023 worden pas in de loop van de maand maart 2024 door 
de dienst Diversiteitsbeleid van de Vlaamse overheid gecommuniceerd. Halfweg 2023 
telde het VEKA 12,9% personeelsleden van buitenlandse herkomst en 1,8% 
personeelsleden met een handicap of chronische ziekte. Het VEKA blijft zich inzetten om 
bij nieuwe vacatures en bij het aanwerven van jobstudenten diverse kandidaten aan te 
trekken. Het diversiteitsplan 2022-2025 voor het agentschap zal in maart 2024 worden 
geactualiseerd.
BIJLAGE
Personeelsbestand VEKA per 31/12/2022 en per 31/12/2023 opgedeeld naar functie, 
werkregime (voltijds/deeltijds), gender, personen met migratie-achtergrond, personen 
met een handicap, leeftijd en statutair/contractueel.
