title: VDAB - Ziekteverzuim
thema: Werk
pdf link: https://docs.vlaamsparlement.be/pfile?id=2030468
thema link: https://www.vlaamsparlement.be/parlementaire-documenten/schriftelijke-vragen/1792145
SCHRIFTELIJKE VRAAG
nr. 171
van ELS AMPE
datum: 9 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Ziekteverzuim
Belgen melden zich steeds vaker ziek op het werk. Dat blijkt uit een analyse van hr-bedrijf 
Attentia. Vorig jaar waren werknemers in totaal 10 procent van de werktijd afwezig door 
ziekte.
1. Hoe groot was het globaal ziekteverzuim bij VDAB in 2023? Graag een onderscheid in 
percentage en aantal dagen. 
2. Hoe groot was het kort ziekteverzuim bij VDAB in 2023? Graag een onderscheid in 
percentage en aantal dagen. 
3. Hoe groot was het midden ziekteverzuim bij VDAB in 2023? Graag een onderscheid in 
percentage en aantal dagen. 
4. Hoe groot was het lang ziekteverzuim bij VDAB in 2023? Graag een onderscheid in 
percentage en aantal dagen. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 171 van 9 januari 2024
van ELS AMPE
1. Het ziekteafwezigheidspercentage voor medewerkers VDAB is in 2023 is 9,9%. 
Voor 2023 bedraagt het totaal aantal ziektedagen 114.012,71. 
De cijfers binnen de Vlaamse overheid worden op dezelfde manier berekend, maar er 
is voorzichtigheid geboden een benchmark uit de private sector te hanteren. In de 
private sector wordt bijvoorbeeld deeltijdse ziekte niet meegerekend in de cijfers en 
bij VDAB is dat 2,04%.
In tegenstelling tot de privé-sector daalde het ziektepercentage van VDAB t.o.v. 2022 
met 0,3%. 
2. De rapportering over ziekteduur is enkel beschikbaar in de volgende categorieën en 
wordt uitgedrukt in werkdagen: eendagsziekte, korte ziekte (2-30 kalenderdagen), 
langdurige ziekte (>30 kalenderdagen) en ziektedagen deeltijdse ziekte (deeltijds 
werken omwille van medische redenen).
Type ziekteduur ziektepercentage 2023 aantal ziektedagen
ééndagsziekte 0,34% 3.903,50
korte ziekte 1,82% 20.893,45
langdurige ziekte 5,71% 65.749,43
deeltijdse ziekte 2,04% 23.466,33
3. Zie het antwoord op vraag 2.
4. Zie het antwoord op vraag 2.
