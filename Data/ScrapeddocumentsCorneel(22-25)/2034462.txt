title: Vlaams Meldpunt Grensoverschrijdend Gedrag - Werking
thema: Justitie en Handhaving
pdf link: https://docs.vlaamsparlement.be/pfile?id=2034462
thema link: https://www.vlaamsparlement.be/parlementaire-documenten/schriftelijke-vragen/1795120
SCHRIFTELIJKE VRAAG
nr. 246
van LISE VANDECASTEELE
datum: 17 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaams Meldpunt Grensoverschrijdend Gedrag  -  Werking
Op 25 september werd het Vlaams Meldpunt Grensoverschrijdend Gedrag geopend. 
Slachtoffers kunnen er terecht met meldingen over intimidatie, seksuele intimidatie en 
geweld binnen de Vlaamse sectoren of organisaties.
1. Kan de minister een overzicht geven van het personeelsbestand van het meldpunt? 
Graag de opleiding en expertise, en graag een inzicht in het takenpakket.
2. Welk budget was uitgetrokken en is uiteindelijk uitgegeven in het jaar 2023 voor het 
meldpunt?
3. Op welke wijze is het meldpunt bekendgemaakt bij de brede bevolking?
4. Op welke manier is er afstemming gezocht en gevonden met andere bestaande 
meldpunten in Vlaanderen en Brussel? Is er overleg geweest? Zo ja, met wie en 
wanneer, en wat was het besluit?
5. Graag een overzicht van de binnengekomen meldingen per week sinds de start van 
het meldpunt en per communicatiemiddel (mail/telefoon/site/chat…). Eveneens een 
overzicht van wat er met de meldingen gebeurd is: hoeveel zijn zelf behandeld, 
hoeveel zijn doorverwezen?
Voor de meldingen die zelf behandeld zijn: op welke manier zijn die behandeld? Graag 
een overzicht van welke meldingen binnengekomen zijn: over welke sectoren, welk 
soort klachten (intimidatie, discriminatie, geweld of pesterijen), profiel van de melders 
(leeftijd, geslacht, beroepssituatie).
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 246 van 17 januari 2024
van LISE VANDECASTEELE
1. Het Vlaams Meldpunt Grensoverschrijdend Gedrag ging, zoals door de Vlaamse 
regering beslist werd, na een kort maar heel intensief voortraject van start op 25 
september 2023. Het meldpunt telt vandaag twaalf dossierbehandelaars, een jurist en 
een coördinator. Er zijn zes dossierbehandelaars-psychologen en zes 
dossierbehandelaars met een ander diploma, voornamelijk criminologen.
De dossierbehandelaars nemen volgende opdrachten op:
•ontvangen van meldingen in frontoffice (via telefoon, chat, mail, 
contactformulier);
•verhelderen van de vragen en meldingen;
•verhelderen van het aanbod;
•voeren van ondersteunende gesprekken;
•verwijzen, ondersteunen en opvolgen van sectorspecifieke procedures;
•faciliteren van hersteltrajecten;
•bieden van psychologische ondersteuning bij het doorlopen van formele 
procedures;
•dossieropvolging.
Elke dossierbehandelaar wordt gekoppeld aan een bepaalde sector gezien iedere sector 
zijn eigenheid en specifieke procedures heeft. Zo kan je de sportsector bijvoorbeeld 
niet vergelijken met de onderwijssector. Door toebedeeld te worden aan bepaalde 
sectoren verdiepen de dossierbehandelaars zich niet alleen verder in de sector, maar 
nemen ze ook deel aan sectoroverleg, volgen ze mee opleiding in die sectoren, is er 
structureel overleg enzovoort. Ze beschikken dus wel degelijk over sectorspecifieke 
kennis.
De jurist ondersteunt de dossierbehandelaars door op casusniveau de juridische 
mogelijkheden te verkennen, toelichting te geven over tuchtprocedures, enzovoort.
De coördinator van het meldpunt heeft naast de coördinatierol ook de opdracht om de 
werking van het meldpunt verder uit te bouwen en samenwerking met sectoren en 
partners verder uit te bouwen. De huidige coördinator heeft hiervoor het geknipte 
profiel. Want zo stond ze bijvoorbeeld mee aan de wieg van 1712 en de erkennings- 
en bemiddelingscommissie voor slachtoffers van historisch misbruik en volgde ze 
jarenlang het thema integriteit binnen welzijn op. Ze heeft dus naast de nodige 
organisatorische capaciteit ook een grondige kennis van het thema en de aanpak 
ervan. 
2. Om het Vlaams Meldpunt Grensoverschrijdend Gedrag operationeel te krijgen, werd 
volgend budget voorzien en ook besteed:
•werkingsmiddelen in 2023 (voor oprichting telefonie, chat en website, alsook voor 
opleidingen, enz.): 35.000 euro
•loonkosten in 2023: 186.227,02 euro
•kosten woon-werkverkeer in 2023: 10.640 euro
3. Er werd vanuit het meldpunt bewust gekozen om de eerste maanden geen brede 
bekendmakingscampagne te lanceren, net zoals het VMRI bijvoorbeeld al sinds maart 
2023 bestaat maar pas dit voorjaar haar eerste sensibiliseringscampagne plant. Het is 
ook vooral belangrijk om in de eerste maanden goed in te zetten op de samenwerking 
met de sectoren om ervoor te zorgen dat alle procedures ook kans hebben op slagen. 
Door de inkomende meldingen eerst grondig in het team voor te bereiden en te 
bespreken, wordt er een stevige basis voor de werking gelegd. Dit wil natuurlijk niet 
zeggen dat er niet gesensibiliseerd wordt, maar dat gebeurt eerder gericht naar de 
sectoren toe. Zo wordt het meldpunt in de interne communicatie, nieuwsbrieven en 
websites van sectoren opgenomen en zullen er eerst nog gerichte campagnes binnen 
de sectoren volgen alvorens later op het jaar een bredere sensibiliseringscampagne 
gevoerd zal worden. 
4. In het voortraject alsook tot op vandaag wordt heel sterk ingezet op bilateraal overleg 
en dus ook op afstemming met enerzijds de bestaande interne en sectorspecifieke 
meldpunten en anderzijds organisaties zoals 1712, Child Focus, het 
Kinderrechtencommissariaat, de Vlaamse Ombudsdienst, Sensoa, CAW, VK, 
Vrouwenraad, Mediarte, ICES, UFC, de Scholierenkoepel, NOOZO, Aditi, Persephoné, 
Zorgnet Icuro, Domus Medica, Autonoom Vrijwilligerswerk, Netwerk tegen Armoede, 
Instituut voor de gelijkheid van vrouwen en mannen, VLIR, VLHORA enzovoort.
Het bilateraal overleg wordt nog tot op vandaag niet alleen verder gezet maar vooral 
nog uitgebreid en structureel ingebed. De samenwerking met verschillende diensten 
werd bovendien ook samen met hen geconcretiseerd in sectorale draaiboeken. 
5. Hieronder worden cijfers weergegeven voor de periode van 25/09/2023 tot en met 
25/01/2024.
•Contactnames
Totaal aantal gerichte contactnames: 177 
•3 getuigenissen
•24 vragen 
•150 meldingen
•Medium contactnames
•Brief: 2
•Chat: 32
•Contactformulier: 31
•Mail: 51
•Telefoon: 61
•Meldingen
In totaal 150 meldingen waarvan 88 ontvankelijk (= zowel grensoverschrijdend gedrag 
en Vlaamse sector)
Ontvankelijke meldingen (n=88)
￿Gender van de melder:
oMan: 37
oVrouw: 48
oNiet gekend of anoniem: 3
￿Aard van het grensoverschrijdend gedrag (bij een aantal meldingen worden wel 
meerdere vormen van grensoverschrijdend gedrag gemeld):
oFysiek geweld: 8
oPsychisch geweld: 36
oPesterijen: 17
oOngewenst seksueel gedrag: 50
oOnline geweld: 2
￿Sector:
oCultuur: 22
oJeugd: 1
oMedia: 7
oOnderwijs: 24
oCLB: 1
oSport: 8
oWelzijn: 15
oInstelling en kerk: 6
oAndere: 4
Hier moet wel bij vermeld worden dat cultuur heel sterk inzet op de bekendmaking 
van het meldpunt en het project dat bij de genderkamer was begonnen, via het 
meldpunt verder zet. Vandaar dat het cijfer bij cultuur hoger ligt dan bij de meeste 
andere sectoren.
Het aanbod in de ontvankelijke dossiers verschilt van dossier tot dossier. Het meldpunt 
werkt vraaggestuurd, op basis van wat de melder wenst. In alle dossiers wordt steeds 
een uitgebreide vraag- en aanbodsverheldering gedaan. De voorbije maanden werden 
vooral ondersteunende gesprekken gevoerd. In een aantal dossiers wordt ook een 
sectorspecifieke procedure opgevolgd. Er zijn ook een paar herstelgesprekken met 
organisaties doorgegaan, naar aanleiding van het minder goed lopen van 
sectorspecifieke procedures.
In 26 dossiers werd er bijkomend verwezen naar andere hulpverlening. Soms betekent 
dit dat het dossier volledig wordt overgemaakt aan een andere dienst, soms wordt een 
hulpaanbod aanvullend ingezet bij een traject van het meldpunt.
