title: Geïntegreerd investeringsprogramma (GIP) 2023 - Studie N374 Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2080176
thema link: https://www.vlaamsparlement.be/parlementaire-documenten/schriftelijke-vragen/1834547
SCHRIFTELIJKE VRAAG
nr. 14
van BERT MAERTENS
datum: 17 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Geïntegreerd investeringsprogramma (GIP) 2023  -  Studie N374 Brugge
Onder het GIP-nummer 003680/01 in het GIP van 2023 werd het project ‘N374 Brugge 
Studie doortocht Brugse Steenweg / Studie’ opgenomen. 
1. Wat is de huidige stand van zaken van de studie? 
2. Wat is de exacte scope van de studie? Welke concrete ingrepen worden onderzocht in 
de studie? Wat is de exacte locatie waar de verkeersingrepen in het kader van de 
studie zouden plaatsvinden?
3. Op welke manier wordt de veiligheid voor de automobilist en de fietser verbeterd?
4. Welke fasering en timing worden gehanteerd bij de finalisering van de studie?
5. Wat is de raming van het budget dat nodig is voor de werken? Wat is de inbreng van 
het Agentschap Wegen en Verkeer (AWV) en van de betrokken steden en gemeenten?
6. Wanneer vond het laatste overleg met de betrokken steden en gemeenten plaats? 
Welke afspraken werden gemaakt?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 14 van 17 oktober 2024
van BERT MAERTENS
1-6.De N374 Brugse Steenweg in Brugge, tussen kilometerpunten 2.25 en 5.2, heeft een 
verouderd profiel met onvoldoende ruimte voor de weggebruikers. De studie van dat 
wegvak beoogt dan ook het verhogen van de verkeersveiligheid en het comfort door 
de fiets- en voetpaden te verbreden en schuwafstanden te respecteren. Ook de 
oversteekbaarheid krijgt bijzondere aandacht. 
Daarnaast onderzoekt deze studie hoe een betere doorstroming van het verkeer 
gerealiseerd kan worden. Daarbij gaat ook aandacht naar het verhogen van de 
verkeersleefbaarheid waar nu geluids- en trillingshinder wordt ondervonden. 
Een mogelijke herinrichting volgens die principes werd conceptmatig afgewogen in een 
startnota. Deze werd op 10/06/2024 voorgelegd aan het College van Burgemeester en 
Schepenen van de stad Brugge. Die kon zich echter niet vinden in de startnota. Nadere 
afspraken omtrent die beslissing of het verdere verloop van de studie werden nog niet 
gemaakt. Het verdere verloop van de studie en de timing van de werken is momenteel 
dan ook nog niet concreet. Een en ander zal sowieso bekeken worden binnen de 
bredere opmaak en keuzes van het GIP. 
