title: Departement Onderwijs en Vorming - Ondersteuning thuiswerkend personeel
thema: Onderwijs en Vorming
Vlaamse administratie
pdf link: https://docs.vlaamsparlement.be/pfile?id=2013290
thema link: https://www.vlaamsparlement.be/parlementaire-documenten/schriftelijke-vragen/1777425
SCHRIFTELIJKE VRAAG
nr. 108
van BRECHT WARNEZ
datum: 8 november 2023
BEN WEYTS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Departement Onderwijs en Vorming  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Onderwijs en Vorming:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Onderwijs en Vorming nog geen maatregelen genomen 
zijn zoals in deelvraag 1, zijn er dan extra initiatieven gepland? Graag met vermelding 
van motivatie alsook van timing en budget.
4. Indien bij het Departement Onderwijs en Vorming nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 108 van 8 november 2023
van BRECHT WARNEZ
Dezelfde vragen stelde de Vlaamse volksvertegenwoordiger in de schriftelijke vraag nr. 
240 (11/01/2022). In wat volgt, vul ik aan voor het kalenderjaar 2022. Over 2023 deel ik 
niets mee: dit jaar is nog niet afgerond.
1. In 2022 betaalde DOV een bedrag van € 55.340 voor de internetvergoeding van 247 
personeelsleden.
2. Het Departement Onderwijs biedt de thuiswerkende personeelsleden een aantal opties 
van pakketten voor thuiswerkmateriaal waaronder bv. bureaustoel en/of tweede 
scherm, toetsenbord, muis en koptelefoon. 
Volgend budget werd in 2022 besteed: 12.146,50 euro voor 28 personeelsleden
3. De derde vraag vervalt omdat DOV wel degelijk initiatieven nam en blijft nemen.
4. De vierde vraag vervalt omdat DOV wel degelijk initiatieven nam en blijft nemen.
