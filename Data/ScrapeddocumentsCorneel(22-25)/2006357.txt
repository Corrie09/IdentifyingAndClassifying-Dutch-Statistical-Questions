title: Groeipakket - Uitvoering resolutie over de uitklaring van het begrip vervangingsinkomen in het kader van de uitzonderlijke schooltoeslag
thema: Welzijn en Gezin
pdf link: https://docs.vlaamsparlement.be/pfile?id=2006357
thema link: https://www.vlaamsparlement.be/parlementaire-documenten/schriftelijke-vragen/1769254
SCHRIFTELIJKE VRAAG
nr. 36
van ANN DE MARTELAER
datum: 10 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Groeipakket  -  Uitvoering resolutie over de uitklaring van het begrip vervangingsinkomen 
in het kader van de uitzonderlijke schooltoeslag
Op 18 januari 2023 keurde de plenaire vergadering van het Vlaams Parlement unaniem de 
resolutie over de uitklaring van het begrip vervangingsinkomen in het kader van de 
uitzonderlijke schooltoeslag in het groeipakket en de uitsluiting van rechthebbenden van 
die schooltoeslag goed (Parl.St. Vl.Parl. 2022-2023, nr. 1448/4). 
In de resolutie vraagt het Vlaams Parlement aan de Vlaamse Regering om te onderzoeken 
of er, naast de categorieën die opgesomd zijn in artikel 39, §4, van het Groeipakketdecreet 
van 2018, nog andere categorieën van gezinnen zijn die zich in een analoge tijdelijke 
situatie bevinden als degene die beoogd worden door het betrokken artikel voor toekenning 
van de uitzonderlijke schooltoeslag. 
Zelf haalde ik het voorbeeld van het pensioen om medische redenen aan. In de eerdere 
bespreking in de commissie Welzijn van 20 december 2022 werd er door alle leden van de 
commissie op aangedrongen om het onderzoek op korte termijn te doen. 
In antwoord op mijn schriftelijke vraag nr. 654 van 4 mei 2023 stelde de minister dat de 
analyse gefinaliseerd werd en op korte termijn aan het Vlaams Parlement zou worden 
overgemaakt.
1. Wat is de stand van zaken? Werd de analyse ondertussen gefinaliseerd?
2. Werden er al conclusies getrokken? Zo ja, welke? 
3. Wanneer kunnen we de analyse in het parlement verwachten? 
4. Plant de minister initiatieven om deze anomalie recht te zetten? Zo ja, welke en 
wanneer kunnen we dat verwachten?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 36 van 10 oktober 2023
van ANN DE MARTELAER
1. Er is een analyse opgemaakt. De analyse is ook overgemaakt aan de secretaris van de 
commissie welzijn. U vindt deze in bijlage.
2. Uit de analyse blijkt dat de voorwaarde dat de inkomens lager dienen te zijn dan of 
gelijk zijn aan 10% van de maximum inkomensgrens betekent dat het gezinnen bereikt 
met zeer lage inkomsten. De uitzonderlijke toeslag heeft dan ook als oorspronkelijk 
doel te voorzien in een uitzonderlijke toeslag in geval van een uitzonderlijke tijdelijke 
omstandigheid. De analyse staat stil bij de situaties die niet onder de huidige opzet 
zijn begrepen en staat stil bij de vraag of de oorspronkelijke doelstelling nog wenselijk 
is. Zo worden een aantal scenario’s opgelijst (zowel inhoudelijk, budgettair als 
operationeel) wat het zou betekenen indien er enkel nog wordt gekeken naar de 
voorwaarde dat de inkomens lager moeten zijn dan of gelijk aan 10% van de maximum 
inkomensgrens of wat het zou betekenen indien er een specifieke inkomenscategorie 
wordt toegevoegd voor inkomsten die voor minimaal 70% uit pensioenen bestaan.
3. Zie antwoord op vraag 1.
4. De minister is zeker bereid om in aansluiting op en in opvolging van de verdere 
parlementaire bespreking van de resultaten actie te ondernemen.
BIJLAGE
Analyse
