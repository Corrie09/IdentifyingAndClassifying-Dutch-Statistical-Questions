title: Belbus - Vervanging door flexbus
thema: Mobiliteit en Verkeer
pdf link: https://docs.vlaamsparlement.be/pfile?id=2050525
thema link: https://www.vlaamsparlement.be/parlementaire-documenten/schriftelijke-vragen/1804187
SCHRIFTELIJKE VRAAG
nr. 692
van ELS ROBEYNS
datum: 20 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Belbus  -  Vervanging door flexbus
Vanaf 6 januari 2024 werd het systeem van de belbus afgeschaft en vervangen door 
flexbussen.
1. Hoeveel ritten werden vanaf 6 januari 2023 tot 6 februari 2023 geboekt met de belbus, 
graag een opdeling per vervoerregio? 
a) Hoeveel reizigers werden tijdens die ritten vervoerd?
b) Wat is de gemiddelde bezetting per rit?
c) Bij hoeveel ritten werden effectief passagiers vervoerd?
d) Hoeveel ritten werden leeg gereden?
e) Wat is de gemiddelde kostprijs per kilometer voor een rit met de belbus?
2. Hoeveel ritten werden vanaf 6 januari 2024 tot 6 februari 2024 geboekt met de 
flexbus, graag een opdeling per vervoerregio? 
a) Hoeveel reizigers werden tijdens de ritten vervoerd?
b) Wat is de gemiddelde bezetting per rit?
c) Bij hoeveel ritten werden effectief passagiers vervoerd?
d) Hoeveel ritten werden leeg gereden?
e) Wat is de gemiddelde kostprijs per kilometer voor een rit met de flexbus?
f) Hoeveel reizigers maakten voor het eerst gebruik van de belbus/flexbus?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 692 van 20 februari 2024
van ELS ROBEYNS
1. De Lijn registreert pas sinds 6 januari 2024 flexvervoer per vervoerregio. Voordien 
gebeurde dat per belbusgebied. De Lijn kan voor de gevraagde periode dan ook geen 
gegevens per vervoerregio bezorgen.
a) Aantal reizigers tussen 6 januari en 6 februari 2023: 87.795
b) Gemiddeld aantal reizigers per rit: 1,24
c) De belbus reed enkel op vraag van een of meerdere reizigers.
d) Zie het antwoord op vraag 1c.
e) De kilometerprijs is een commercieel gegeven. De Lijn deelt deze informatie niet, 
omdat ze impact heeft op de marktwerking.
2.  
Vervoerregio
Aalst 3.302
Antwerpen 5.080
Brugge 4.221
Gent 9.311
Kempen 3.189
Kortrijk 1.669
Leuven 5.772
Limburg 23.490
Mechelen 938
Midwest 5.704
Vlaamse Ardennen 8.521
Vlaamse Rand 173
Waasland 2.685
Westhoek 11.965
Overige 279
Totaal 86.299
a) De Lijn merkt op dat dit cijfer in stijgende lijn is en voorziet in de komende 
maanden meer reizigers te vervoeren dan in de maand van opstart.
b) Het gemiddeld aantal reizigers per rit is 1,6.
c) De flexbus rijdt enkel op vraag van een of meerdere reizigers.
d) Zie het antwoord op vraag 2c.
e) De kilometerprijs is een commercieel gegeven. De Lijn deelt deze informatie niet, 
omdat ze impact heeft op de marktwerking.
f) De Lijn beschikt niet over deze gegevens.
