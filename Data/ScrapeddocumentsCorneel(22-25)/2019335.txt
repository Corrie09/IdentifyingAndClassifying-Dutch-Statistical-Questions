title: Toeristische projectvoorstellen met relancesubsidie - Realisatiedatum
thema: Toerisme
pdf link: https://docs.vlaamsparlement.be/pfile?id=2019335
thema link: https://www.vlaamsparlement.be/parlementaire-documenten/schriftelijke-vragen/1780726
SCHRIFTELIJKE VRAAG
nr. 143 
van CATHY COUDYSER
datum: 21 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Toeristische projectvoorstellen met relancesubsidie  -  Realisatiedatum
Overeenkomstig §6 van het besluit van de Vlaamse Regering (BVR) tot vaststelling van de 
regels voor de relanceprojectoproep tot subsidiëring van toeristische projecten van 
Vlaamse Meesters, natuur en culinaire belevingen van 22 april 2022 en artikel 8 van het 
besluit van de Vlaamse Regering tot vaststelling van de regels voor de 
relanceprojectoproep tot subsidiëring van toeristische projecten van recreatief en sportief 
fietsen en bierbeleving van 11 maart 2022 moeten relanceprojecten uiterlijk op 31 
december 2024 volledig gerealiseerd zijn en kan de realisatiedatum niet worden uitgesteld.
Heeft de minister of haar administratie tot op heden signalen ontvangen van een of 
meerdere projectindieners dat het toeristische projectvoorstel waarvoor een 
relancesubsidie werd toegekend, door omstandigheden mogelijk in tijdsnood komt om het 
project tijdig (uiterlijk 31 december 2024) te realiseren?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 143 van 21 november 2023
van CATHY COUDYSER
In de tussentijdse rapporteringen die de verschillende aanvragers bezorgden aan het 
agentschap Toerisme Vlaanderen worden bij enkele projecten vertragingen gesignaleerd. 
Alle projecten geven evenwel aan dat deze binnen de vooropstelde termijn (voor eind 
2024) volledig gerealiseerd zullen zijn.
