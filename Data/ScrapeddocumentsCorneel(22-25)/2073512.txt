title: Verzekering gewaarborgd wonen - Stand van zaken
thema: Wonen
pdf link: https://docs.vlaamsparlement.be/pfile?id=2073512
thema link: https://www.vlaamsparlement.be/parlementaire-documenten/schriftelijke-vragen/1832624
SCHRIFTELIJKE VRAAG
nr. 11
van GIJS DEGRANDE
datum: 9 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Verzekering gewaarborgd wonen  -  Stand van zaken
Wie een hypothecaire lening aangaat om zijn of haar huis te bouwen, kopen of renoveren 
kan in Vlaanderen in aanmerking komen voor een gratis verzekering die kan helpen bij het 
aflossen van de lening wanneer die persoon onvrijwillig werkloos of arbeidsongeschikt 
wordt. Om de verzekering te kunnen verkrijgen, is er een reeks van voorwaarden waaraan 
voldaan moet worden.
Het is een verzekering  die veel mensen zou kunnen aanbelangen, toch zijn niet veel 
mensen op de hoogte van het bestaan ervan. In het antwoord op schriftelijke vraag nr. 
229 van 15 maart 2024 van de heer Bart Somers kan men lezen dat de administratie van 
de minister meermaals contact heeft opgenomen met het notariaat, de bankensector en 
de makelaars om de verzekering te promoten.
1. Hoeveel van die verzekeringen werden afgelopen zittingsperiode toegekend? Graag een 
opsplitsing per jaar en per provincie.
2. Bij hoeveel verzekeringen werd er afgelopen zittingsperiode overgegaan tot uitbetaling 
van een tegemoetkoming?
3. Hoeveel verzekeringen heeft het Vlaams Woningfonds die zittingsperiode toegekend 
waarbij de lening zelf ook werd aangegaan bij dat fonds? En hoeveel leningen 
verstrekte het Vlaams Woningfonds zonder dat daarvoor een verzekering gewaarborgd 
wonen kon worden toegekend? Wat was dan de reden voor het niet toekennen van de 
verzekering?
4. Zijn er al promotiecampagnes geweest om de verzekering te promoten? Zo ja, wat 
waren de resultaten hiervan? Zo niet, worden er gepland in de nabije toekomst?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 11 van 9 oktober 2024
van GIJS DEGRANDE
1. In de afgelopen legislatuur werden in totaal 45.377 verzekeringen toegekend. De 
opdeling per jaar en per provincie vindt u in bijlage. De opdeling per jaar in de afgelopen 
legislatuur en de opdeling per provincie in de afgelopen legislatuur is als volgt:
 
Jaar Aantal afgesloten verzekering 
2019 8.917
2020 10.315 
2021 8.303 
2022 6.153
2023 8.527 
2024 (t.e.m. 23/05) 3.162 
45.377
 
Provincie Aantal afgesloten verzekeringen 
Antwerpen 13.527
Limburg 6.575
Oost-Vlaanderen 10.882
Vlaams-Brabant 4.495
West-Vlaanderen 9.600
 45.377 
 
2. In de afgelopen legislatuur werd in 4549 dossiers (*) een tegemoetkoming verleend.
(*) Hierbij dient wel rekening te worden gehouden met het volgende:
Het exacte aantal dossiers waar tijdens de legislatuur van 02/10/19 t.e.m. 23/05/24 
een tegemoetkoming in werd verleend, is niet beschikbaar. Dit is toe te schrijven aan 
de wijze waarop de schadestatistieken zijn opgebouwd.
De Verzekering Gewaarborgd Wonen (VGW) omvat verschillende 
verzekeringscontracten die elkaar opvolgen, zijnde: VGW 2, VGW 3, VGW 4 en VGW 5.
Het voormelde cijfer is het totaal van de VGW 2, 3, 4 én 5.
Het ‘totaalcijfer’ is gebaseerd op de meest recente schadestatistieken dewelke gegevens 
bevatten t.e.m. 31/03/24.
Binnen VGW 2 worden de cijfers geventileerd op basis van ‘verzekeringsjaren’, telkens 
van 01/04 t.e.m. 31/03.
Het cijfer voor VGW 2 is bijgevolg gebaseerd op de periode van 01/04/19 t.e.m. 
31/03/24.
Vanaf VGW 3 wordt daarentegen gewerkt met ‘kalenderjaren’, dus telkens van 01/01 
t.e.m. 31/12.
Bij VGW 3 en VGW 4 zijn de gegevens gebaseerd op de periode van 01/01/20 t.e.m. 
31/03/24.
Bij VGW 5 zijn de gegevens gebaseerd op de periode 01/01/21 t.e.m. 31/03/24 vermits 
deze verzekeringsovereenkomst een aanvang heeft genomen op 15/06/21 (tijdens het 
kalenderjaar 2021 werd er geen tegemoetkoming verleend vermits die verzekering in 
dat jaar pas gestart is).
3. Er zijn 2.743 verzekerde dossiers waarbij de lening werd aangegaan bij het Vlaams 
Woningfonds (VWF). In de periode vanaf dat het VWF de verzekering gewaarborgd 
wonen beheert (1/1/2023) zijn er tot en met einde legislatuur (23/5/2024), 6.293 
leningen verstrekt door het VWF waarvoor (nog) geen VGW werd toegekend. Ontleners 
bij het Vlaams Woningfonds ontvangen na het verlijden van de kredietakte automatisch 
het document “Inlichtingen met betrekking tot de hypothecaire leningen” om hun 
aanvraag voor deze verzekering te vervolledigen. Indien na zes maanden nog geen 
aanvraag voor deze verzekering gewaarborgd wonen werd gedaan, wordt hen een 
herinnering gestuurd.
4. Sinds 1 januari 2023 behandelt het Vlaams Woningfonds de aanvragen voor de 
verzekering gewaarborgd wonen. Op dat ogenblik werd o.a. campagne gevoerd via:
e-mail/brief met een nieuwe flyer aan huisvestingsambtenaren, sociale huizen, 
Intergemeentelijke Samenwerkingsverbanden Wonen en notarissen;
mailing naar de Federatie van notarissen en Febelfin;
de website van het Vlaams Woningfonds;
bericht op sociale media en publicaties van de Gezinsbond;
de website Vlaanderen.be.
In 2024 werd de verzekering opnieuw onder de aandacht gebracht. Op vraag van het 
VWF worden in alle kantoren van BNP Paribas Fortis flyers verdeeld. Ook andere 
commerciële kredietinstellingen, Febelfin, hypotheekmakelaars en de notarissen werden 
nogmaals aangeschreven met de vraag om deze verzekering meer kenbaar te maken. 
Daarnaast werd ook een advertentie geplaatst in “(nieuws)brieven aan jonge ouders” 
en het gezinsblad “De Bond”. Tenslotte werd aan alle Vlaamse steden en gemeenten 
een informatieve tekst overgemaakt met de vraag om dit op te nemen in hun stads- of 
gemeenteblad. Diverse positieve responsen werden hieromtrent ontvangen. Ook op de 
website Vlaanderen.be werd de verzekering in de kijker gezet.
Verder verwijs ik u naar de Evaluatiestudie van het Steunpunt Wonen en de 
Uitgaventoetsing over de verzekering gewaarborgd wonen, waarin nog enkele 
aanbevelingen werden gedaan om alle potentieel gerechtigden te bereiken. 
BIJLAGE
Toegekende verzekeringen tijdens de afgelopen legislatuur, opgedeeld per jaar en per 
provincie.
BIJLAGE
Toegekende verzekeringen tijdens de afgelopen legislatuur, opgedeeld per jaar en per 
provincie.
2019 Antwerpen 2694
2019 Limburg 1327
2019 Oost-Vlaanderen 2081
2019 Vlaams-Brabant 992
2019 West-Vlaanderen 1823
2020 Antwerpen 3109
2020 Limburg 1558
2020 Oost-Vlaanderen 2393
2020 Vlaams-Brabant 992
2020 West-Vlaanderen 2263
2021 Antwerpen 2447
2021 Limburg 1210
2021 Oost-Vlaanderen 1970
2021 Vlaams-Brabant 823
2021 West-Vlaanderen 1853
2022 Antwerpen 1790
2022 Limburg 887
2022 Oost-Vlaanderen 1545
2022 Vlaams-Brabant 580
2022 West-Vlaanderen 1351
2023 Antwerpen 500
2023 Limburg 259
2023 Oost-Vlaanderen 406
2023 Vlaams-Brabant 152
2023 West-Vlaanderen 349
