title: Uitleendienst Kampeermateriaal voor de Jeugd (ULDK) - Aanvragen seizoen 2023-2024
thema: Jeugdbeleid
pdf link: https://docs.vlaamsparlement.be/pfile?id=2048476
thema link: https://www.vlaamsparlement.be/parlementaire-documenten/schriftelijke-vragen/1805459
SCHRIFTELIJKE VRAAG
nr. 78
van BART SOMERS
datum: 22 februari 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Uitleendienst Kampeermateriaal voor de Jeugd (ULDK) -  Aanvragen seizoen 2023-2024
Het kampseizoen is weer in aantocht en dus stel ik graag een schriftelijke vraag over de 
reeds ingediende aanvragen en de capaciteit van het kampeermateriaal voor komende 
zomer.
1. Hoeveel aanvragen werden in totaal al ingediend bij de ULDK voor ontleenseizoen 
2023-2024? 
2. Hoeveel daarvan werden al gedeeltelijk of volledig geweigerd? Waarom?
3. Hoeveel van de gedeeltelijke of volledige weigeringen konden verholpen worden door 
een alternatief of werden door de aanvragers zelf opgelost? Graag een verdeling per 
alternatief. 
4. Denkt de minister de aanvragen voor komende zomer te kunnen opvolgen? 
5. Over welk totaalaanbod aan kampeermateriaal beschikt de ULDK momenteel? Welke 
evolutie onderging het aanbod het afgelopen jaar?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 78 van 22 februari 2024
van BART SOMERS
1. Er zijn 978 aanvragen ingediend voor de zomerperiode van 1 juli 2024 tot en met 16 
augustus 2024. Voor de maanden (voor- en najaar) staat de teller momenteel op 26. 
2. De verenigingen konden van 1 tot en met 19 februari een aanvraag indienen voor de 
zomerperiode. Dankzij het volledig gedigitaliseerde reservatieproces werden alle tenten 
optimaal verdeeld over de aanvragers. Van de 978 groepen ontvingen 643 groepen alle 
tenten die ze aanvroegen; de andere 335 groepen ontvingen gemiddeld 80% van de 
aangevraagde tenten.
3. Alle groepen vernamen op 4 maart jl. over hoeveel tenten van de ULDK ze deze zomer 
kunnen beschikken. Dat is twee maanden eerder dan in vorige jaren. Dat geeft hun nu 
voldoende tijd om aanvullend de nodige tenten te zoeken. Ze worden daarbij 
ondersteund door hun respectievelijke koepels, die in de eerste plaats de solidariteit 
tussen de groepen onderling zullen stimuleren. 
De groepen hebben geen rapporteringsplicht over de gevonden alternatieven.
4. De aanvraagperiode en verdeling voor de zomer 2024 is afgesloten. Aan groepen die 
nog aanvragen voor het voor- en najaar indienen, kunnen normaalgezien alle 
gevraagde tenten worden uitgeleend.
5. Ik heb deze legislatuur elk jaar ge√Ønvesteerd in de aankoop van tenten om de voorraad 
van de ULDK minstens op peil te houden. Ondanks de sterk stijgende aankoopprijs van 
de tenten ben ik daarin geslaagd.
 Seniortenten Patrouilletenten Totaal
2024 2378 3244 5622
2023 2372 3249 5621
2022 2301 3273 5574
2021 2142 3136 5278
2020 2104 3136 5240
2019 2206 3156 5362
2018 2134 3204 5338
2017 2000 3253 5253
2016 1913 3204 5117
