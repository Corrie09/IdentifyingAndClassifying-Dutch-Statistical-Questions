title: Dynamische lijst gevaarlijke verkeerspunten - Ninove
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062274
thema link: https://www.vlaamsparlement.be/parlementaire-documenten/schriftelijke-vragen/1816119
SCHRIFTELIJKE VRAAG
nr. 799
van GUY D'HAESELEER
datum: 27 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Dynamische lijst gevaarlijke verkeerspunten  -  Ninove
In 2018 lanceerde de Vlaamse overheid een dynamische lijst van gevaarlijke punten in 
Vlaanderen. Elk jaar wordt die lijst vernieuwd op basis van de meest recente 
ongevallencijfers. In 2023 staan er 258 punten op de dynamische lijst.
Wat Ninove betreft, staan er twee gevaarlijke punten op de dynamische lijst die ook in de 
lijst van 2021 opgenomen waren:
- Brusselsesteenweg, Brusselsestraat, Leopoldlaan;
- Aalstersesteenweg, Expresweg, Koning Boudewijnlaan.
In november 2023 zouden er op 108 van de 258 punten van de lijst werken uitgevoerd 
zijn en voor 76 punten zou er oplossing in zicht zijn.
Een punt wordt als gevaarlijk beschouwd als er minstens drie ongevallen plaatsvinden met 
letsels. “Hierbij werken we met een zogenaamde 531-score;  een lichtgewonde staat voor 
1 punt, een zwaargewonde voor 3 punten, en een dodelijk slachtoffer voor 5 punten. Om 
op de lijst te komen van gevaarlijke punten moet er sprake zijn van minstens een score 
van 15. In deze berekening wegen ongevallen met voetgangers, fietsen en bromfietsen 
zwaarder door. Zo wordt aan elke fietser, voetganger of bromfietser een verhogingsfactor 
van 1,7 toegekend. Deze aanpassing kwam er om meer gewicht te geven aan fietsers en 
voetgangers en te corrigeren voor de onderregistratie van ongevallen met actieve 
weggebruikers”, klinkt het. [1]
Uit het antwoord van de minister op mijn schriftelijke vraag nr. 171 van 3 november 2022 
bleek dat het kruispunt N8 Brusselsesteenweg, Brusselstraat, N8 Leopoldlaan een 
prioriteitsscore van 15,6 toegekend kreeg en het kruispunt N405 Aalstersesteenweg, N28 
Expresweg, N28 Koning Boudewijnlaan een prioriteitsscore van 24,5.
De minister stelde eveneens: “Kruispunt N8 Brusselsesteenweg, Brusselstraat, N8 
Leopoldlaan: Omwille van de beperkte ruimte is er weinig winst te halen uit 
infrastructuuraanpassingen. De verkeerslichtenregeling staat op de planning om deze in 
2023 om te bouwen conform het ‘Actieplan Verkeerslichten’.
Kruispunt N405 Aalstersesteenweg, N28 Expresweg, N28 Koning Boudewijnlaan: Een 
studiebureau is op dit moment bezig om een verbetervoorstel uit te werken om het 
kruispunt volledig of gedeeltelijk te herinrichten. Door de hoge verkeersintensiteiten is dit 
geen gemakkelijke opgave. Het Agentschap Wegen en Verkeer verwacht in het voorjaar 
van 2023 te beschikken over een goedgekeurd voorstel.”
1. Wat is de huidige 531-score van de twee gevaarlijke punten in Ninove? Is die nog 
ongewijzigd?
2. Hoe zijn deze punten aan die score gekomen? Kan de minister voor elk punt weergeven 
of er ongevallen waren met fietsers, voetgangers of bromfietsers waardoor er een 
verhogingsfactor toegepast werd? Hoeveel ongevallen waren er in totaal? Graag een 
overzicht, opgesplitst naargelang het gaat om ongevallen met verhogingsfactor of niet.
3. Is de verkeerlichtenregeling aan het Kruispunt N8 Brusselsesteenweg, Brusselstraat, 
N8 Leopoldlaan intussen omgebouwd of wanneer zouden die uitgevoerd worden? Wat 
is/was de uitvoeringskost van de werken?
[1] Zie https://wegenenverkeer.be/veilig-op-weg/gevaarlijke-punten.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 799 van 27 maart 2024
van GUY D’HAESELEER
1. De prioriteitsscore voor het kruispunt N8 Leopoldlaan met Brusselstraat is een beetje 
gedaald (15,2). De prioriteitsscore voor het kruispunt Den Doorn is gestegen tot 36,6.
2. Kruispunt N8 Leopoldlaan met Brusselstraat:
Kruispunt Den Doorn:
3. Het kruispunt werd besproken op de Provinciale Commissie Verkeersveiligheid. Omdat 
er ook infrastructurele maatregelen voorzien worden, zal de uitvoering ten vroegste in 
het najaar 2024 kunnen plaatsvinden. Vermoedelijk zal dit echter worden verschoven 
naar het voorjaar 2025 om de verkeershinder te beperken (de werken aan kruispunt 
Den Doorn zijn mogelijks in het najaar nog in uitvoering).

