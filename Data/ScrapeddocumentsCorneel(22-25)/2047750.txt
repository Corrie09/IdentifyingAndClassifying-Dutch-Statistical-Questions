title: GAS-vaststellers OVAM - Herk-de-Stad
thema: Natuur en Milieu
pdf link: https://docs.vlaamsparlement.be/pfile?id=2047750
thema link: https://www.vlaamsparlement.be/parlementaire-documenten/schriftelijke-vragen/1800735
SCHRIFTELIJKE VRAAG
nr. 315
van KAROLIEN GROSEMANS
datum: 2 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GAS-vaststellers OVAM  -  Herk-de-Stad
De Openbare Vlaamse Afvalstoffenmaatschappij (OVAM) heeft sinds 2021 GAS-vaststellers 
(GAS: gemeentelijke administratieve sanctie) in dienst die in elke Vlaamse stad of 
gemeente kunnen handhaven op zwerfvuil. Zo'n 26 Limburgse gemeenten doen mee met 
het project.
1. Hoeveel overtredingen hebben de GAS-vaststellers vastgesteld en hoeveel boetes 
werden uitgeschreven in Herk-de-Stad? 
2. Hoeveel vaststellers zijn er actief in Herk-de-Stad?
3. Hoe beoordeelt de minister die cijfers?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 315 van 2 februari 2024
van KAROLIEN GROSEMANS
1. Stand van zaken op 31/01/2024 van de handhaving door handhavers van de Openbare 
Vlaamse Afvalstoffenmaatschappij (OVAM):
Er hebben in de loop van het project 12 acties plaatsgevonden in Herk-de-Stad. 
Er werden in het totaal 177 visuele controles uitgevoerd. Dit houdt in dat mensen 
hun afval reglementair weggooiden of een hondenpoepzakje konden voorleggen.
Er werden 53 bestuurlijke verslagen opgemaakt.
De bevoegdheid voor het vorderen van de boetes ligt bij de desbetreffende 
sanctionerende ambtenaar. Reden van seponering kan o.a. zijn: geslaagde 
bemiddeling, berisping, adres ongekend, waarschuwing, buitenlandse overtreder, 
afvoering van ambtswege en gegrond verweer.
2. Een team van handhavers van de OVAM is beschikbaar voor het opmaken van 
vaststellingen op zwerfvuil. In Herk-de-Stad waren er per actie steeds twee handhavers 
actief. 
3. Ik merk op dat hoe meer controles er worden uitgevoerd, hoe meer bewustzijn er komt 
dat zwerfvuil niet wordt getolereerd. De meerderheid van de burgers ervaart de 
handhaving op zwerfvuil door de inzet van GAS-vaststellers als positief.
