title: Geïntegreerd investeringsprogramma (GIP) 2024 - N700 Bilzen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2023958
thema link: https://www.vlaamsparlement.be/parlementaire-documenten/schriftelijke-vragen/1784717
SCHRIFTELIJKE VRAAG
nr. 338
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N700 Bilzen
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Bilzen voor de uitvoering van de N700 Bilzen - structureel 
onderhoud / fase 1 (GIP002878/01) 1.500.000 euro budget gereserveerd. In het 
definitieve GIP 2022 werd voor dit project 1.000.000 euro budget ingeschreven en in het 
definitieve GIP 2023 werd 1.500.000 euro budget ingeschreven. 
Op mijn schriftelijke vraag nr. 975 van 17 maart 2023 antwoordde de minister dat de 
aanbesteding van de uitvoering gepland was medio 2023.
1. Wat houdt dat structureel onderhoud opgenomen in het ontwerp GIP 2024 precies in? 
Is het hetzelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024? Wat zijn de 
redenen van de vertraging in het dossier?
3. Welke stappen werden er in het dossier al gezet in 2023?
4. Werd de uitvoering zoals vermeld medio 2023 aanbesteed? Zo niet, waarom niet en 
wanneer mogen we de aanbesteding verwachten?
5. Welke stappen dienen er nog te gebeuren voor de uitvoering van de werken aangevat 
kan worden?
6. Wanneer zullen de werken aangevat worden? 
7. Wat is de verdere timing en planning van het project?
8. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 338 van 5 december 2023
van SOFIE MERTENS
1. De werken omvatten het vernieuwen van asfalt en plaatsen van scheurremmende 
lagen op de N700 vanaf kmpt 0.400 tot kmpt. 2.200. Dit is hetzelfde project als 
opgenomen was op het GIP 2023. 
2. Omdat het budget van GIP 2023 reeds volledig benut was, werd het project hernomen 
op het GIP 2024.
3. De aanbesteding heeft plaatsgevonden. Het gunningsverslag ligt klaar voor 
vastlegging. 
4. Ja, het project werd medio 2023 aanbesteed. 
5. Het contract dient gesloten te worden. De werken dienen ingepland te worden met de 
aannemer en naar uitvoering gebracht te worden. Er dient nog een werf VRI-plan 
opgemaakt te worden voor het kruispunt N700xN701.
6. De werken zullen na overleg met de aannemer vermoedelijk van start gaan in de 
periode mei-juni 2024.
7. Begin 2024 zullen de werken gegund worden aan de aannemer. Vervolgens zullen de 
werfsignalisatieplannen opgemaakt worden, om dan een werf VRI-plan te kunnen 
opstellen. De planning is om in de periode mei-juni 2024 de werken te kunnen starten.
Het gunningsverslag ligt klaar voor vastlegging. 
