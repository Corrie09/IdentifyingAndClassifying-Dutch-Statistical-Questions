title: Geïntegreerd investeringsprogramma (GIP) 2024 - De Vlaamse Waterweg (DVW) - Inrichten Zeeschelde, zone Gentbrugge-Melle
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013738
thema link: https://www.vlaamsparlement.be/parlementaire-documenten/schriftelijke-vragen/1777871
SCHRIFTELIJKE VRAAG
nr. 185
van STIJN DE ROO
datum: 8 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Vlaamse Waterweg (DVW)  -  
Inrichten Zeeschelde, zone Gentbrugge-Melle
In het ontwerp GIP 2024, De Vlaamse Waterweg (DVW), lees ik dat voor Gent, voor de 
inrichting van de Zeeschelde, zone Gentbrugge - Melle voor het jaar 2024 3.250.000 euro 
budget en 325.000 euro fietsbudget wordt gereserveerd.
1. Kan de minister een nauwkeurige omschrijving geven van de uit te voeren werken? 
2. Wat is de stand van zaken van de werken? 
3. Wat is de verdere timing en verloop van het dossier?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 185 van 8 november 2023
van STIJN DE ROO
1. Het Sigmaproject Zeeschelde Gentbrugge-Melle (ZGM) is een geïntegreerd project 
met verschillende deelprojecten. De uitvoering hiervan is volop lopende en verloopt 
gefaseerd.
De in 2024 voorziene middelen zullen worden aangewend om de werken van het 
deelproject t.h.v. de voormalige zandwinningsput te Melle aan te besteden, met name 
het verbinden van dit gebied met de Zeeschelde om zo getijdennatuur te creëren. Het 
fietsbudget zal worden aangewend om de fietsoversteken over de Zeeschelde uit te 
voeren.
2. Momenteel zijn de grondwerken in Wetteren (gecontroleerd overstromingsgebied met 
gereduceerd tij te Ham) in uitvoering. Deze worden verdergezet in 2024, waarbij de 
verdere uitvoering mede afhankelijk is van enkele lopende juridische procedures.
3. De volgende werken die kaderen binnen het project ZGM zijn de werken aan het 
gecontroleerd overstromingsgebied Bastenakkers. Hiervoor werd de vergunning 
aangevraagd medio 2023. 
Vanaf medio 2024 hopen wij over een vergunning te beschikken, waarna de werken 
aan dit gebied kunnen worden verdergezet. De voorbereidende werken aan dit gebied 
werden reeds uitgevoerd (bouw van een nieuw pompgemaal en aanleg van een 
grondstockage in het tracé van de toekomstige ringdijk). 
Ondertussen wordt de vergunningsaanvraag voor de fiets- en voetgangersbrug op de 
grens tussen Gent en Destelbergen (tussen Scheldelaan en Paul Deryckstraat) 
afgewerkt. We hopen hier ook half 2024 van start te kunnen gaan met de werken. 
De werken aan de voormalige zandwinningsput te Melle zijn de volgende in de rij, 
zoals hierboven beschreven bij deelvraag 1. De uitvoering hiervan zal eerder begin 
2025 worden gesitueerd. Na 2025 volgen nog de gecontroleerd gereduceerde 
getijdenconstructie te Heusden/Melle, de inrichting van de Zeeschelde opwaarts deze 
constructie inclusief aanpassing van de huidige stuwconstructie te Gentbrugge, en de 
fiets- en voetgangersersbrug ter hoogte van de Rietgracht.
