title: Kraankinderstraat Gent - Verkeersveiligheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2032921
thema link: https://www.vlaamsparlement.be/parlementaire-documenten/schriftelijke-vragen/1792094
SCHRIFTELIJKE VRAAG
nr. 433
van STEPHANIE D'HOSE
datum: 8 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kraankinderstraat Gent  -  Verkeersveiligheid
De Kraankinderstraat in Gent onderging al eerder aanpassingen, waarbij meer ruimte werd 
gecreëerd voor fietsers en voetgangers. Een nieuwe oversteekplaats vergemakkelijkt de 
verbinding met het onlangs aangelegde fietspad langs het Handelsdok en de toekomstige 
fietsbrug. Om de veiligheid te bevorderen, zullen fietsers en voetgangers verhoogde 
middeneilanden hebben voor een veilige stop tijdens het oversteken, en wordt er een 
dubbelrichtingsfietspad langs de Kraankinderstraat aangelegd.
Die ingrepen zijn van groot belang, gezien de tragische ongevallen die zich in dat gebied 
al hebben voorgedaan.
1. Hoe evalueert de minister de huidige verkeerssituatie na de genomen maatregelen?
2. Welke verdere ingrepen heeft zij gepland om de verkeerssituatie rond de Oude Dokken 
veiliger te maken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 433 van 8 januari 2024
van STEPHANIE D’HOSE
1. Tot nu toe is de evaluatie positief.
2. De procedure is lopende om de oversteek aan de Kraankinderstraat uit te rusten met 
verkeerslichten. Op 6 februari 2024 is de laagspanningskast in dienst genomen, zijn 
de bestellingen voor programmatieverkeersregelaar en levering/plaatsing 
buiteninstallatie gegeven. Wanneer de nodige vergunningen tijdig ontvangen worden, 
kan de uitvoering ingepland worden tegen eind maart.
