title: VRT - Uitzending erediensten
thema: Media
pdf link: https://docs.vlaamsparlement.be/pfile?id=2008771
thema link: https://www.vlaamsparlement.be/parlementaire-documenten/schriftelijke-vragen/1771897
SCHRIFTELIJKE VRAAG
nr. 18
van KATIA SEGERS
datum: 17 oktober 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT  -  Uitzending erediensten
Om zicht te krijgen op de kostprijs en het bereik van de uitzendingen van de erediensten 
op de publieke omroep, heb ik de volgende vragen:
1. Wat is het zendschema van de erediensten op de publieke omroep in 2023? Op welke 
manier wordt er beslist welke eredienst van welke erkende levensbeschouwing wordt 
uitgezonden?
2. Graag van 2013 tot op heden per jaar een overzicht van het aantal uitzendingen van 
de erediensten op de publieke omroep, verdeeld op basis van levensbeschouwing.
3. Graag van 2013 tot op heden per jaar een overzicht van de totale uitgaven van de 
Vlaamse overheid voor het uitzenden van de erediensten op de publieke omroep, 
verdeeld op basis van levensbeschouwing.
4. Ontvangt de VRT enige inkomsten voor het uitzenden van de erediensten? Zo ja, graag 
van 2013 tot op heden per jaar een overzicht van de totale inkomsten van de Vlaamse 
overheid voor het uitzenden van de erediensten op de publieke omroep, verdeeld op 
basis van levensbeschouwing.
5. Graag van 2013 tot op heden per jaar de kijkcijfers van de erediensten uitgezonden 
op de publieke omroep, verdeeld op basis van levensbeschouwing. Graag daarbij, 
indien mogelijk, een verdeling op basis van leeftijdscategorie (<35; 36-50; 51-65; 65-
75; 75-85, >85) en regio van de kijker.
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 18 van 17 oktober 2023
van KATIA SEGERS
1. Op VRT-Televisie zijn er dit jaar 44 (inclusief de feestdagen) erediensten gepland voor 
uitzending in principe op zondagvoormiddag (om 10 uur), behoudens enkele 
feestdagen:
•Rooms-Katholieke eredienst: 26 + 8 EBU
•Protestantse eredienst: 1 + 3 EBU
•Evangelische eredienst: 2
•Joodse eredienst: 0 (de geplande opname is niet kunnen doorgaan wegens een 
agendaconflict bij de Joodse vertegenwoordiging, er was dit jaar geen aanbod 
vanuit RTBF)
•Islamitische eredienst: 2 (ovb van ondertekening nieuw contract met de nieuwe 
Moslimraad van België)
•Orthodoxe eredienst: 2
Op Radio 1 zijn er dit jaar 57 Rooms-Katholieke erediensten gepland voor uitzending 
in principe op zondagvoormiddag (om 10 uur), behoudens enkele feestdagen.
De erediensten die VRT uitzendt zijn een uiting van de programmatorische autonomie 
van VRT (cfr. artikel 7 van het Mediadecreet).
•De afspraken inzake erediensten worden besproken op het levensbeschouwelijk 
overleg van VRT met de levensbeschouwelijke verenigingen (dat twee keer per jaar 
plaatsvindt). Daarbij zijn ook de nethoofden van VRT-Televisie en VRT-Radio 
aanwezig. Daar worden niet alleen de uitzendingen van de erediensten en hun 
frequentie overlopen, maar ook het andere levensbeschouwelijke aanbod 
behandeld.
•Het uitzenden van de erediensten kadert in een lange traditie om het publiek in 
staat te stellen de rituelen van diverse religies via de publieke omroep te laten 
volgen.
•VRT zendt enkel erediensten uit van levensbeschouwingen die erkend zijn in ons 
land.
•VRT zendt ook enkel erediensten uit als erkende levensbeschouwelijke verenigingen 
hiernaar gevraagd hebben. Voor de uitzendingen (captaties) is VRT immers 
afhankelijk van de medewerking van deze levensbeschouwelijke verenigingen.
•Radio 1 zendt van oudsher enkel Rooms-Katholieke erediensten uit.
2. Het totaal aantal erediensten dat werd uitgezonden op VRT-Televisie en VRT-Radio 
bleef sinds 2013 stabiel. Dat is ook het geval per eredienst afzonderlijk.
Uitzendingen erediensten op VRT-Televisie
Eredienst 2013 2014 2015 2016 2017 2018 2019 2020 2021 2022
Rooms-
Katholiek33 32 44 34 35 33 34 31 33 34
Orthodox 2 2 2 2 2 2 3 2 2 2
Joods 2 2 2 2 2 2 1 1 2 1
Protestants-
Evangelisch6 5 6 5 6 6 6 6 6 6
Islamitisch nvt nvt nvt nvt 1 2 2 2 2 1
Uitzending erediensten op VRT-Radio
Eredienst 2013 2014 2015 2016 2017 2018 2019 2020 2021 2022
Rooms-
Katholiek57 57 56 56 58 56 56 56 56 56
3-4.VRT is op basis van de beheersovereenkomst niet verplicht om die cijfers bekend te 
maken. Ze houden ook bedrijfsgevoelige informatie in.
5. VRT levert hieronder de evolutie van het bereik van de verschillende erediensten op 
VRT-Televisie aan in de periode 2013-2022 en het aandeel van de 65-plussers binnen 
die bereikcijfers. Een indeling volgens regio of meer leeftijdsgroepen levert VRT niet 
aan omdat die details statistisch gesproken geen relevante informatie opleveren.
Bereik uitzendingen erediensten op VRT-Televisie
ISL JDS ORT PRO/EVA RK
2013 nvt 29.622 40.698 37.568 75.422
2014 nvt 18.173 34.875 32.315 67.246
2015 nvt 30.950 29.831 39.449 73.583
2016 nvt 24.963 36.783 34.759 67.875
2017 60.272 22.851 42.407 43.267 74.266
2018 19.306 38.048 19.879 27.495 58.760
2019 15.694 20.789 33.096 34.782 55.195
2020 26.602 9.467 45.372 43.173 87.165
2021 17.715 23.471 32.293 29.544 76.657
2022 15.647 31.739 38.641 26.295 64.621
Aandeel 65-plussers van de kijkers naar de erediensten op VRT-Televisie
ISL JDS ORTHO PRO/EVA RK
2013 nvt 55 58 52 71
2014 nvt 37 64 67 73
2015 nvt 60 54 65 71
2016 nvt 45 64 56 76
2017 81 79 83 78 80
2018 42 59 70 67 78
2019 59 68 60 60 73
2020 68 40 56 76 78
2021 63 63 71 64 82
2022 78 70 87 70 75
Legende:
ISL: Islamitische eredienst
JDS: Joodse eredienst
ORT: Orthodoxe eredienst
PRO: Protestantse eredienst
EVA: Evangelische eredienst
RK: Rooms-Katholieke eredienst
