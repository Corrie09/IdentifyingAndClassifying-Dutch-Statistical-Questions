title: Administratief beroep tegen beslissing over omgevingsvergunning - Uitspraken in laatste administratieve aanleg van de minister van Omgeving
thema: Justitie en Handhaving
Natuur en Milieu
pdf link: https://docs.vlaamsparlement.be/pfile?id=2050952
thema link: https://www.vlaamsparlement.be/parlementaire-documenten/schriftelijke-vragen/1804014
SCHRIFTELIJKE VRAAG
nr. 358
van CARMEN RYHEUL
datum: 20 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Administratief beroep tegen beslissing over omgevingsvergunning  -  Uitspraken in laatste 
administratieve aanleg van de minister van Omgeving
De minister van Omgeving doet in laatste administratieve aanleg uitspraak over het 
georganiseerde administratief beroep dat werd ingesteld tegen een beslissing over een 
omgevingsvergunning die door de deputatie van een Vlaamse provincie in eerste aanleg 
werd uitgevaardigd. Tegen die beslissing van de minister kan vervolgens een 
annulatieberoep worden ingesteld bij de Raad voor Vergunningsbetwistingen.
In de jaarverslagen van voormeld Vlaams administratief rechtscollege worden weliswaar 
globale cijfers weergegeven over het aantal annulatieverzoeken die jaarlijks worden 
ingesteld en afgehandeld, maar uit die cijfergegevens kan men niet afleiden of de 
annulatieprocedures al dan niet betrekking hebben op een beslissing die in laatste 
administratieve aanleg werd uitgevaardigd door de minister van Omgeving.
1. Kan de minister meedelen in hoeveel dossiers zij sinds haar aantreden als minister in 
2019, 2020, 2021, 2022, 2023 en tot op heden in 2024 in laatste administratieve 
aanleg uitspraak deed over het georganiseerde administratief beroep dat werd 
ingesteld tegen een beslissing over een omgevingsvergunning die door de deputatie 
van een Vlaamse provincie in eerste aanleg werd uitgevaardigd?
2. Kan de minister meedelen in hoeveel van de in vraag 1 vermelde dossiers 
daaropvolgend een annulatieverzoek werd ingesteld bij de Raad voor 
Vergunningsbetwistingen met het oog op de vernietiging van haar beslissing?
3. Kan de minister meedelen in hoeveel van de in vraag 2 vermelde dossiers de Raad 
voor Vergunningsbetwistingen het annulatieverzoek
- gegrond achtte en de beslissing van de minister vernietigde;
- ongegrond achtte en het annulatieverzoek afwees;
- nog hangende is voor de raad;
- werd afgesloten wegens afstand van geding door de verzoekende partij(en);
- werd afgesloten wegens intrekking/opheffing van de bestreden beslissing vooraleer 
de raad zich ten gronde uitsprak over het verzoek?
4. Overweegt de Vlaamse minister van Justitie om de Raad voor Vergunningsbetwistingen 
opdracht te geven om in de toekomstige jaarverslagen van die raad, het luik ‘het 
voorbije werkjaar in cijfers’ in die zin te verfijnen dat men voortaan een duidelijker 
zicht krijgt op de oorsprong van de aangevochten beslissingen (i.c. een duidelijke 
identificatie van de overheidsinstanties wier beslissingen worden aangevochten voor 
de raad), alsook voor elk van die overheidsinstanties een afzonderlijke weergave van 
het aantal gegrond en ongegrond geachte annulatieverzoeken weergeeft? Zo niet, 
waarom niet? Zo ja, vanaf welk werkjaar is dergelijke verfijning mogelijk?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 358 van 20 februari 2024
van CARMEN RYHEUL
1. In onderstaande tabel vindt u het overzicht van het aantal projecten waarin ik als 
minister van Omgeving in laatste administratieve aanleg uitspraak deed over het 
georganiseerde administratief beroep dat werd ingesteld tegen een beslissing over een 
omgevingsvergunning die door de deputatie van een Vlaamse provincie in eerste aanleg 
werd uitgevaardigd.
Jaartal beslissing in laatste 
aanleg door ministerAantal
projecten
2019*30
2020 129
2021 144
2022 127
2023 119
2024**16
Totaal 565
* Jaartal 2019: vanaf 02/10/2019 
** Jaartal 2024: tot en met 21/02/2024
2. Betreffende de 565 dossiers vermeld in mijn antwoord op vraag 1 werden 288 
verzoekschriften tot vernietiging ingediend bij de Raad voor Vergunningsbetwistingen 
(RvVb).
De volgende tabel geeft een overzicht van het aantal verzoekschriften dat werd 
geregistreerd in het aangegeven jaar. Deze indeling stemt dus niet volledig overeen 
met de indeling in punt 1 aangezien in het jaar x ook beslissingen werden aangevochten 
van in het jaar x-1.
Jaartal van het 
annulatieberoep Aantal beroepen 
RvVb
2019*1
2020 58
2021 78
2022 65
2023 74
2024**12
Totaal 288
* Jaartal 2019: betreft verzoekschriften tot vernietiging van 2019 en gericht tegen 
beslissingen van de minister vanaf 02/10/2019 
** Jaartal 2024: betreft verzoekschriften tot vernietiging van 2024 en gericht tegen 
beslissingen van de minister tot en met 21/02/2024
3. De volgende tabel geeft een overzicht van het resultaat (of de actuele stand van zaken) 
van de procedures voor de RvVb vermeld in mijn antwoord op vraag 2. 
2019 2020 2021 2022 2023 2024 Totaal
Gegrond 16 17 23 7 63
Ongegrond 30 47 32 10 119
Hangende 2 4 57 12 75
Afstand 6 6 2 14
Intrekking/
Opheffing0
Zonder voorwerp 1 1 2 4 8
Onontvankelijk 5 4 9
Totaal 1 58 78 65 74 12 288
4. Het werkingsverslag van de Dienst van de Bestuursrechtscolleges (DBRC) (en de 
Vlaamse bestuursrechtscolleges onder zijn koepel) bevat op dit ogenblik inderdaad 
geen gedetailleerde rapportering per overheidsinstantie wier beslissingen worden 
aangevochten voor de RvVb (of voor de andere rechtscolleges). De huidige ICT-
toepassingen van de DBRC laten immers niet toe om een dergelijke rapportering te 
maken. De DBRC werkt momenteel wel aan een nieuwe digitale toepassing (zowel 
platform als back office), inclusief rapporteringstool, zodat in de toekomst zou kunnen 
gerapporteerd worden over dergelijke cijfers. Dit zal ten vroegste mogelijk zijn voor 
beroepen ingediend vanaf 2025.
Het opstellen van een werkingsverslag is, op basis van het DBRC-decreet, overigens 
een opdracht en bevoegdheid van de eerste voorzitter van de DBRC. De Vlaamse 
Regering kan enkel nadere regels vaststellen met betrekking tot de opmaak van een 
beleidsplan (en de evaluatie ervan). Ik heb bijgevolg niet de bevoegdheid om een 
dwingende opdracht te geven aan de RvVb of de DBRC met betrekking tot rapportering 
van cijfergegevens in het werkingsverslag.
