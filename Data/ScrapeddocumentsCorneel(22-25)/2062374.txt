title: De Lijn - Klachten hervorming (2)
thema: Mobiliteit en Verkeer
pdf link: https://docs.vlaamsparlement.be/pfile?id=2062374
thema link: https://www.vlaamsparlement.be/parlementaire-documenten/schriftelijke-vragen/1816577
SCHRIFTELIJKE VRAAG
nr. 803
van SOFIE MERTENS
datum: 27 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Klachten hervorming (2)
Personen die een vraag, klacht, suggestie of felicitatie hebben voor De Lijn, kunnen contact 
opnemen via het contactformulier op de website. Personen die niet tevreden zijn over de 
manier waarop hun klacht werd behandeld, kunnen zich wenden tot de Vlaamse 
Ombudsdienst.
Op 6 januari 2024 ging de tweede en grootste fase van de hervorming van het openbaar 
vervoer in Vlaanderen van start. Daarmee werd het decreet Basisbereikbaarheid verder 
uitgerold. Hierover stelde ik op 8 februari 2024 schriftelijk vraag nr. 652. Graag stel ik de 
volgende bijkomende vragen:
1. Hoeveel klachten of meldingen heeft De Lijn in totaal ontvangen vanaf 6 januari 2024 
tot 18 februari 2024? Graag een overzicht, weergegeven in cijfers (geen grafiek) van 
het aantal meldingen: 
a) per dag; 
b) per week; 
c) per maand; 
d) per provincie en/of per vervoerregio; 
e) naargelang het onderwerp van de klacht; 
f) naargelang de wijze waarop de klacht werd ingediend (contactformulier, 
telefonisch, per brief, via de Lijnwinkels, Facebook, Instagram enzovoort).
2. Hoeveel klachten of meldingen heeft De Lijn in totaal ontvangen sinds 18 februari 
2024? Graag een overzicht, weergegeven in cijfers (geen grafiek) van het aantal 
meldingen: 
a) per dag; 
b) per week; 
c) per maand; 
d) per provincie en/of per vervoerregio; 
e) naargelang het onderwerp van de klacht;
f) naargelang de wijze waarop de klacht werd ingediend (contactformulier, 
telefonisch, per brief, via de Lijnwinkels, Facebook, Instagram enzovoort).
3. Wat was de behandelingstermijn van de klachten? Hoeveel klachten werden er 
beantwoord: 
a) binnen de drie dagen; 
b) binnen de week; 
c) binnen de twee weken; 
d) binnen de drie weken; 
e) binnen een maand; 
f) na meer dan een maand; 
g) andere (werden niet behandeld, enzovoort)?
4. Wat is de top tien van de meest voorkomende klachten sinds de hervorming? Graag 
een overzicht: 
a) per dag; 
b) per week; 
c) per maand; 
d) per provincie en/of vervoerregio.
5. Werden er bijsturingen gerealiseerd naar aanleiding van deze klachten? Zo ja, graag 
een overzicht:
a) van het aantal bijsturingen;
b) van het soort bijsturing (halte plaatsen, halte verplaatsen, uren van de bus 
aangepast, extra bus ingelegd, â€¦);
c) per provincie en/of vervoerregio.
6. Hoe evalueert de minister de bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 803 van 27 maart 2024
van  SOFIE MERTENS
1-2. Ik verwijs hiervoor naar de gedachtewisseling over de uitrol van 
basisbereikbaarheid (vierde voortgangsrapportage) in de Commissie voor 
Mobiliteit en Openbare Werken van 28 maart 2024.
3.      De Lijn registreert de afhandeltijd niet op deze manier. Ongeveer de helft van 
     de klachten werd binnen de zeven dagen behandeld. 
4-6. Ik verwijs hiervoor naar de gedachtewisseling over de uitrol van 
basisbereikbaarheid (vierde voortgangsrapportage) in de Commissie voor 
Mobiliteit en Openbare Werken van 28 maart 2024.
