title: Retroactieve investeringspremie - Verdwijnen terugdraaiende teller zonnepanelen
thema: Energie
Wonen
pdf link: https://docs.vlaamsparlement.be/pfile?id=2051270
thema link: https://www.vlaamsparlement.be/parlementaire-documenten/schriftelijke-vragen/1809118
SCHRIFTELIJKE VRAAG
nr. 403
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Retroactieve investeringspremie  -  Verdwijnen terugdraaiende teller zonnepanelen
Eigenaars van zonnepanelen met een digitale meter die financieel getroffen worden door 
het verdwijnen van de terugdraaiende teller, kunnen een ‘retroactieve investeringspremie’ 
aanvragen, op voorwaarde dat ze hun investering tot op heden nog onvoldoende konden 
terugverdienen.
1. Hoeveel premies werden aangevraagd in 2023? Graag totaalaantal en opdeling naar:
- bedrag dat aangevraagd werd;
- geïnstalleerd piekvermogen.
2. Hoeveel premieaanvragen werden in 2023 aanvaard? Graag totaalaantal en opdeling 
naar:
- bedrag dat aanvaard werd;
- geïnstalleerd piekvermogen. 
3. Hoeveel premieaanvragen werden in 2023 geweigerd? Graag totaalaantal en opdeling 
naar:
- bedrag dat geweigerd werd;
- geïnstalleerd piekvermogen.
4. Graag de top 3 van de redenen van weigering van de aangevraagde premie.
5. Hoeveel van de premiedossiers die aanvaard werden zijn al uitbetaald in 2023? Graag 
totaalaantal uitbetaalde dossiers per jaar en opdeling naar:
- betaald bedrag;
- geïnstalleerd piekvermogen.
6. Wat is de gemiddelde doorlooptijd voor het behandelen van de premieaanvraag, van 
indiening tot afwerking/betaling in 2023?
7. Wat waren de knelpunten binnen het gehele dossier van aanvraag voor de premie? 
Waar werd onderweg bijgewerkt?
8. Hoe evalueert de minister bovenstaande cijfers?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 403 van 1 maart 2024
van ROBRECHT BOTHUYNE
1. In 2023 zijn 1.441 retroactieve investeringspremies (RAI-premies) aangevraagd, voor 
een totaalbedrag van 1.715.995,10 euro en voor een totaal geïnstalleerd piekvermogen 
(aan zonnepaneleninstallaties) van 7.273 kWpiek. 
 
2. In 2023 zijn 1.279 RAI-premies aanvaard, voor een totaalbedrag van 1.530.439,54 
euro en voor een totaal geïnstalleerd piekvermogen (aan zonnepaneleninstallaties) van 
6.511 kWpiek.
 
3. In 2023 zijn 37 RAI-premies geweigerd, voor een totaalbedrag van 42.212 euro en 
voor een totaal geïnstalleerd piekvermogen (aan zonnepaneleninstallaties) van 118 
kWpiek.
 
4. De top 3 van de redenen van weigering van de aangevraagde premie zijn:
1) De premie werd al uitbetaald, dus het gaat om een dubbele aanvraag; 
2) Administratieve tekortkomingen in de aanvraag; 
3) Diverse andere redenen zoals verkeerde aanvrager, niet voldaan aan de 
premievoorwaarden, enz.
 
5. In 2023 is in totaal bijna 1,6 miljoen euro (1.585.268,42 euro) uitbetaald. Aan de 
uitbetalingscijfers is geen piekvermogen gekoppeld. 
 
6. In 2023 bedroeg de tijd tussen de aanvraag van het dossier en de goedkeuring door 
Fluvius gemiddeld 7 dagen. De uitbetaling door het Vlaamse Energie- en 
Klimaatagentschap (VEKA) duurt daarna minimaal 2 dagen en maximaal 10 dagen.  
 
7. Voor 2023 ervaarde Fluvius geen knelpunten. 
 
8. De cijfers vallen lager uit dan verwacht. Voor 2023 was begin 2021 ingeschat dat 5% 
van de zonnepaneleneigenaars een digitale meter zouden krijgen en daardoor recht 
hebben op de RAI-premie. Volgens de inschatting kwam dat overeen met 17.521 
premie-aanvragen, voor een bedrag van 23,9 miljoen euro. In 2023 waren er echter 
maar 1.279 goedgekeurde premie-aanvragen, voor een bedrag van 1,5 miljoen euro. 
De burger maakt duidelijk gebruik van de mogelijkheid tot uitstel van de plaatsing van 
de digitale meter tot uiterlijk 31 december 2024.
