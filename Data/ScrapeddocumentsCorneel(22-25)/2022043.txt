title: Onderwijspersoneel - Vereisten om zelfstandig in bijberoep te werken
thema: Onderwijs en Vorming
Werk
pdf link: https://docs.vlaamsparlement.be/pfile?id=2022043
thema link: https://www.vlaamsparlement.be/parlementaire-documenten/schriftelijke-vragen/1789537
SCHRIFTELIJKE VRAAG
nr. 127
van ELISABETH MEULEMAN
datum: 19 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Onderwijspersoneel  -  Vereisten om zelfstandig in bijberoep te werken
Voor iemand die in het onderwijs als statutair werkt is het slechts mogelijk om dat te 
combineren met een statuut als zelfstandige in bijberoep als men minstens zestig procent 
in het onderwijs werkt. Voor alle anderen - ook contractuelen in het onderwijs - geldt dat 
er maar vijftig procent werkzaamheid nodig is.
We citeren ( https://www.vlaanderen.be/zelfstandige-in-bijberoep): “U kunt alleen 
zelfstandige in bijberoep zijn in de volgende gevallen:
U werkt naast uw zelfstandige activiteit ook nog als werknemer in loondienst voor een 
werkgever:
Als arbeider of bediende moet u minstens de helft van het aantal uren van een voltijdse 
presteren. Hoeveel uren dat is, kunt u opzoeken in de collectieve arbeidsovereenkomst 
(cao) die is afgesloten voor uw bedrijf of, als er geen cao is, in het paritair comité voor 
uw sector.
Als ambtenaar werkt u ten minste de helft van het aantal arbeidsuren van een voltijdse 
betrekking. Een voltijdse betrekking loopt over ten minste 8 maanden of 200 dagen 
per jaar. Mogelijk hebt u als ambtenaar ook de toestemming van uw werkgever nodig. 
U doet er dus goed aan dat tijdig na te vragen.
Als u in het onderwijs staat en een vaste benoeming hebt, werkt u minstens 6/10 van 
een volledig uurrooster. Als contractueel werkt u minstens halftijds (minstens 5/10 van 
een volledig uurrooster).”
Met andere woorden: zowel werknemers als ambtenaren moeten minstens halftijds werken 
om een bijberoep op zelfstandige basis te kunnen opnemen. Contractuelen in het onderwijs 
eveneens. Enkel statutairen moeten een zestigprocentuurrooster hebben vooraleer ze 
zelfstandig in bijberoep aan de slag kunnen.
Ik legde in mijn schriftelijke vraag nr. 132 van 16 november 2023 onderstaande vragen 
voor aan de minister van Onderwijs, maar hij verwees door naar de minister van Economie 
en Werk.
1. Waarom wordt het onderscheid gemaakt? Waarom geldt voor statutairen de 
zestigprocentnorm? 
Wat is de historiek achter dat onderscheid?
2. In het kader van het aantrekkelijk maken van jobs in het onderwijs, kan zo’n specifieke 
vereiste net afschrikken. Flexibiliteit om naast het onderwijs als zelfstandige aan de 
slag te kunnen gaan, zal de job aantrekkelijker maken.
 Is dat geen discriminatie die de minister wil wegwerken?
3. Wat is de visie van de minister daarover? Zal de minister iets doen om het onderscheid 
weg te werken?
4. Hoeveel contractuelen in het onderwijs combineren dat met een statuut van 
zelfstandige in bijberoep? Hoeveel statutairen in het onderwijs? Heeft de minister er 
zicht op en kan hij de cijfers geven voor de laatste tien jaar?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 127 van 19 december 2023
van ELISABETH MEULEMAN
Het agentschap Innoveren en Ondernemen (VLAIO) beschikt niet over deze gegevens.
