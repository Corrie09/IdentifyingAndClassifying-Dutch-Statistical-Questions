title: Toegekende coronasteun - Controle
thema: Economie
pdf link: https://docs.vlaamsparlement.be/pfile?id=2027525
thema link: https://www.vlaamsparlement.be/parlementaire-documenten/schriftelijke-vragen/1784212
SCHRIFTELIJKE VRAAG
nr. 101
van BOB SAVENBERG
datum: 30 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Toegekende coronasteun  -  Controle
De Vlaamse overheid kende via diverse mechanismen (coronahinderpremie, 
compensatiepremie, Vlaams beschermingsmechanisme (VBM) enzovoort) directe steun toe 
aan ondernemingen en zelfstandigen om de gevolgen van de coronacrisis (deels) op te 
vangen. Daarnaast verliep een deel van de crisissteun via waarborgen en leningen 
(achtergestelde leningen, heropstartleningen, handelshuurleningen enzovoort). 
Naderhand werd ook in overbruggingsleningen voorzien, die werden uitgebreid in het kader 
van de Rusland-Oekraïnecrisis.
1. In antwoord op de begrotingstechnische vragen bij de begrotingsopmaak (BO) 2024 
gaf de minister een overzicht van de bedragen aan toegekende coronasteun voor de 
verschillende premies.
a) Kan de minister een overzicht geven voor elk van de premies (cfr. voormeld 
overzicht in de antwoorden op de begrotingstechnische vragen) van het aantal 
aanvragen?
b) Kan de minister een overzicht geven voor elk van de premies (cfr. voormeld 
overzicht in de antwoorden op de begrotingstechnische vragen) van het aantal 
goedgekeurde dossiers?
2. In antwoord op schriftelijke vraag nr. 632 van 23 mei 2023 van de heer Vande Reyde 
gaf de minister een overzicht van alle toegekende steun via waarborgen en leningen.
a) Kan de minister voor elk van die instrumenten een overzicht geven van het 
totaalaantal aanvragen? 
b) Hoeveel bedroeg voor elk van die instrumenten de goedkeuringsratio?
3. Voor de beoordeling van steunaanvragen zou ook gebruikgemaakt zijn van externe 
partijen (onder andere KPMG).
a) Werd inderdaad een beroep gedaan op externe partijen voor de beoordeling van 
aanvraagdossiers? Zo ja:
i. Voor welke instrumenten gebeurde dat?
ii. Op basis van welke afwegingen werd daartoe beslist?
iii. Welke externe partijen werden daarvoor ingeschakeld?
iv. Wat was de concrete opdracht en rol van deze externe partijen?
v. Welke vergoedingen werden daavoor betaald aan die externe partijen. Graag 
een overzicht per opdrachtnemer.
vi. Hoe verliep dat procesmatig (wanneer werd beslist om voor een bepaald 
dossier een beroep te doen op een externe partner, welke output leverde dat 
op, hoe ging het Agentschap Innoveren en Ondernemen (VLAIO) vervolgens 
om met die output met het oog op de finale steunbeslissing, enzovoort)?
vii. Voor hoeveel aanvraagdossiers werd een beroep gedaan op externe partijen? 
Graag een overzicht per instrument en per externe partner.
viii. Hoe werden die externe partijen aangesteld (overheidsopdracht, procedure 
enzovoort)?
b) Doet VLAIO nog een beroep op externe partijen voor de beoordeling van 
aanvraagdossiers (inclusief reguliere steunkanalen)? Zo ja:
i. Voor welke instrumenten gebeurt dat?
ii. Op basis van welke afwegingen werd daartoe beslist?
iii. Welke externe partijen worden daarvoor ingeschakeld?
iv. Wat is de concrete opdracht en rol van die externe partijen?
v. Welke vergoedingen worden daarvoor betaald aan die externe partijen? Graag 
een overzicht per opdrachtnemer.
vi. Hoe verloopt dat procesmatig (wanneer werd beslist om voor een bepaald 
dossier een beroep te doen op een externe partner, welke output leverde dat 
op, hoe ging VLAIO vervolgens om met die met het oog op de finale 
steunbeslissing enzovoort)?
vii. Voor hoeveel aanvraagdossiers wordt een beroep gedaan op externe partijen? 
Graag een overzicht per instrument en per externe partner.
viii. Hoe werden die externe partijen aangesteld (overheidsopdracht, procedure 
enzovoort)?
4. Uit het werkveld kreeg ik signalen dat bepaalde aanvraagdossiers voor een 
overbruggingslening al na enkele uren een weigeringsbeslissing kregen omdat uit de 
financiële analyse zou zijn gebleken dat er onvoldoende terugbetalingscapaciteit was. 
a) Hoe kan een degelijke financiële analyse in een tijdspanne van enkele uren worden 
uitgevoerd? Gebeurde dit deels geautomatiseerd of volledig manueel? Graag een 
toelichting bij de procesflow vanaf indiening aanvraag tot en met kennisgeving 
van de steunbeslissing (stappen, betrokken personen enzovoort) voor de 
overbruggingslening.
b) Graag een toelichting bij de procesflow vanaf indiening aanvraag tot en met 
kennisgeving van de steunbeslissing (stappen, betrokken personen enzovoort) 
voor de overige respectieve crisissteuninstrumenten (premies, leningen, 
waarborgen).
c) Hoeveel bedroeg de gemiddelde doorlooptijd (vanaf indiening aanvraag tot en met 
kennisgeving steunbeslissing) voor steunaanvragen? Graag een overzicht voor elk 
van de instrumenten (premies, leningen, waarborgen).
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 101 van 30 november 2023
van BOB SAVENBERG
1. Hierna een overzicht van het aantal ingediende en uitbetaalde aanvragen coronasteun.
Corona steunmaatregel  
(toestand 30/11/2023)Aantal
ingediende 
aanvragenAantal 
uitbetaalde 
dossiers
Hinderpremie inclusief dagpremie 132.341 106.342
Compensatiepremie 96.980 79.690
Ondersteuningspremie 35.880 34.710
Vlaams Beschermingsmechanisme 15.382 14.475
Nieuw Vlaams Beschermingsmechanisme 63.884 62.547
Vlaams Beschermingsmechanisme 3 57.717 56.678
Vlaams Beschermingsmechanisme 4 47.903 46.940
Vlaams Beschermingsmechanisme 5 48.975 48.095
Vlaams Beschermingsmechanisme 6 42.521 41.826
Vlaams Beschermingsmechanisme 7 45.243 44.506
Vlaams Beschermingsmechanisme 8 28.762 27.914
Vlaams Beschermingsmechanisme 9 21.667 20.788
Vlaams Beschermingsmechanisme 10 938 575
Vlaams Beschermingsmechanisme 11 1.816 1.239
Vlaams Beschermingsmechanisme 12 830 720
Corona Globalisatie Mechanisme 2020 861 522
Corona Globalisatie Mechanisme 2021 161 72
Eindtotaal 641.861 587.639
2. a-b) aantal aanvragen en goedkeuringsratio:
handelshuurlening: 2.495 aanvragen, 78,4% goedgekeurd
heropstartlening: 1634 aanvragen, 73,26% goedgekeurd
overbruggingslening COVID: 1.936 aanvragen, 52,48% goedgekeurd
overbruggingslening energie: 1.698 aanvragen, 44,23% goedgekeurd 
overbruggingslening oekraïne: (binnen dit product zijn nog aanvragen mogelijk 
tot 15/12/2023; de beoordeling van de aangevraagde dossiers is nog lopende) 
1.669 aanvragen, 35,23% goedgekeurd op 10/12/2023
b) goedkeuringsratio
supra
3. a) In het kader van de beoordeling van de aanvragen overbruggingslening werd voor 
diepgaandere analyse soms beroep gedaan op kredietanalisten van PMV en KPMG. 
Gelet op de snelheid waarmee de maatregelen operationeel werden gemaakt, werd 
er voor gekozen om capaciteit tot kredietanalyse te recruteren bij zowel VLAIO, PMV 
als KPMG. KPMG werd aangesteld na mini-competitie onder de raamovereenkomst 
die VLAIO heeft met acht dienstverleners. Deze raamovereenkomst kwam tot stand 
na een Europees bekendgemaakte overheidsopdracht. Aangezien de opdracht nog 
loopt, is er nog geen definitief bedrag van de kost bekend voor KPMG en ook nog 
geen exact aantal geanalyseerde dossiers. De kost zal vermoedelijk tussen de 
200.000 euro en 300.000 euro, inclusief btw liggen. De kost wordt betaald per 
geanalyseerd dossier. De opdracht van KPMG betreft het meer doorgedreven 
analyseren van de financiële situatie en de terugbetalingscapaciteit van de 
ondernemingen die een lening aanvroegen. KPMG werd vooral ingeschakeld voor 
ondernemingen die ofwel een hoger bedrag aanvroegen, ofwel naar het oordeel van 
VLAIO – die de eerste analyse maakte – een hoger risicoprofiel hadden. KPMG werd 
ook soms ingeschakeld indien de aanvrager na eerste negatieve beslissing door het 
kredietcomité bezwaar aantekende. KPMG levert een rapport op met de 
kredietanalyse. Dit geldt als advies aan het kredietcomité dat bestaat uit VLAIO en 
PMV. Het kredietcomité neemt de beslissing en kan dus afwijken van dit advies.
b) Bij de behandeling van aanvragen innovatiesteun is zoals algemeen bekend dikwijls 
een beoordeling door externe experten van toepassing. Daarnaast wordt ook voor 
ecologiesteun en Screen Flanders samengewerkt met externe experten. Dit is al 
jarenlang zo, en staat los van de getroffen maatregelen voor pandemie, oorlog in 
Oekraïne of energiecrisis. Er worden externe experten ingezet:
1) Voor innovatiesteun instrumenten die beslist worden door het Beslissingscomité 
van het Fonds voor Innoveren en Ondernemen.
Meer concreet gaat het om: Onderzoeksprojecten, Ontwikkelingsprojecten, 
ICON, TETRA, COOCK, Landbouwtrajecten, Baekeland mandaten en 
Innovatiemandaten.
Voor Ontwikkelingsprojecten met een gevraagde subsidie onder de 500.000 
euro alsook voor Haalbaarheidsstudies wordt doorgaans – in functie van de 
beschikbaarheid van interne expertise- gekozen voor een interne evaluatie 
zonder externe partijen. Als intern geen expertise beschikbaar is, kan ook een 
externe partij worden ingeschakeld. 
2) Voor de instrumenten van ECOLOGIESTEUN (STRES, Ecologiepremie+ en 
Green) wordt voor de evaluatie samengewerkt met VITO. 
3) In het kader van de steunmaatregel Screen Flanders wordt samengewerkt met 
het VAF (Vlaams Audiovisueel Fonds) voor communicatie, promotie en de 
dossierbehandeling, waarbij culturele experts  worden ingeschakeld in de 
beoordeling van de projecten. 
 
i. Het inschakelen van externe partijen voor de beoordeling van 
innovatiesteunprojecten is vastgelegd in de respectievelijke besluiten van de 
Vlaamse Regering van de instrumenten.
Voor ecologiesteun is de inschakeling van VITO geregeld via een VO-brede 
Beheersreglement met VITO waarbij VITO een aantal referentietaken 
uitvoert voor de Vlaamse Overheid, waaronder VLAIO. Prestaties die 
aanleiding geven tot een overschrijding van het budget opgenomen in het 
Beheersreglement worden afzonderlijk  door VITO aan VLAIO gefactureerd.
Voor Screen Flanders is er een samenwerkingsovereenkomst tussen VLAIO 
en VAF zodat beroep kan gedaan worden op de specifieke expertise bij het 
VAF omwille van haar jarenlange ervaring in de audiovisuele sector. Dit is 
vastgelegd in een samenwerkingsovereenkomst tussen VLAIO en VAF. Deze 
samenwerking die betrekking heeft op de inhoudelijke taken van  van 
dossierbehandeling inzake de ondersteuning van audiovisuele werken die 
voor de productie ervan bestedingen doen in Vlaanderen, is niet aan de 
wetgeving overheidsopdrachten  onderworpen. 
ii. 
1) Voor de innovatiesteun programma’s worden industriële en 
academische experten ingeschakeld op basis van hun specifieke 
expertise gelinkt aan de inhoud van een project. Deze worden 
doorgaans ad hoc benaderd. Daarnaast beschikt VLAIO over een 
expertendatabank van deskundigen die zichzelf aangemeld hebben, en 
geraadpleegd kunnen worden naargelang beschikbaarheid en 
expertise. 
2) Voor de instrumenten van ECOLOGIESTEUN wordt VITO ingeschakeld 
(zie boven) 
3) Voor Screen Flanders wordt VAF ingeschakeld voor zijn specifieke 
expertise in de Vlaamse audiovisuele sector.
iii.
1) Opdracht van externe deskundigen is een advies verlenen omtrent de 
kwaliteit en de impact van het project op basis van de 
beoordelingscriteria van de instrumenten. Op basis van dit advies wordt 
een beslissing tot steuntoekenning voorbereid.
2) Opdracht van VITO: VITO geeft advies op 2 niveaus: 1) het beoordelen 
van nieuwe technologieën op de limitatieve Lijst van Technologieën 
(LTL-lijst) voor de Ecologiepremie+, en 2) ondersteuning van de 
dossierbehandelaars in de beoordeling of een technologie waarvoor 
steun gevraagd wordt bij Strategische Ecologiesteun (STRES) of bij 
GREEN, in aanmerking komt.
Opdracht van VAF: samen met VLAIO staat VAF in voor de behandeling 
van de steunaanvragen en de communicatie en promotie van de 
steunmaatregel. 
iv.
1) Innovatiesteun: zie bijlage voor afgesproken vergoedingen.
2) VITO: het budget is enerzijds bepaald voor de verschillende 
referentietaken opgenomen in het Beheersreglement VITO en bedraagt 
voor onderzoek en adviezen door VITO in het kader van de 
Ecologiesteun jaarlijks 128.510 euro, verhoogd met de gefactureerde 
prestaties rechtstreeks aan VLAIO waarvoor jaar in het Fonds 
Innoveren en Ondernemen is voorzien van 101.000 euro.
3) Screen Flanders: voor de samenwerkingsovereenkomst vanaf 2024 
wordt een jaarlijkse kostprijs voorzien van 189.750 euro voor het 
behandelen van steunaanvragen van de steunmaatregel Screen 
Flanders en een bedrag van 97.750 euro voor de communicatie en het 
voeren van promotie voor de steunmaatregel Screen Flanders, samen 
287.500 euro per jaar.
v. zie boven. 
vi. Zoals eerder aangegeven geldt dat voor innovatiesteunprojecten voor alle 
O&O dossiers boven de 500.000 euro, en voor alle dossiers die in kader van 
oproepen worden ingediend.
Ecologiesteun: onderzoek en advies met betrekking tot technologieën op te 
nemen op de LTL-lijst is niet op dossierniveau. De LTL wordt periodiek 
aangepast bij ministerieel besluit, gemiddeld 2 tot 3 keer per jaar. ; in kader 
van GREEN- & STRES dient in gemiddeld een 30-tal aanvragen op jaarbasis 
advies verstrekt worden.Screen Flanders: de steunverlening wordt per 
oproep georganiseerd. Er zijn alle aanvragen per oproep (circa 20 op jaar 
basis) jaarlijks 2 oproepen waarop gemiddeld een 20-tal projecten intekenen
vii. Zie boven. 
4. Voor de overbruggingslening wordt geen gemiddelde doorlooptijd berekend. Bij de 
overbruggingslening werd inderdaad recent een dossier op enkele uren tijd beslist. Het 
dossier betrof een onderneming die al eerder een overbruggingslening had 
aangevraagd en verkregen, het betrof met andere woorden een al gekend dossier, 
waarvoor de parameters al onderzocht werden bij de eerdere aanvraag en er geen 
nieuwe gegevens beschikbaar waren op het ogenblik van de nieuwe aanvraag.
Het procesverloop voor aanvraag overbruggingslening
- Aanvraag via de applicatie, de applicatie checkt automatisch de parameters zoals 
opgenomen in het besluit van de Vlaamse Regering en kan op deze parameters 
een automatische negatieve beslissing nemen. De applicatie geeft ook een aantal 
signalen aan de projectadviseurs binnen VLAIO.
- Behandeling binnen VLAIO. Een aantal formele voorwaarden worden gecheckt. 
Indien het dossier ontvankelijk is voor beoordeling wordt het door minstens twee 
personen bekeken binnen VLAIO. Deze personen checken de voorgaanden van het 
dossier (vorige aanvragen, contacten ed.) en vragen binnen de abonnementen die 
VLAIO hiervoor heeft een rapport op bij verstrekkers van financiële informatie 
(Belfirst, Graydon, etc.). Er wordt nagegaan of het een onderneming in 
moeilijkheden is, een verbonden onderneming en of de verklaringen op eer van de 
onderneming o.a. op dit vlak kloppen, of er schulden zijn bij VLAIO, etc.. De 
minstens twee personen overleggen en nemen desgevallend een beslissing.
- Voor aangevraagde bedragen waarvoor het besluit van de Vlaamse Regering 
voorziet in een diepgaandere kredietanalyse en beslissing door het kredietcomité 
wordt met PMV overlegd welke ruimte er is om een kredietanalyse door de 
analisten van PMV te laten uitvoeren. Indien die er niet is, wordt KPMG aangesteld.
- Indien dit vereist is door het besluit van de Vlaamse Regering beslist het 
kredietcomité over de toekenning van de lening.
- Positief besliste dossiers worden overgemaakt aan PMV. PMV checkt of er 
achterstallige betalingen zijn bij producten van PMV. Indien die er zijn, wordt 
alsnog een negatieve beslissing genomen. Indien die er niet zijn, legt PMV een 
kredietovereenkomst voor aan de aanvrager. Als die ondertekend wordt, wordt het 
ontleende bedrag overgemaakt aan de aanvrager/kredietnemer. 
 
BIJLAGE
Expertvergoedingen innovatiesteun
