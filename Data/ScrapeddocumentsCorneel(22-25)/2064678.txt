title: Ongeschikte en onbewoonbare woningen - Inventaris
thema: Wonen
pdf link: https://docs.vlaamsparlement.be/pfile?id=2064678
thema link: https://www.vlaamsparlement.be/parlementaire-documenten/schriftelijke-vragen/1825845
SCHRIFTELIJKE VRAAG
nr. 278
van GUY D'HAESELEER
datum: 3 mei 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Ongeschikte en onbewoonbare woningen  -  Inventaris
De inventaris van ongeschikte en onbewoonbare woningen bevat alleen woningen die 
ongeschikt of ongeschikt en onbewoonbaar verklaard zijn met een besluit door de 
burgemeester van de desbetreffende gemeente/stad of met een besluit van de Vlaamse 
Regering (BVR). De inventaris wordt opgemaakt en beheerd door Wonen in Vlaanderen. De 
inventarisbeheerder krijgt een kopie van het besluit tot ongeschikt- of 
onbewoonbaarverklaring en neemt de woning onmiddellijk op in de inventarislijst. De 
datum van het besluit is de datum van opname.
Het besluit van de burgemeester geldt als registratieattest. Tegen het besluit kan beroep 
worden aangetekend bij de Vlaamse Regering, binnen de dertig dagen na betekening van 
het besluit. De Vlaamse Regering beslist dan binnen drie maanden na de ontvangst van 
het beroep.
Met de heffing op ongeschikte en onbewoonbare woningen, ook wel ‘krotbelasting’ 
genoemd, wil de Vlaamse overheid de verloedering van de leefomgeving tegengaan. De 
belasting is gericht op ongeschikt of onbewoonbaar verklaarde woningen of gebouwen.
1. Hoeveel woningen staan sinds 2022 tot heden op de lijst van 
ongeschikt/onbewoonbaar verklaarde woningen? Graag een overzicht, opgesplitst per 
provincie en gemeente waar de woning gelegen is.
2. Hoeveel woningen werden door de burgemeester ongeschikt/onbewoonbaar verklaard 
en hoeveel woningen werden door een besluit van de Vlaamse Regering 
ongeschikt/onbewoonbaar verklaard?
3. Hoe vaak werd er jaarlijks beroep aangetekend tegen het besluit van de 
burgemeester? In hoeveel gevallen werd dat in het voordeel van de eigenaar beslist 
en werd de woning niet ongeschikt/onbewoonbaar verklaard? Graag een overzicht, 
opgesplitst per provincie en gemeente.
4. Hoeveel woningen werden sinds 2022 tot heden geschrapt uit de lijst van 
ongeschikt/onbewoonbaar verklaarde woningen? Graag een overzicht, opgesplitst per 
provincie en gemeente.
5. Hoeveel bedraagt de ‘krotbelasting’ jaarlijks sinds 2022? Hoeveel werd door de 
Vlaamse Belastingdienst (VLABEL) geïnd?
6. Hoeveel panden werden vrijgesteld van de bewuste heffing sinds 2021? Graag een 
overzicht, opgesplitst per voorwaarde tot vrijstelling.
7. In hoeveel gevallen werd de heffing opgeschort sinds 2022? Graag opsplitsing per 
provincie.
8. Hoe verhouden die cijfers zich tot de voorgaande jaren? Is er een daling of stijging 
merkbaar? Zijn er nog bijkomende initiatieven gepland?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 278 van 3 mei 2024
van GUY D’HAESELEER
1. Eind 2022 stonden er in totaal 9754 woningen op de Vlaamse inventaris van ongeschikt 
en onbewoonbaar verklaarde woningen. Bijlage 1 bevat een overzicht per gemeente. 
De cijfers voor 2023 zijn nog niet beschikbaar.
Provincie # op inventaris einde 2022
Antwerpen 2654
Limburg 853
Oost-Vlaanderen 2556
Vlaams-Brabant 1677
West-Vlaanderen 2014
Totaal 9754
2. In 2022 werden 4663 besluiten ongeschiktheid of ongeschikt- en onbewoonbaarheid 
opgesteld: 4296 besluiten in het kader van de administratieve procedure (Vlaamse 
Codex Wonen) en 367 onbewoonbaarheidsbesluiten op basis van artikel 135 van de 
Nieuwe Gemeentewet. Deze besluiten werden allemaal opgemaakt door de 
burgemeester. De minister van Wonen kan een woning in beroep ook ongeschikt of 
ongeschikt en onbewoonbaar verklaren (zie antwoord op deelvraag 3).
 Besluiten OG/OB Besluiten OB NGW
Antwerpen 1218 101
Limburg 351 44
Oost-Vlaanderen 1277 113
Vlaams-Brabant 555 40
West-Vlaanderen 895 69
Totaal 4296 367
3. In 2022 werden 348 beroepschriften ingediend voor 602 woningen. Van die woningen 
werden er 352 ongeschikt en/of onbewoonbaar verklaard door de minister en voor 107 
woningen werd een besluit conform of niet ongeschikt of niet ongeschikt en 
onbewoonbaar genomen. 
De aantallen per gemeente zijn terug te vinden in bijlage 2.
Provincie beroepsschriften Woningen Woningen met MB conform
Antwerpen 126 210 40
Limburg 32 48 7
Oost-Vlaanderen 71 87 26
Vlaams-Brabant 53 159 21
West-Vlaanderen 66 98 12
Eindtotaal 348 602 106
4. In 2022 werden 3797 woningen geschrapt van de inventaris van ongeschikt en 
onbewoonbaar verklaarde woningen. De aantallen per gemeente zijn terug te 
vinden in bijlage 3.
Provincie # geschrapt van VIVOO in 2022
Antwerpen 812
Limburg 328
Oost-Vlaanderen 1284
Vlaams-Brabant 482
West-Vlaanderen 891
Totaal 3797
5. Sinds aanslagjaar 2021 is de basis voor de berekening van de Vlaamse heffing een 
forfaitair bedrag, dat jaar na jaar stijgt zolang de woning op de inventaris blijft staan. 
De Vlaamse heffing voor 2023 bedraagt 2.500 euro voor een woning die 1 jaar op de 
inventaris staat. 
Voor aanslagjaar 2023 werden 807 aanslagbiljetten aangemaakt voor een totaal bedrag 
van 4,6 miljoen euro (status 31/12/2023); voor aanslagjaar 2022 waren dat er 1.143, 
voor een totaal bedrag van 5,8 miljoen euro (status 31/12/2023). Omdat de inkohiering 
per kwartaal gebeurt, is het cijfer voor 2023 nog niet volledig: het laatste kwartaal van 
2023 wordt pas verzonden in 2024.
Over de gemeentelijke heffingen kunnen geen cijfers gegeven worden.
6. In 2021 en 2022 werden in totaal 524 vrijstellingen van de Vlaamse heffing toegekend 
door het agentschap Wonen in Vlaanderen. De meeste vrijstellingen (66%) waren van 
het type ‘overmacht’.
De gemeenten met een eigen heffing kunnen ook vrijstellingen toekennen. Deze 
aantallen zijn bij het agentschap Wonen in Vlaanderen niet gekend.
Type vrijstelling toegekend door 
Wonen in Vlaanderen# toegekend in 
2021+2022
Enige woning als hoofdverblijfplaats 71
Onteigening 3
Overmacht 345
Ramp 105
Totaal 524
7. In 2022 werd voor 902 woningen de heffing opgeschort: 61% na overdracht zakelijk 
recht en 39% omdat de woning werd gerenoveerd.
Type opschorting Provincie # toegekend in 2022
Antwerpen 73
Limburg 79
Oost-Vlaanderen 94
Vlaams-Brabant 200Na overdracht zakelijk 
recht
West-Vlaanderen 104
Antwerpen 48
Limburg 100
Oost-Vlaanderen 45
Vlaams-Brabant 117Renovatie
West-Vlaanderen 42
Totaal  902
8. Het aantal opnames op de inventaris lag in 2022 het hoogst, evenals het aantal 
schrappingen. Eind 2022 telt de inventaris het hoogst aantal woningen.
Ook het aantal besluiten tot ongeschikt en/of onbewoonbaarverklaring van een woning 
door de burgemeester lag nooit eerder zo hoog als in 2022.
Het aantal vrijstellingen en opschortingen dat door het agentschap Wonen in Vlaanderen 
werd toegekend aan woningen op de inventaris ligt in 2022 iets lager dan in 2021 (toen 
het hoogste aantal werd bereikt). Het totaal aantal lopende vrijstellingen en 
opschortingen was eind 2022 iets lager dan eind 2021.361641134320
32744718
3116 3051 29613299
379778238534947691739754
2018 2019 2020 2021 2022
Geïnventariseerd in jaar # geschrapt in jaar # op inventaris einde jaar
37744065
30334296
2019 2020 2021 2022
De voorgaande cijfers tonen vooral aan dat de gemeenten alsmaar meer inzetten op 
het aanpakken van woningkwaliteitsproblemen. Ze doen dat op verschillende manieren, 
zowel preventief (bijvoorbeeld door het conformiteitsattest te verplichten) als reactief 
(door initiatief te nemen als er woningkwaliteitsproblemen gesignaleerd worden). Dat 
resulteert in een groeiend aantal conformiteitsattesten, maar ook in een verhoogd 
aantal besluiten tot ongeschikt- en onbewoonbaarverklaring. Tegelijk zien we dat ook 
het aantal schrappingen uit de inventaris in 2022 piekt. Dat toont aan dat onze 
handhaving werkt en dat alsmaar meer eigenaars hun woningen in orde brengen. 
BIJLAGEN
1.Aantal woningen op inventaris van ongeschikt en onbewoonbaar verklaarde woningen 
op 31.12.2022
2.Aantal woningen met beroepsdossier in 2022
3.Aantal woningen geschrapt van de inventaris van ongeschikt en onbewoonbaar 
verklaarde woningen in 2022958 96110951397
11022677
2392 23622889 2878
2018 2019 2020 2021 2022
# toegekend in jaar # lopend op einde jaar
