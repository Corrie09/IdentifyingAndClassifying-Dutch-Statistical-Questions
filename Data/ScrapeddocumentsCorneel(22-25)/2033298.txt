title: Varkensstallen - Ongevallen met mestputten
thema: Dierenwelzijn
pdf link: https://docs.vlaamsparlement.be/pfile?id=2033298
thema link: https://www.vlaamsparlement.be/parlementaire-documenten/schriftelijke-vragen/1792070
SCHRIFTELIJKE VRAAG
nr. 227
van LUDWIG VANDENHOVE
datum: 8 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Varkensstallen  -  Ongevallen met mestputten
Regelmatig verschijnen berichten in de media over ongevallen in varkensstallen waar de 
varkens in de mestputten belanden omdat de stalvloer het begeeft. In de brandweerzone 
Westhoek is er daarvoor een speciaal dierenreddingsteam (DRT-team).
1. Heeft de minister een overzicht van het aantal van dit soort incidenten? Zo ja, hoeveel 
van dit soort ongevallen kwamen voor? Graag een overzicht per jaar van 2019 tot en 
met 2023.
2. Worden varkensstallen er systematisch op gecontroleerd? 
a) Zo ja, hoeveel controles van de stalvloer werden uitgevoerd? Graag een overzicht 
per jaar van 2019 tot en met 2023.
b) Bij hoeveel van die controles bleek de stalvloer niet in orde?Graag een overzicht 
per jaar van 2019 tot en met 2023.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 227 van 8 januari 2024
van LUDWIG VANDENHOVE
1. Er worden geen afzonderlijke cijfers bijgehouden specifiek over het aantal ongevallen 
met mestputten. 
2. De schade aan roostervloeren in varkensstallen ontstaat doorgaans omdat de 
onderkant van de betonnen vloeren en de onderliggende constructie in contact komen 
met de gassen uit de mest. Zo ontstaat na verloop van tijd immers betonrot. Maar 
het probleem hierbij is dat aan de bovenkant van de vloer meestal niets te zien is. De 
enige manier om deze vloeren goed te controleren is om in een lege stal de vloer eruit 
te lichten en de onderkant te inspecteren. Dit kan niet systematisch gebeuren. Er 
wordt daarom vooral ingezet op sensibilisering van de varkenshouders, door hen erop 
te wijzen dat ze hun vloeren regelmatig moeten controleren en deze tijdig moeten 
vervangen.
