title: De Lijn - Agressie tegenover personeelsleden
thema: Mobiliteit en Verkeer
pdf link: https://docs.vlaamsparlement.be/pfile?id=2049171
thema link: https://www.vlaamsparlement.be/parlementaire-documenten/schriftelijke-vragen/1803504
SCHRIFTELIJKE VRAAG
nr. 682
van ELS ROBEYNS
datum: 14 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Agressie tegenover personeelsleden
Met de regelmaat van de klok bereiken ons berichten over agressie tegenover chauffeurs 
van De Lijn. Dat kunnen we natuurlijk niet tolereren. Chauffeurs melden ons dat er op de 
bussen van De Lijn vaak defecten zijn aan de digitale radio. Die problemen zouden al even 
aanslepen en te maken hebben met aanhoudende softwareproblemen. Als de radio niet 
werkt, is er ook geen mogelijkheid voor de chauffeur om contact op te nemen bij een 
mogelijk geval van agressie. In de aanpak van agressie speelt het afsluiten van stuurposten 
een grote rol.
1. Hoeveel meldingen van agressie tegenover personeelsleden van De Lijn werden de 
voorbije jaren geregistreerd? Graag een overzicht voor 2020, 2021, 2022 en 2023, 
opgedeeld per provincie en per vervoerregio.
2. Hoeveel dagen waren personeelsleden van De Lijn werkonbekwaam na een geval van 
agressie? Graag een overzicht voor 2020, 2021, 2022 en 2023, opgedeeld per 
provincie en per vervoerregio.
3. Is er een probleem met de digitale radio, zoals aangegeven door verschillende 
chauffeurs? Graag een overzicht van het aantal bussen dat te kampen had met 
defecten aan de radio in 2020, 2021, 2022 en 2023.
4. Hoeveel bussen telt De Lijn vandaag? Hoeveel daarvan zijn uitgerust met een 
afgesloten stuurpost? Graag een overzicht per provincie, vervoerregio en stelplaats.
5. In welk tijdpad voorziet de minister voor het verder uitrollen van de afgesloten 
stuurposten?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 682  van 14 februari 2024
van ELS ROBEYNS
1. Voor de jaren 2020, 2021 en 2022 verwijs ik naar schriftelijke vraag nr. 82 van 12 
oktober 2023. De cijfergegevens die aangeleverd werden, gaan steeds over het aantal 
feiten dat gepleegd wordt (één melding kan meerdere feiten omvatten). De 
cijfergegevens zijn de verbale en fysieke agressiefeiten tegen alle medewerkers van 
De Lijn.
Sinds de reorganisatie van De Lijn eind 2018 wordt er met zones gewerkt: Zone Oost 
bestaat uit de provincies Antwerpen en Limburg, alsook Leuven/Mechelen; Zone West 
bestaat uit de provincies Oost- en West-Vlaanderen en de Brusselse Rand.
2. De agressiegerelateerde arbeidsongevallen worden alleen op VVM niveau 
gerapporteerd. Voor de jaren 2020, 2021 en 2022 verwijs ik naar schriftelijke vraag 
nr. 82 van 12 oktober 2023.
 2023
Dagen werkverlet 5348
3. De Lijn laat weten dat er af en toe meldingen zijn van incidenten met de 
radioverbinding. Er is echter geen eenvormige rapportering voor alle voertuigen (regie 
en exploitant). 
4. Een overzicht van de vloot is terug te vinden in het jaarverslag van De Lijn. Op 
31/01/2024 waren 604 bussen uitgerust met een veiligheidsstuurpost. Een verdere 
opsplitsing kan De Lijn momenteel niet aanreiken.
5. Het streven is om voor de zomer 2024 alle bussen in regie uit te rusten met een 
veiligheidsstuurpost, onder voorbehoud van de leveringen van onderdelen en de 
beschikbaarheid van voertuigen voor inbouw.Feiten 2023
Zone Oost 833
Zone West 720
