title: EU-crisissteun voor appeltelers, biologische vlees- en pluimveehouders en producenten van geitenmelk - Verdeling
thema: Landbouw
Visserij
pdf link: https://docs.vlaamsparlement.be/pfile?id=2019249
thema link: https://www.vlaamsparlement.be/parlementaire-documenten/schriftelijke-vragen/1782853
SCHRIFTELIJKE VRAAG
nr. 94
van ARNOUT COEL
datum: 29 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
EU-crisissteun voor appeltelers, biologische vlees- en pluimveehouders en producenten 
van geitenmelk  -  Verdeling
Om landbouwers te ondersteunen die te lijden hebben onder de aanhoudend hoge 
inputkosten en diverse markt- en handelsgerelateerde problemen, besliste de Europese 
Commissie om een extra pakket aan financiële ondersteuning vrij te maken. Vlaanderen 
ontvangt daarvoor 1.812.484 euro, waarvan de helft voorbehouden is voor de appelteelt 
en de andere helft voor de biologische dierlijke sector en de geitenmelkproducenten.
Het Departement Landbouw en Visserij zal nagaan welke landbouwers aan de voorwaarden 
voldoen en het steunbedrag berekenen voor elke landbouwer. Op die wijze kan het 
departement de steun toekennen zonder aanvraagprocedure, en dus de administratieve 
lasten voor de landbouwers tot het minimum beperken. Daardoor zou er eind januari 2024 
al uitbetaald kunnen worden.
Voor de appeltelers is ‘de minimis’-drempel 1 ha en ontvangen ze tot 8 ha 300 euro 
steun/ha. Het resterende budget wordt pro rata verdeeld over de overblijvende hectares 
boven de 8 ha.
Voor de biologische dierlijke sector en de geitenmelkproductie wordt er eveneens met een 
‘de minimis’-drempel van aantal dieren gewerkt. De bedrijfsgrootte wordt nadien omgezet 
in grootvee-eenheden. Aan de hand van het aantal grootvee-eenheden op een bepaald 
bedrijf wordt dan een quotiënt bepaald dat met het basisbedrag vermenigvuldigd wordt.
1. Hoeveel verschillende appeltelers zullen crisissteun ontvangen? Wat is de gemiddelde 
bedrijfsgrootte van de appeltelers (in ha) en wat is het gemiddelde en totale 
steunbedrag dat de Vlaamse appeltelers zullen ontvangen? Graag een opsplitsing per 
provincie.
2. Hoeveel verschillende bedrijven in de biologische dierlijke sector zullen crisissteun 
ontvangen? Wat is de gemiddelde bedrijfsgrootte (in grootvee-eenheden) en wat is 
het gemiddelde en totale steunbedrag dat de Vlaamse biologische dierlijke 
producenten zullen ontvangen? Graag een opsplitsing per provincie. 
3. Hoeveel verschillende geitenmelkproducenten zullen crisissteun ontvangen? Wat is de 
gemiddelde bedrijfsgrootte (in grootvee-eenheden) en wat is het gemiddelde en totale 
steunbedrag dat de Vlaamse geitenmelkproducenten zullen ontvangen? Graag een 
opsplitsing per provincie.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 94 van 29 november 2023
van ARNOUT COEL
De gevraagde cijfers zullen ter beschikking zijn na de uitbetalingen die conform de 
Europese bepalingen tegen 31 januari 2024 moeten uitgevoerd zijn.
