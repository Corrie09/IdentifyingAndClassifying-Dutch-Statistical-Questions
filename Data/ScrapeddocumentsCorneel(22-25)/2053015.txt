title: Openbare verlichting gemeenten - Rationeel energiegebruik
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2053015
thema link: https://www.vlaamsparlement.be/parlementaire-documenten/schriftelijke-vragen/1809115
SCHRIFTELIJKE VRAAG
nr. 404
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Openbare verlichting gemeenten  -  Rationeel energiegebruik
Een goede straatverlichting draagt bij tot de veiligheid van de openbare weggebruiker. 
Vlaanderen doet veel inspanningen op het vlak van openbare verlichting door te streven 
naar het gebruik van energiezuinige technologieën.
Een van de zaken die bijdragen tot besparing is het doven van de openbare verlichting op 
autosnelwegen.
Een andere is het engagement om de gemeentelijke openbare verlichting volledig te 
verledden tegen 2030. 
268 van de 300 gemeenten zouden het project ‘Licht als een dienst’ van Fluvius al 
onderschreven hebben. De voortgang wordt door Fluvius en het Netwerk Klimaat 
opgevolgd en gerapporteerd aan het Vlaams Energie- en Klimaatagentschap (VEKA). 
1. Hoeveel bedraagt de energiefactuur voor 2023 voor de gemeenten? Graag totale 
factuur en opdeling naar
a) GWH;
b) energiefactuur in euro;
c) provinciale verdeling. 
2. Wat is het geschatte besparingspotentieel voor 2024 voor de gemeenten die 
intekenden op het project van Fluvius? Graag totaal geschat besparingspotentieel en 
opdeling naar
a) GWH;
b) energiefactuur in euro;
c) provinciale verdeling. 
3. Wat is het reële besparingspotentieel dat de gemeenten konden realiseren in 2023 
door verledding van hun verlichting door te voeren? Graag totaal besparingspotentieel 
en opdeling naar
a) GWH;
b) energiefactuur in euro;
c) provinciale verdeling. 
4. Kan de minister een schatting geven van het totale geïnstalleerde vermogen (Mw) 
van de gemeentelijke openbare verlichting in Vlaanderen in 2023? Graag voor het 
jaar 2023 en opdeling naar
a) GWH;
b) provinciale verdeling. 
5. Welke werken hebben de gemeenten uitgevoerd om de openbare verlichting qua 
energieverbruik te rationaliseren? Graag de top 3 van de ingrepen voor 2023 en 
opdeling naar
a) provincie; 
b) timing; 
c) kostprijs.
6. Als men niet intekent op het project van Fluvius ‘Licht als een dienst’, kan men ook op 
andere manieren de doelstelling tot volledige verledding tegen 2030 realiseren. 
Welke andere manieren werden het meest ingeroepen in de voorbije jaren? Op welke 
manier kan Vlaanderen de gemeenten daarin ondersteunen? 
7. Fluvius engageerde zich om de verledding te versnellen naar eind 2028. De 
gewestwegen op het grondgebied van de gemeenten in beheer van het Agentschap 
Wegen en Verkeer (AWV) zouden worden omgebouwd tegen 2025. 
In welke mate is die versnelling haalbaar? Wat is de prognose? 
Deze vraag werd gesteld aan de ministers Demir (404) en Peeters (730)
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD 
op vraag nr. 404 van 1 maart 2024  
van ROBRECHT BOTHUYNE
1. Onderstaande tabel van Fluvius geeft een overzicht voor 2023 van het energieverbruik 
voor openbare verlichting voor de gemeenten per provincie.
Verbruik (GWh)
Jaar Antwerpen LimburgOost-
VlaanderenVlaams-
BrabantWest-
VlaanderenTOTAAL
2023 76,9 41 66,3 44,8 61 289,9
Over de impact in euro op de energiefactuur kan geen informatie gegeven worden. De 
kost is afhankelijk van het energiecontract dat een lokaal bestuur afsluit met zijn 
energieleverancier.
2. In 2022 werden er inschattingen gemaakt door Fluvius van het besparingspotentieel 
voor alle Vlaamse lokale besturen samen. Hierbij werd vooral gerekend met het effect 
van de verledding. Een ledtoestel verbruikt +/- 45% minder energie dan een klassiek 
verlichtingstoestel. 
Vergeleken met het energieverbruik in 2015 (423 GWh) wordt het energieverbruik in 
2024 op basis van de verledding ingeschat op 339,4 GWh. In realiteit zal het verbruik 
nog lager liggen omdat er nog geen rekening werd gehouden met het dimmen van de 
verlichtingstoestellen. Bovendien werden in het najaar van 2022 energiebesparende 
maatregelen genomen die bij een aantal lokale besturen nog in uitvoering zijn.
3. Onderstaande tabel van Fluvius geeft een overzicht van de reële besparingen die de 
gemeenten konden realiseren in 2023 t.o.v. 2022.
Besparing (GWh)
Jaar Antwerpen LimburgOost-
VlaanderenVlaams-
BrabantWest-
VlaanderenTOTAAL
2023 8,2 6,1 13,1 14,3 11 52,8
Over de impact in euro op de energiefactuur kan geen informatie gegeven worden. De 
kost is afhankelijk van het energiecontract dat een lokaal bestuur afsluit met de 
energieleverancier.
4. Onderstaande tabel van Fluvius geeft een overzicht van het totale geïnstalleerde 
vermogen van de gemeentelijke openbare verlichting in Vlaanderen in 2023 per 
provincie.
5. Het grootste aandeel van de werken in 2023 betrof volgens Fluvius de ombouw naar 
ledverlichting. Daarnaast was er de keuze om een deel van de openbare verlichting te Opgesteld vermogen (MW)
Jaar Antwerpen Limburg Oost-
VlaanderenVlaams-
BrabantWest-
VlaanderenTOTAAL
2023 23 13 21 15 20 92
doven, al zijn een aantal lokale besturen hier nu op teruggekomen. En op de derde 
plaats komt het (dieper) dimmen van de interactieve verlichtingstoestellen dat een 
groter aandeel begint te krijgen omwille van het stijgend aantal interactieve 
verlichtingstoestellen (380.220 eind februari 2024).  
Onderstaande tabel van Fluvius geeft een overzicht van de reële definitieve 
investeringsbedragen voor de lokale besturen die hun patrimonium hebben ingebracht 
bij de distributienetbeheerder.
 
De cijfers weerspiegelen voornamelijk de investeringen in verledding. Het doven van 
de openbare verlichting werd al in de loop van 2023 door een aantal lokale besturen 
bijgestuurd en deze kosten zijn een fractie van de investeringen in verledding. Voor het 
(dieper) dimmen van de interactieve verlichtingstoestellen worden geen extra kosten 
aangerekend. 
Investeringsbedragen (miljoen euro – excl. btw)
Jaar Antwerpen Limburg Oost-
VlaanderenVlaams-
BrabantWest-
VlaanderenTOTAAL
2023 15,1 9,5 11,5 12 15,2 63,4
6. Het ‘licht als een dienst’-aanbod van Fluvius houdt in dat lokale besturen de verledding 
via hun distributienetbeheerder kunnen financieren en dat de beslissing tot en 
aanrekening van de projecten op een voor het lokale bestuur eenvoudigere manier kan 
gebeuren. Aan de lokale besturen die niet ingetekend hebben, wordt dezelfde 
dienstverlening aangeboden maar gebeurt de financiering door het lokaal bestuur zelf. 
Ook hier wordt er in overleg met het lokaal bestuur met projecten en actieplannen 
gewerkt om de verledding te realiseren. Het einddoel blijft voor alle lokale besturen 
hetzelfde.
7. In 2023 heeft Fluvius 131.599 toestellen vervangen door ledverlichtingstoestellen en 
waren er op het einde van dat jaar in totaal 1.188.115 verlichtingstoestellen. De 
komende jaren zullen een gelijkaardig aantal toestellen vervangen worden om eind 
2028 een verleddingsgraad van ongeveer 100% te realiseren. 
Eind februari (2024) was 48,33% van de openbare verlichting in beheer van Fluvius 
naar led omgebouwd. Dit betekent dat Fluvius en de lokale besturen op schema zitten 
om het doel eind 2028 te realiseren.
De ombouw naar led van de openbare verlichting in beheer van het Agentschap Wegen 
en Verkeer (AWV) zit op schema om tegen 2025 af te ronden.
