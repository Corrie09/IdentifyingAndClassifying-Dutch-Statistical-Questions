title: Verkeersveiligheid schoolomgevingen - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2052659
thema link: https://www.vlaamsparlement.be/parlementaire-documenten/schriftelijke-vragen/1808089
SCHRIFTELIJKE VRAAG
nr. 719
van BRECHT WARNEZ
datum: 29 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid schoolomgevingen  -  Stand van zaken
De verkeersveiligheid aan schoolomgevingen is cruciaal. Het is daarom belangrijk lokale 
besturen aan te moedigen om de verkeersveiligheid te verbeteren.
Volgens het besluit van de Vlaamse Regering houdende de regeling van subsidies aan 
gemeenten in het kader van veilige schoolomgevingen van 29 maart 2019 kunnen 
gemeenten en steden een subsidie aanvragen voor projecten die erop gericht zijn de 
verkeersveiligheid van schoolomgevingen te verbeteren. De gemeenten kunnen een 
subsidie aanvragen voor de uitgaven voor verkeerssignalisatie en uitgaven voor kleinere 
infrastructurele maatregelen die de verkeersveiligheid in de schoolomgeving verhogen.
Gelieve de gevraagde gegevens in een Excel-bestand weer te geven.
1. Wat is het totale subsidiebedrag dat in 2023 werd toegekend om veiligere 
schoolomgevingen te creëren? Graag een overzicht per provincie.
2. Welke projecten die schoolomgevingen veiliger maken, werden in 2023 gesubsidieerd? 
Graag een overzicht voor de provincie West-Vlaanderen, per gemeente, de locatie van 
het project, een omschrijving van het project en het bijhorende subsidiebedrag.
3. Is de minister tevreden met het aantal projecten?
a) Plant ze initiatieven om lokale besturen die rond dat thema niet of minder actief 
zijn te sensibiliseren?
b) Zo ja, wat is het plan van aanpak met timing en budget?
4. Hoe beoordeelt de minister de geografische spreiding van het aantal aangepakte 
schoolomgevingen in Vlaanderen?
a) Zijn er volgens de minister regio’s of besturen waar men te weinig aandacht heeft 
voor veilige schoolomgevingen?
b) Zo ja, wat zal ze ondernemen?
5. Merkt de minister dat de subsidies in bepaalde regionale gebieden of provincies sterker 
aangevraagd en toegekend worden dan in andere? Wat zijn de uitschieters? Ziet de 
minister redenen daartoe?
6. a) Hoe evalueert de minister de subsidiëring en de resultaten daarvan tijdens deze 
legislatuur?
b)Wat zijn de positieve en de negatieve elementen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 719 van 29 februari 2024
van BRECHT WARNEZ
1. In Vlaanderen kende ik in 2023 in totaal een subsidiebedrag van € 1.570.411,66 toe 
voor het (her)inrichten van veilige schoolomgevingen. Het aandeel van iedere 
provincie hierin is in onderstaande tabel weergegeven.
Provincie Som van subsidiebedrag (50% met max 25.000 per 
schoolomgeving)
OVL € 326.118,18
VLB € 108.572,69
ANT € 298.438,50
LIM € 356.161,57
WVL € 481.120,72
Eindtotaal € 1.570.411,66
2. De tabel hieronder geeft de West-Vlaamse gemeenten weer die in 2023 een 
goedkeuring ontvingen voor de subsidie voor het veiliger maken van 
schoolomgevingen op hun grondgebied. Het gaat over 12 West-Vlaamse gemeenten 
die een aanvraag indienden voor in totaal 56 schoolomgevingen.
De kolom “aard van de maatregelen” geeft de gesubsidieerde projecten weer per 
aanvraag. De exacte locatie van het project moet niet worden opgegeven in het 
aanvraagformulier. Er kan bijgevolg geen exacte locatie per project weergegeven 
worden. 
Gemeente Aantal 
schoolomgevingen Subsidiebedrag (50% 
met max 25.000 € per 
schoolomgeving) Aard van de 
maatregelen
Avelgem 1 €  6.655,00 slagboom 
schoolstraat
Bredene 7 € 10.822,13 thermoplastische 
markeringen
regenboogzebra-
paden
Brugge 10 € 37.506,65 straatmeubilair
thermoplastische 
markeringen
Gistel 3 € 52.562,05 fietsstraat
fietssuggestie-
stroken
thermoplastische 
markeringen
rijbaankussen
verkeersborden
fietsbeugels
straatmeubilair
Harelbeke 1 € 25.000,00 fietsenstalling
Hooglede 3 € 56.813,51 scan- en 
beloningssysteem
eenrichtingsverke
er
herinrichten 
kruispunten
Ingelmunster 2 € 11.809,07 fietszone
Koksijde 9 € 3.314,30 thermoplastische 
markeringen
Lendelede 1 € 12.490,25 aanleg voetpad
octopusbeugels
Meulebeke 2 € 17.224,31 octopuspalen en -
beugels
verlichting 
zebrapad
thermoplastische 
markeringen
Roeselare 10 € 199.745,55 thermoplastische 
markeringen
markeringen
octopus 
straatmeubilair
fietsenrekken
aanpassingen 
voetpaden
aanpassingen 
parkeerstroken
groenaanleg
dynamische zone 
30
Torhout 7 € 47.177,90 Fietssuggestie-
stroken
veilige doorsteek
verkeersborden
fietszone
herinrichten 
parking
straatmeubilair
3. In het dossierjaar 2023 zijn 266 schoolomgevingen verkeersveiliger gemaakt in 
Vlaanderen, waarvan 56 schoolomgevingen in 12 gemeenten in West-Vlaanderen. Om 
het aantal projecten te beoordelen, kijk ik naar het totale aantal van de voorbije jaren. 
Schoolomgevingen worden immers niet ieder jaar opnieuw aangepakt. 
Sinds 2019 zijn 445 aanvragen goedgekeurd t.e.m. het aanvraagjaar 2023 om in 
totaal 1903 schoolomgevingen verkeersveiliger te maken. Het veiliger maken van het 
verkeer in die omgevingen is cruciaal en verdient continu aandacht. Op de subsidie 
blijf ik bijgevolg inzetten. Naast de financiële steun lanceerde ik in het najaar van 
2023 de inspiratiebundel voor de aanpak van veilige schoolomgevingen. Op basis van 
de aanvragen en de vragen in de mailbox bleek immers dat de lokale besturen die 
extra inspiratie zeker kunnen gebruiken. 
Momenteel zijn er op Vlaams niveau geen extra sensibiliseringscampagnes specifiek 
voor het benadrukken van de verkeersveiligheid in schoolomgevingen voorzien.
4. Mijn administratie voerde in juli 2021 een beleidsmatig onderzoek uit a.d.h.v. 
gegevens van de aanvragen die toen voorhanden waren. Ook de geografische 
spreiding komt hierin aan bod. Daaruit bleek dat deze spreiding omvangrijk is. Ook 
het evaluatieonderzoek van de subsidie, dat binnenkort gepubliceerd zal worden, 
toont deze spreiding aan. Een duidelijke reden voor het niet gebruikmaken van de 
subsidie kwam hier niet uit. Heel wat vragen aan niet-deelnemende gemeenten 
werden immers door hen niet beantwoord.  
5. Ook in 2023 gaat het grootste aandeel van het totale subsidiebedrag naar de provincie 
West-Vlaanderen. Het aantal gemeenten dat beroep deed op de subsidie is wel groter 
in Oost-Vlaanderen en Antwerpen, respectievelijk 19 en 16. Ook vorig jaar hadden de 
twee provincies een groter aantal gemeenten die de subsidie aanvroegen dan West-
Vlaanderen. West-Vlaamse gemeenten vragen gemiddeld dus grotere 
subsidiebedragen aan. De reden hiervoor is niet meteen duidelijk. 
6. Ik liet een evaluatieonderzoek uitvoeren van de subsidie voor veilige 
schoolomgevingen en de impact hiervan. Dit onderzoek is afgerond en hierover zal 
binnenkort gecommuniceerd worden. Het rapport zal bovendien, net zoals dat al 
eerder voor uitgevoerde onderzoeken het geval was, online op Vlaanderen.be te 
raadplegen zijn.
