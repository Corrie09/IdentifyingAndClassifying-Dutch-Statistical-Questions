title: Verkorte educatieve bacheloropleiding - Slaagpercentages
thema: Onderwijs en Vorming
pdf link: https://docs.vlaamsparlement.be/pfile?id=2038248
thema link: https://www.vlaamsparlement.be/parlementaire-documenten/schriftelijke-vragen/1798046
SCHRIFTELIJKE VRAAG
nr. 279
van HILÂL YALÇIN
datum: 25 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Verkorte educatieve bacheloropleiding  -  Slaagpercentages
Sinds enkele jaren kan iedereen die al een masterdiploma heeft behaald kiezen voor de 
verkorte educatieve masteropleiding: een programma van 60 studiepunten waarin men 
pedagogische en (vak)didactische vaardigheden in een praktijkgerichte opleiding verwerft. 
Voor geïnteresseerden die al aan het werk zijn, als leerkracht of buiten het onderwijs, kan 
de opleiding gespreid worden over meerdere academiejaren om zo de combinatie tussen 
werk en studeren mogelijk te maken. 
Het traject kan als flextraject gevolgd worden, waar de opleiding over twee academiejaren 
of meer gespreid wordt in samenspraak met een trajectbegeleider. Studenten die al aan 
de slag zijn in het onderwijs kunnen het LIO-traject (leraar in opleiding) volgen. Tot slot 
kan men ook een eenjarig voltijds dagtraject volgen. De opleiding promoot sterk de 
haalbaarheid van de combinatie werk-studeren. In de onderwijscommissie is deze 
opleiding al meermaals aan bod gekomen op basis van hoge uitvalcijfers.
1. Kan de minister een overzicht bezorgen van het aantal studenten in de verkorte 
educatieve bacheloropleiding die zijn afgestudeerd? Graag een vergelijking vanaf de 
start van de verkorte educatieve bacheloropleiding tot het huidige academiejaar.
2. Kan de minister een overzicht bezorgen van het aantal studenten die zijn gestart aan 
de verkorte educatieve bacheloropleiding maar doorheen hun traject de beslissing 
hebben genomen om het traject te beëindigen? Graag een vergelijking vanaf de start 
van de verkorte educatieve bacheloropleiding tot het huidige academiejaar.
3. Kan de minister een overzicht bezorgen van het slaagpercentage van het aantal 
studenten die het traject over twee academiejaren hebben afgelegd?
4. Kan de minister een overzicht bezorgen van het slaagpercentage van het aantal 
studenten die het traject over drie academiejaren hebben afgelegd?
5. Kan de minister een overzicht van het slaagpercentage van het aantal studenten die 
het traject over meer dan drie academiejaren hebben afgelegd?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 279 van 25 januari 2024
van HILÂL YALÇIN
De Vlaamse volksvertegenwoordiger vindt alle beschikbare informatie op de publiek 
beschikbare monitor van de lerarenopleiding via Monitor lerarenopleiding | Vlaams 
Ministerie van Onderwijs (vlaanderen.be). 
