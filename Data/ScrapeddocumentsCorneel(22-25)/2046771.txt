title: Snelheidsbeperking R8 Kortrijk - Handhaving
thema: Mobiliteit en Verkeer
pdf link: https://docs.vlaamsparlement.be/pfile?id=2046771
thema link: https://www.vlaamsparlement.be/parlementaire-documenten/schriftelijke-vragen/1801625
SCHRIFTELIJKE VRAAG
nr. 645
van CARMEN RYHEUL
datum: 7 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Snelheidsbeperking R8 Kortrijk  -  Handhaving
Sinds 1 maart 2019 is de snelheidsbeperking op de ring (R8) rond Kortrijk vastgelegd op 
90 kilometer per uur in plaats van 120 kilometer per uur. Vrachtwagens mogen nog slechts 
70 km per uur rijden, een maatregel die de leefkwaliteit van de omwonenden moest 
verbeteren, de geluidsoverlast verminderen en de verkeersveiligheid verhogen. 
Sinds augustus 2022 werkt het Agentschap Wegen en Verkeer (AWV) gefaseerd aan het 
complex van de A19 met de R8 en stond er maandenlang een mobiele flitspaal opgesteld 
in Bissegem. Verder werd er een flitscamera op de brug in Bissegem in de richting van 
Kortrijk boven de autosnelweg opgesteld.
1. Graag de cijfers over het aantal ongevallen en gewonden met wagens en vrachtwagens 
die sinds 2018 gebeurd zijn op de R8 (opsplitsing verkeersongevallen stoffelijke 
schade en lichamelijk letsel), opgesplitst per jaar.
2. Hoeveel snelheidscontroles werden sinds 2018 uitgevoerd door de federale politie? 
Graag een overzicht, opgesplitst per jaar.
3. Hoeveel snelheidsovertredingen/flitsboetes zijn er sinds 2018 telkens per controle 
vastgesteld? Graag een overzicht, opgesplitst per jaar.
4. Hoeveel snelheidsovertredingen/flitsboetes werden door de mobiele flitspaal in 
Bissegem vastgesteld (opgesplitst per maand) en welk bedrag werd in totaal geïnd?
5. Hoeveel snelheidsovertredingen/flitsboetes werden door de mobiele flitscamera op de 
brug in Bissegem vastgesteld (opgesplitst per maand) en welk bedrag werd in totaal 
geïnd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 645 van 7 februari 2024
van CARMEN RYHEUL
Hieronder vindt u een overzicht van het aantal ongevallen en gewonden met wagens en 
vrachtwagens die sinds 2018 gebeurd zijn op de R8:
 
Een correct en volledig overzicht van de snelheidscontroles, de vastgestelde 
overtredingen, de toegepaste boetes en de geïnde bedragen wordt door mijn administratie 
niet actief bijgehouden, omdat dit niet hun bevoegdheid is. Hiervoor dienen de 
politiediensten aangesproken te worden. 

