title: Executieoord Rieme Oostakker - Onderhoud
thema: Natuur en Milieu
pdf link: https://docs.vlaamsparlement.be/pfile?id=2001822
thema link: https://www.vlaamsparlement.be/parlementaire-documenten/schriftelijke-vragen/1764034
SCHRIFTELIJKE VRAAG
nr. 11
van STIJN DE ROO
datum: 28 september 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Executieoord Rieme Oostakker  -  Onderhoud
Het executieoord in Oostakker is de plaats waar 66 verzetsstrijders tijdens de Tweede 
Wereldoorlog door de Duitse bezetter werden geÃ«xecuteerd. Op 24 oktober 1944 heeft de 
stad Gent de opgravingen bevolen, met een identificatie van de lichamen, die er in het 
geheim waren terechtgesteld.
Op deze locatie worden ook 20 verzetslieden herdacht die omkwamen op de executieplaats 
van Rieme. 
Ik ontving de melding dat er begin september 2023 heel veel afval en oude bloemstukken 
liggen, waardoor het een verloederde indruk geeft.
Het gebrek aan onderhoud getuigt van weinig respect voor de gesneuvelden en 
nabestaanden, maar ook voor de regelmatige bezoekers van het executieoord.
Dit prachtige domein is eigendom van Vlaanderen en het beheer valt onder het Agentschap 
voor Natuur en Bos (ANB).
1. Wie of welke instantie is verantwoordelijk voor het onderhoud van het executieoord? 
Door wie wordt het onderhoud van het executieoord uitgevoerd? Met welke regelmaat?
2. Zal de minister de nodige stappen zetten om de nodige onderhoudswerken op korte 
termijn te laten uitvoeren? Zo ja, op welke termijn kan dat gebeuren?
3. Zal de minister de nodige afspraken maken zodat het domein in de toekomst op 
regelmatige tijdstippen het nodige onderhoud krijgt? Zo ja, welke afspraken zal de 
minister daaromtrent maken? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 11 van 28 september 2023
van STIJN DE ROO
1. Het onderhoud wordt opgenomen door de provincie Oost-Vlaanderen. Jaarrond gebeurt 
het groenonderhoud via een overeenkomst met een sociale werkplaats; dit omvat 
maaien, scheren en netjes houden. Eenmaal per jaar worden alle monumenten 
gereinigd en kleine herstellingen uitgevoerd. Het weghalen van de oude kransen is mee 
opgenomen. De afspraak omtrent onderhoud en instandhouding is een beslissing van 
de Bestendige Deputatie.
2. Ik heb de opdracht gegeven aan mijn diensten om af te stemmen met de provinciale 
diensten om de situatie te evalueren en het nodige te doen om het afval te verwijderen. 
3. Het budgetplan 2024 van het Agentschap voor Natuur en Bos voorziet in een budget 
om een inrichtingsstudie op te maken voor het executieoord en het militaire domein 
teneinde beide deelgebieden beter te integreren in de groenpool Wonderwoud. 
Aanvullend worden afspraken gemaakt m.b.t. het toekomstige beheer van het 
executieoord. Gezien het specifieke beheer van het executieoord ben ik voorstander 
om het beheer over te dragen aan een lokale overheid. De verkennende gesprekken 
hierover zijn lopende.
