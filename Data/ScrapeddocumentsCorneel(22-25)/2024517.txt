title: Geïntegreerd investeringsprogramma (GIP) 2024 - E313 Hasselt, Lummen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024517
thema link: https://www.vlaamsparlement.be/parlementaire-documenten/schriftelijke-vragen/1784746
SCHRIFTELIJKE VRAAG
nr. 348
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  E313 Hasselt, Lummen
In het GIP 2024 vinden we alle investeringen terug die de zeven verschillende entiteiten 
van het beleidsdomein Mobiliteit en Openbare werken plannen in 2024.
1. In het ontwerp GIP 2024 is voor Hasselt en Lummen voor de uitvoering van de E313 
Lummen Hasselt-Oost spitsstroken / Uitvoering (GIP004034/01) 15.000.000 euro 
budget gereserveerd. In het definitieve GIP 2023 werd 15.000.000 euro reservebudget 
ingeschreven.
Op mijn schriftelijke vraag nr. 994 van 17 maart 2023 antwoordde de minister dat de 
opmaak van het aanbestedingsdossier gepland was in het tweede kwartaal van 2023, 
de indiening van de omgevingsvergunning in het derde kwartaal van 2023 en de start 
van de werken in het tweede kwartaal van 2024.
a) Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024 maar 
voor een ander bedrag? Wat zijn de redenen voor de vertraging in dat dossier?
c) Welke stappen werden er in dit dossier al gezet in 2023?
d) Werd het dossier zoals gezegd in het tweede kwartaal van 2023 aanbesteed? Zo 
niet, waarom niet en wanneer mogen we de aanbesteding verwachten? Zo ja, 
wanneer wordt die afgerond?
e) Werd de omgevingsvergunning zoals gezegd in het derde kwartaal van 2023 
ingediend? Zo niet, waarom niet en wanneer mogen we dit verwachten?
f) Welke stappen moeten nog gezet worden voor de uitvoering van de werken 
aangevat kan worden?
g) Zullen de werken zoals gezegd aanvangen in het tweede kwartaal van 2024? Zo 
niet, waarom niet en wanneer mogen we dat verwachten?
h) Wat is de verdere timing en planning van het project?
i) Wat is de stand van zaken van het project?
2. In het ontwerp GIP 2024 is voor Hasselt en Lummen voor de uitvoering van de E313 
Lummen Hasselt-Oost spitsstroken / Uitvoering (GIP004034/02) 5.200.000 euro 
reservebudget gereserveerd.
a) Wat houden die werken in het ontwerp GIP 2024 precies in?
b) Om welke redenen wordt het bedrag in het ontwerp GIP 2024 ingeschreven als 
reserve?
c) Welke stappen moeten nog gezet worden voor de uitvoering van de werken 
aangevat kan worden?
d) Wanneer zullen de werken aangevat worden?
e) Wat is de verdere timing en planning van het project?
f) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 348 van 5 december 2023
van SOFIE MERTENS
1. a) Deze werken zijn dezelfde als opgenomen in het GIP 2023.
b) Het dossier heeft geen vertraging opgelopen. Omwille van een 
vastleggingspercentage van 100% kon het dossier niet meer in 2023 vastgelegd 
worden. Het bedrag van € 15.000.000 werd daarom hernomen in het GIP van 2024.
c) Het MER werd afgerond en voorlopig goedgekeurd op 17 maart 2023. De 
omgevingsvergunning werd ingediend op 27 september 2023 en volledig en 
ontvankelijk verklaard op 6 november 2023. Het MER maakt deel uit van deze 
omgevingsvergunningsaanvraag. Het openbaar onderzoek is opgestart op 16 
november 2023 en liep tot 15 december 2023. Verder werd het 
aanbestedingsdossier opgemaakt en gepubliceerd op 15 september 2023. Op 23 
oktober 2023 werden de offertes ingediend. Momenteel worden de offertes 
beoordeeld.
d) Zie punt c.
e) Zie punt c.
f) Alvorens de werken van start kunnen gaan, dienen de offertes beoordeeld te 
worden, het bedrag vastgelegd te worden en de opdracht gegund te worden. 
Eveneens dient de  omgevingsvergunning verkregen te worden alvorens de werken 
mogen aanvangen.
g) De werken zullen in het tweede kwartaal starten, op voorwaarde dat een 
omgevingsvergunning wordt verkregen. 
h) Het kritisch pad betreft het verkrijgen van de omgevingsvergunning. Volgens het 
omgevingsloket is de uiterste beslissingsdatum 4 mei 2024. Nadien wordt er nog 
een wachttermijn voor bezwaren gerekend tot eind juni. De werken kunnen in dat 
geval nog starten voor het bouwverlof. De werken zullen ook doorlopen in het 
bouwverlof om de hinder zoveel mogelijk te beperken.
i) Zie punten c en h.
2. a) Het betreft budget voor de portieken voor dynamische rijstrooksignalisatie voor de 
spitsstroken.
b) De opdracht werd op het reserveprogramma 2024 en niet op het GIP 2025 
geplaatst zodanig dat vastlegging in 2024 mogelijk is.   
c) Het gunnen van het raamcontract voor de portieken. Er is een gunningsvoorstel 
opgemaakt en ter goedkeuring ingediend.
d) Zie vraag 1.
e) De productietijd van de portieken is bepalend. AWV verwacht dat de portieken 
geplaatst zullen worden in de loop van 2025.
f) Zie punt c.
