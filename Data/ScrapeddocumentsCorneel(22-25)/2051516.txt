title: Dienstencheques - Gebruik
thema: Werk
pdf link: https://docs.vlaamsparlement.be/pfile?id=2051516
thema link: https://www.vlaamsparlement.be/parlementaire-documenten/schriftelijke-vragen/1809266
SCHRIFTELIJKE VRAAG
nr. 316
van ROBRECHT BOTHUYNE
datum: 4 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Dienstencheques  -  Gebruik
De dienstencheque, een betaalmiddel waar de overheid een financiële bijdrage in levert, 
krijgt veel navolging in Vlaanderen. Voor een redelijke prijs kan men een beroep doen op 
een persoon die huishoudelijke hulp levert. Daartoe dient men contact op te nemen met 
een erkende onderneming, die dan een huishoudelijke hulp op maat zoekt.
1. Hoeveel mensen maakten in 2023 gebruik van de dienstencheque? Graag totaalaantal 
gebruikers en opdeling naar:
a) Elektronische cheque of papieren cheque;
b) Provincie;
c) Gender;
d) Leeftijd.
2. Hoeveel dienstencheques (zowel papieren als elektronische) werden in 2023 
aangekocht/gebruikt? Graag totaalaantal met opdeling naar:
a) Soort huishoudelijke hulp;
b) Provincie waar ze aangekocht warden.
3. Wat was het gemiddeld aantal aangekochte dienstencheques per gebruiker in 2023?
4. In december 2022 evolueerde het aandeel elektronische dienstencheques naar 80%. 
Wat is de evolutie van het aandeel elektronische dienstencheques voor het jaar 2023? 
Graag opdeling percentage per maand. 
5. Wat is de stand van zaken voor het gebruik van Mijn Burgerprofiel in verband met 
dienstencheques? 
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 316 van 4 maart 2024
van ROBRECHT BOTHUYNE
1. In onderstaande tabel kan de Vlaams volksvertegenwoordiger een overzicht vinden 
van het aantal gebruikers in 2023 met een opdeling naar type cheque, provincie, 
gender en leeftijd.
2023 Aantal DC 
gebruikersAandeel DC 
gebruikers
Actieve gebruikers 760.200 100%
Papier 164.484 20,00% Type cheque
Elektronisch 608.186 80,00%
Man 303.645 47,83% Gender
Vrouw 456.555 52,17%
Jonger dan 30 
jaar27.509 3,62%
30-39 jaar 135.432 17,82%
40-49 jaar 149.814 19,71%
50-59 jaar 147.600 19,42%
60-69 jaar 107.123 14,09%
70-79 jaar 90.722 11,93%Leeftijd
80 jaar of ouder 102.000 13,42%
Antwerpen 210.917 27,75%
Limburg 90.412 11,89%
Oost-
Vlaanderen165.065 21,71%
Vlaams-
Brabant145.831 19,18%Woonplaats
West-
Vlaanderen147.933 19,46%
2. In onderstaande tabel kan de Vlaamse volksvertegenwoordiger een overzicht vinden 
van het aantal gebruikte dienstencheques in 2023, met opdeling naar soort 
huishoudelijke hulp. Deze cijfers zijn gebaseerd op de prestatiedatum die op de cheque 
wordt ingevuld. Dit betekent niet per se dat deze cheques ook effectief in 2023 werden 
ingediend en/of uitbetaald.
Bij elektronische cheques kan slechts 1 activiteit worden ingegeven, bij een papieren 
cheque kan een gebruiker meerdere vakjes aankruisen of kan de cheque onleesbaar 
zijn, waardoor er enige ruis op deze data zit. Dit is echter beperkt ten opzichte van het 
2volledige aantal cheques dat wordt ingediend (zie onderste rij: combinatie of 
onleesbaar).
2023Type Huishoudhulp 
Aantal Aandeel 
Poetshulp 80.697.259 96,45%
Strijkhulp 2.665.935 3,19%
Boodschappendienst 29.173 0,03%
Mindermobielenvervoer 148.014 0,18%
Combinatie of leeg 128.273 0,15%
In onderstaande tabel kan de Vlaamse volksvertegenwoordiger een overzicht vinden 
van het aantal aangekochte dienstencheques in 2023, met opdeling naar provincie van 
aankoop (op basis van de domicilie van de gebruiker).
Provincie Aantal aangekochte 
dienstencheques Aandeel 
Antwerpen 23.889.459 28,27%
Limburg 10.139.978 12,00%
Oost-Vlaanderen 17.125.373 20,27%
Vlaams-Brabant 18.331.157 21,69%
West-Vlaanderen 15.019.750 17,77%
3. In 2023 werden er gemiddeld 111 dienstencheques aangekocht per gebruiker. 
4. In onderstaande tabel kan de Vlaamse volksvertegenwoordiger een overzicht vinden 
van de evolutie van het aandeel elektronische dienstencheques in 2023 bedroeg het 
aandeel gemiddeld 79,63% overheen het volledige jaar. Sinds oktober 2023 bevindt 
het aandeel zelfs steeds boven de 80%.
Periode Aandeel Elektronisch cheques
jan/23 76,93%
feb/23 79,20%
mrt/23 78,97%
apr/23 78,79%
mei/23 79,06%
jun/23 79,42%
jul/23 80,77%
aug/23 79,09%
sep/23 79,85%
okt/23 80,32%
nov/23 80,44%
dec/23 82,46%
3De cijfers voor bovenstaande 4 vragen kunnen ook teruggevonden worden in het 
jaarrapport of de maandelijkse fiches op volgende pagina:
https://www.vlaanderen.be/formulieren-en-statistieken-vlaamse-dienstencheques 
5. Mijn burgerprofiel is vandaag geïntegreerd als banner op de website en de beveiligde 
zone. Daarnaast worden ook enkele notificaties verzonden via dit kanaal men kan men 
er zijn fiscale fiche raadplegen. Er zijn tot nu toe nog geen evaluaties gebeurd naar 
het gebruik van Mijn Burgerprofiel in verband met dienstencheques maar ter 
voorbereiding van de volgende overheidsopdracht werd wel de mogelijkheid bekeken 
tot een efficiënter gebruik van Mijn Burgerprofiel. 
Daarom is besloten dat vanaf 2025 bij de ingang van de nieuwe overheidsopdracht de 
beveiligde zone zal voorzien worden door Mijn Burgerprofiel in plaats van door de 
uitgiftemaatschappij. Dienstencheque gebruikers zullen dan hun 
dienstenchequeportefeuille kunnen beheren via Mijn Burgerprofiel.
