title: Raad voor Cultuur, Jeugd, Sport en Media (SARC) - Ondersteuning thuiswerkend personeel
thema: Cultuur
Jeugdbeleid
Media
Sport
Vlaamse administratie
pdf link: https://docs.vlaamsparlement.be/pfile?id=2006036
thema link: https://www.vlaamsparlement.be/parlementaire-documenten/schriftelijke-vragen/1770765
SCHRIFTELIJKE VRAAG
nr. 23
van BRECHT WARNEZ
datum: 12 oktober 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Raad voor Cultuur, Jeugd, Sport en Media (SARC)  -  Ondersteuning thuiswerkend 
personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Raad 
voor Cultuur, Jeugd, Sport en Media:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij de Raad voor Cultuur, Jeugd, Sport en Media nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij de Raad voor Cultuur, Jeugd, Sport en Media nog geen initiatieven genomen 
zijn omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook timing en budget.
Deze vraag werd gesteld aan de ministers Jan Jambon (23), Ben Weyts (41), Benjamin 
Dalle (11).
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 23 van 12 oktober 2023
van BRECHT WARNEZ
De SARC werd toegewezen aan het beleidsdomein Cultuur, Jeugd, Sport en Media bij 
artikel 24 §3 van het besluit van de Vlaamse Regering van 3 juni 2005. Bij decreet van 3 
juli 2015 werd de SARC op 01.01.2016 ingebed in het departement CJSM en werd de 
rechtspersoonlijkheid opgeheven.
Een gevolg van die inbedding in het Departement is dat de rapportering/ facturering ook 
op het niveau van het Departement plaats vindt. Dat is bv. het geval voor de 
thuiswerkvergoedingen via het derdebetalersysteem.
Aangezien dezelfde vraag op dit ogenblik ook aan het Departement Cultuur, Jeugd en 
Media voorgelegd wordt, zal het antwoord op de schriftelijke vraag 47 ook de gegevens 
van de SARC omvatten.
