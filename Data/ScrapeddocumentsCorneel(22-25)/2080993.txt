title: Promaz - Evolutie schadedossiers
thema: Energie
Natuur en Milieu
pdf link: https://docs.vlaamsparlement.be/pfile?id=2080993
thema link: https://www.vlaamsparlement.be/parlementaire-documenten/schriftelijke-vragen/1835101
SCHRIFTELIJKE VRAAG
nr. 44
van ROBRECHT BOTHUYNE
datum: 23 oktober 2024
aan JO BROUNS
VLAAMS MINISTER VAN OMGEVING EN LANDBOUW
Promaz  -  Evolutie schadedossiers
De Openbare Vlaamse Afvalstoffenmaatschappij (OVAM) beschouwt een schadegeval als 
een onvoorziene gebeurtenis die aanleiding geeft tot bodemverontreiniging, bijvoorbeeld 
een lek in een mazouttank, een overvulling van een tank, een breuk in een leiding, een 
ongeval met een voertuig waarbij diesel is vrijgekomen enzovoort.
Sinds 1 april 2022 is Promaz van start gegaan. Promaz zal instaan voor sanering van 
vervuilde gronden door lekken van stookolietanks bij particulieren.
1. Hoeveel schadegevallen werden er in de eerste zes maanden van 2024 bij Promaz 
aangemeld? Graag totaalaantal en opdeling naar:
a) provincie;
b) woonfunctie of niet-woonfunctie;
c) gevraagd bedrag van tussenkomst. 
2. Hoeveel van de dossiers die aangemeld werden in 2022, 2023 en de eerste zes 
maanden van 2024 werden geweigerd? Graag totaalaantal per jaar en opdeling naar:
a) provincie;
b) woonfunctie of niet-woonfunctie;
c) gevraagd bedrag van tussenkomst. 
3. Wat is de top 3 van redenen van weigering? Graag top 3 per jaar.
4. Hoeveel van de dossiers die aangemeld werden in 2022, 2023 en eerste zes maanden 
van 2024 werden aanvaard? Graag totaalaantal per jaar en opdeling naar:
a) provincie;
b) woonfunctie of niet-woonfunctie;
c) toegestaan bedrag van tussenkomst. 
5. Wat is de gemiddelde antwoordtermijn tussen een dossier dat aangemeld werd en het 
antwoord (weigering/aanvaarding)? Graag gemiddelde antwoordtermijn per jaar (voor 
2022, 2023 en eerste zes maanden van 2024). 
6. Hoeveel bedragen de gemiddelde saneringskosten per dossier voor 2022, 2023 en de 
eerste zes maanden van 2024? Graag gemiddelde kostprijs per jaar en opdeling naar:
a) provincie;
b) woonfunctie of niet-woonfunctie.
7. Hoeveel bedraagt het budget dat in 2024 vrijgemaakt werd teneinde Promaz haar werk 
te laten doen?
8. Hoeveel bedraagt het budget dat in 2025 vrijgemaakt zal worden (als men daar al 
zicht op heeft)? 
9. Zal het vooropgestelde budget volstaan voor alle aanvaardde saneringskosten? Zo 
niet, op welke manier zal men dat aanpakken? 
10. Hoe evalueert de minister bovenstaande cijfers tot nu toe? 
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 44 van 23 oktober 2024
van ROBRECHT BOTHUYNE
1. We baseren ons voor onderstaande antwoorden op het laatste ‘trimesterieel rapport 
en saneringsprogramma, 2024/07’ van Promaz aan de Interregionale 
Bodemsaneringscommissie (IBC). Bij Promaz zijn er tot op heden 1774 aanvragen 
ingediend. In de eerste helft van 2024 werden 315 aanvragen gemeld. De 
aanmeldingen betreffen niet enkel ‘schadegevallen’, maar ook andere met een 
voldoende vermoeden aangetoonde verontreinigingen ten gevolge de exploitatie van 
een gasolietanks voor verwarmingsdoeleinden (=mazouttanks).
a) De verdeling over de verschillende gewesten is als volgt: 
•11% aanvraagdossiers gelegen in het Brussels Hoofdstedelijk Gewest;
•30% in het Waals Gewest;
•59% in het Vlaams Gewest, waarvan de procentuele opdeling naar 
provincie als volgt is:
oAntwerpen 17%, 
oLimburg 8%, 
oOost-Vlaanderen 16%, 
oVlaams-Brabant 11%,
oWest-Vlaanderen 7%. 
b) 85% van de aanvragen betreft een aanvraag voor een mazouttank voor 
verwarming van een gebouw met een woonfunctie. 
c) De gemiddelde geschatte kostprijs per dossier is 75.000 euro.
2. Van de aangemelde dossiers werden er in totaal 166 onontvankelijk verklaard, 
waarvan 78 in 2022, 65 in 2023 en 23 in de eerste 6 maanden van 2024. 
a) De opsplitsing per gewest over de volledige aanvraagperiode is als volgt: in 
Vlaanderen werd 12,7% onontvankelijk verklaard, in Brussel 9,2% en in Wallonië 
15,9%.
b) en c) er is geen opsplitsing naar functie of gevraagd bedrag van tussenkomst.
3. De top 3 redenen van onontvankelijkheid, over de volledige aanvraagperiode, zijn:
a) de aanvraag betreft geen geval van mazoutverontreiniging;
b) de stookolietank werd niet gebruikt als brandstofreservoir voor verwarming van 
een gebouw;
c) het aanvraagdossier bleef onvolledig.
4. Van de aangemelde dossiers werden er in totaal 1085 ontvankelijk verklaard, waarvan 
521 in 2022, 386 in 2023 en 178 in de eerste 6 maanden van 2024. 
a) Opsplitsing per gewest over de volledige aanvraagperiode is als volgt: in 
Vlaanderen werd 87,3% onontvankelijk verklaard, in Brussel 90,8% en in Wallonië 
84,1%.
b) en c) er is geen opsplitsing naar al of niet woonfunctie of gevraagd bedrag van 
tussenkomst.
5. Volgens het samenwerkingsakkoord (SWA) ter zake bedraagt de termijn waarover 
Promaz beschikt voor de behandeling van de aanvraag 3 maanden. Als Promaz 
aanvullende stukken vraagt, dienen deze binnen de 2 maanden aangeleverd te 
worden, waarna Promaz deze volgens het SWA opnieuw binnen de 3 maanden 
beoordeelt. De gemiddelde duur tussen de indiening en de beslissing van Promaz 
bedraagt heden 110 kalenderdagen.
6. De gemiddelde saneringskost per dossier wordt telkens cumulatief herrekend over het 
totaal van de aanvaarde dossiers (facturen en ramingen). Op heden bedraagt deze 
75.000 euro. Er zijn geen specifieke gegevens gekend in onderscheid naar provincie 
of functie.
7. Er werd voor 2024 een bedrag van 16 miljoen euro vrijgemaakt voor de werking van 
Promaz. Dit budget komt uit de reserves van de vzw BOFAS, die volgens het SWA als 
eerste financieringsmiddel van Promaz zijn voorzien.
8. Er is op dit moment nog geen concreet zicht op het budget dat voor 2025 voorzien zal 
worden.
9. In totaal zal Promaz voor de uitvoering van alle dossiers en haar werking tot 2042 
ongeveer 400 miljoen euro nodig hebben. De middelen komen van de reserves van 
Bofas (110 miljoen, waarvan ondertussen ca. 30 miljoen gespendeerd) en het nog in 
te voeren bijdragesysteem (zoals bepaald in het van toepassing zijnde SWA).
10. Destijds werden de verwachte probleemgevallen eerder theoretisch geraamd op basis 
van meer algemeen cijfermateriaal. Zoals ook voor ander fondsen is gebleken, kijken 
veel betrokkenen eerder de kat uit de boom. De lopende communicatiecampagne van 
Promaz is er dus op gericht zo veel mogelijke probleembezitters ertoe te brengen zich 
aan te sluiten. OVAM doet daarnaast inspanningen in communicatie en door de bij 
OVAM gekende stookoliedossiers aan te schrijven om hen erop te wijzen dat Promaz 
kan helpen. Wat Vlaanderen betreft zijn er geen elementen die maken dat we de 
werking van Promaz negatief zouden moeten beoordelen.
