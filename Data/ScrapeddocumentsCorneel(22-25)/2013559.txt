title: Projectoproep 'Natuur in je school' - Aanvragen
thema: Lokale overheden en Binnenlands bestuur
Natuur en Milieu
pdf link: https://docs.vlaamsparlement.be/pfile?id=2013559
thema link: https://www.vlaamsparlement.be/parlementaire-documenten/schriftelijke-vragen/1778721
SCHRIFTELIJKE VRAAG
nr. 110
van BRECHT WARNEZ
datum: 9 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Projectoproep ‘Natuur in je school’  -  Aanvragen
Met de oproep ‘Natuur in je school (2023)’ wil de Vlaamse Regering drie zaken bereiken. 
Ten eerste wil men klimaatadaptieve maatregelen nemen. Ten tweede wil men het welzijn 
op school bevorderen. Ten derde wil men met deze projectoproep meer draagvlak creëren 
voor ontharding. De drie doelen vormen samen met de kosten-batenanalyse de vier 
evaluatiecriteria van de aanvragen. 
In de jaren voor 2023 viel deze projectoproep onder het Agentschap voor Natuur en Bos 
(ANB) maar sinds dit jaar dus onder het Departement Omgeving. Zowel in 2022 als in 2023 
werd er 9 miljoen euro uitgetrokken voor die projectoproepen. 
Gelieve de gevraagde gegevens in een Excel-bestand weer te geven.
1. Hoeveel projecten vroegen subsidies aan via de projectoproep van 2023? Graag een 
overzicht van de aantallen per provincie en per gemeente.
2. Hoeveel projecten werden er goedgekeurd?
a) Graag een korte beschrijving van alle goedgekeurde projecten in West-Vlaanderen 
alsook de vermelding van de schoolnaam en gemeente.
b) Graag een overzicht per project in West-Vlaanderen van het subsidiebedrag 
waarop ze aanspraak maken.
3. Hoeveel subsidies werden er toegewezen per provincie?
4. a) Hoeveel aanvragen werden er geweigerd?
b) Wat waren de voornaamste redenen voor een weigering?
5. Hoe evalueert de minister de resultaten van de projectoproep?
a) Zullen de vooropgestelde doelen worden bereikt?
b) Op welke manier wordt dat gemonitord?
c) Hoe zal de minister ervoor zorgen dat de ervaringen die opgedaan worden bij de 
projecten in de subsidieoproep, uitstraling krijgen naar toekomstige projecten en 
andere scholen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 110 van 9 november 2023
van BRECHT WARNEZ
1. Er werden subsidies aangevraagd voor 241 projecten. Daarvan werden 3 aanvragen 
ingetrokken door de aanvrager; 4 aanvragen werden niet-ontvankelijk verklaard en 
de overige 234 aanvragen waren ontvankelijk. Voor een overzicht van de ingediende 
aanvragen verwijs ik naar mijn antwoord op uw schriftelijke vraag 30 van 9 oktober 
2023.
2-5.Er zijn op dit moment nog geen projecten goedgekeurd. De administratieve 
dossiervoorbereiding is nog lopende. Het is dan ook te vroeg om vooruit te lopen op 
een evaluatie van de resultaten.
