title: Agentschap Zorg en Gezondheid - Ondersteuning thuiswerkend personeel
thema: Gezondheid
Vlaamse administratie
Welzijn en Gezin
pdf link: https://docs.vlaamsparlement.be/pfile?id=2016088
thema link: https://www.vlaamsparlement.be/parlementaire-documenten/schriftelijke-vragen/1780445
SCHRIFTELIJKE VRAAG
nr. 111
van BRECHT WARNEZ
datum: 16 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Agentschap Zorg en Gezondheid  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
agentschap Zorg en Gezondheid.
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij het agentschap Zorg en Gezondheid nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het agentschap Zorg en Gezondheid nog geen initiatieven genomen zijn over 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook van timing en budget.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 111 van 16 november 2023
van BRECHT WARNEZ
Sinds 1 juni 2023 zijn het Departement WVG en het agentschap Zorg en Gezondheid 
gefusioneerd tot het Departement Zorg.
Uw vraag met nummer 94 met betrekking tot de ondersteuning van thuiswerkend 
personeel gericht aan het Departement WVG hebben we recentelijk beantwoord namens 
het Departement Zorg. In dit antwoord hebben we ook cijfergegevens opgenomen met 
betrekking tot het agentschap Zorg en Gezondheid.
Als antwoord op deze vraag verwijzen we naar ons antwoord op uw vraag met nummer 94 
gericht aan het Departement WVG.
