title: Vlaams Rampenfonds - Uitbetaling aan slachtoffers
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2067147
thema link: https://www.vlaamsparlement.be/parlementaire-documenten/schriftelijke-vragen/1830059
SCHRIFTELIJKE VRAAG
nr. 4
van MAXIM VEYS
datum: 25 juli 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaams Rampenfonds  -  Uitbetaling aan slachtoffers
Graag de volgende vragen over de uitbetaling aan slachtoffers door het Vlaams 
Rampenfonds.
1. Wat de storm- en rukwinden met een lokaal karakter, hagel en hevige regenval van 9 
juli 2024 betreft, kunnen er meldingen van schade gedaan worden tot en met 7 
september. Op basis daarvan wordt onderzocht of het erkend kan worden als een 
ramp. 
Graag vernam ik hoeveel meldingen van schade er tot op heden zijn ingediend, met 
een opsplitsing per getroffen gemeente en particulier/ondernemer.
2. Wat de wateroverlast en hevige onweders van mei 2024 betreft, kunnen er meldingen 
van schade gedaan worden tot uiterlijk zestig dagen na het uitzonderlijke 
weerverschijnsel dat de schade heeft veroorzaakt. Op basis daarvan wordt onderzocht 
of het erkend kan worden als een ramp. 
Graag vernam ik hoeveel meldingen van schade er tot op heden zijn ingediend, met 
een opsplitsing per getroffen gemeente en particulier/ondernemer.
3. Wat de wateroverlast van begin januari 2024 betreft, kon er melding van schade 
gedaan worden tot en met 10 maart. Op basis daarvan wordt onderzocht of het erkend 
kan worden als een ramp. 
Graag vernam ik hoeveel meldingen van schade er tot op heden zijn ingediend, met 
een opsplitsing per getroffen gemeente en particulier/ondernemer. Erkende de 
Vlaamse Regering de wateroverlast al als ramp? Zo ja, hoeveel aanvragen tot 
tegemoetkoming zijn er tot op heden ingediend, met een opsplitsing per getroffen 
gemeente en particulier/ondernemer. Graag ook een overzicht voor de 
overgangsperiode teelten en niet-binnengehaalde oogsten. Zijn er van de aanvragen 
al uitbetalingen gebeurd? Zo ja, hoeveel bedragen de uitbetalingen tot nu? Zo niet, 
wanneer mogen we de eerste uitbetalingen verwachten?
4. Wat de storm- en rukwinden van 3 januari 2024 in Sint-Katelijne-Waver en Putte 
betreft, kunnen sinds 22 juli 2024 tegemoetkomingen worden aangevraagd. 
Graag vernam ik hoeveel aanvragen tot tegemoetkoming er tot op heden zijn 
ingediend, met een opsplitsing per getroffen gemeente en particulier/ondernemer. 
Graag ook een overzicht voor de overgangsperiode teelten en niet-binnengehaalde 
oogsten. Zijn er van de aanvragen al uitbetalingen gebeurd? Zo ja, hoeveel bedragen 
de uitbetalingen tot nu? Zo niet, wanneer mogen we de eerste uitbetalingen 
verwachten?
5. Wat de overstromingen van november 2023 betreft, kunnen sinds 19 april 2024 
tegemoetkomingen worden aangevraagd. 
Graag vernam ik hoeveel aanvragen tot tegemoetkoming er tot op heden zijn 
ingediend, met een opsplitsing per getroffen gemeente en particulier/ondernemer. 
Graag ook een overzicht voor de overgangsperiode teelten en niet-binnengehaalde 
oogsten. Zijn er van de aanvragen al uitbetalingen gebeurd? Zo ja, hoeveel bedragen 
de uitbetalingen tot nu? Zo niet, wanneer mogen we de eerste uitbetalingen 
verwachten?
6. Wat de hevige regenval van 5 en 6 juni 2022 betreft, konden tot 29 februari 2024 
tegemoetkomingen worden aangevraagd. 
Graag vernam ik hoeveel aanvragen tot tegemoetkoming er werden ingediend, met 
een opsplitsing per getroffen gemeente en particulier/ondernemer. Graag ook een 
overzicht voor de overgangsperiode teelten en niet-binnengehaalde oogsten. Zijn er 
van de aanvragen al uitbetalingen gebeurd? Zo ja, hoeveel bedragen de uitbetalingen 
tot nu, opnieuw graag een opsplitsing per gemeente en particulier/ondernemer. Zo 
niet, wanneer mogen we de eerste uitbetalingen verwachten?
7. Wat de droogte van 2022 betreft, konden slachtoffers tot 30 september 2023 een 
tegemoetkoming aanvragen. 
Graag vernam ik hoeveel aanvragen tot tegemoetkoming er werden ingediend, met 
een opsplitsing per getroffen gemeente en particulier/ondernemer. Graag ook een 
overzicht voor de overgangsperiode teelten en niet-binnengehaalde oogsten. Zijn er 
van de aanvragen al uitbetalingen gebeurd? Zo ja, hoeveel bedragen de uitbetalingen 
tot nu, opnieuw graag een opsplitsing per gemeente en particulier/ondernemer. Zo 
niet, wanneer mogen we de eerste uitbetalingen verwachten?
8. Wat de wateroverlast van midden juli 2021 betreft, vernam ik graag hoeveel 
aanvragen tot tegemoetkoming er werden ingediend, met een opsplitsing per getroffen 
gemeente en particulier/ondernemer. Graag ook een overzicht voor de 
overgangsperiode teelten en niet-binnengehaalde oogsten. Zijn er van de aanvragen 
al uitbetalingen gebeurd? Zo ja, hoeveel bedragen de uitbetalingen tot nu, opnieuw 
graag een opsplitsing per gemeente en particulier/ondernemer. Zo niet, wanneer 
mogen we de eerste uitbetalingen verwachten?
9. Wat de droogte van maart-september 2020 betreft, vernam ik graag hoeveel 
aanvragen tot tegemoetkoming er werden ingediend, met een opsplitsing per getroffen 
gemeente en particulier/ondernemer. Graag ook een overzicht voor de 
overgangsperiode teelten en niet-binnengehaalde oogsten. Zijn er van de aanvragen 
al uitbetalingen gebeurd? Zo ja, hoeveel bedragen de uitbetalingen tot nu, opnieuw 
graag een opsplitsing per gemeente en particulier/ondernemer. Zo niet, wanneer 
mogen we de eerste uitbetalingen verwachten?
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD 
op vraag nr. 4 van 25 juli 2024
van MAXIM VEYS
1. Er werden op datum van 28 augustus 2024 in totaal 1164 schademeldingen ingediend 
bij het Vlaams Rampenfonds voor natuurverschijnselen met uitzonderlijk karakter en 
ongunstige weersomstandigheden die zich hebben voorgedaan op 7 juli 2024. 
Bijlage 1 geeft een overzicht van het aantal ingediende meldingen per gemeente. Een 
opsplitsing van particulier/ondernemer is niet mogelijk voor schademeldingen.
2. Er werden 74 schademeldingen ingediend bij het Vlaams Rampenfonds voor 
natuurverschijnselen met uitzonderlijk karakter en ongunstige weersomstandigheden 
die zich hebben voorgedaan tijdens de maand mei 2024. 
Bijlage 2 geeft een overzicht van het aantal ingediende meldingen per gemeente. Een 
opsplitsing van particulier/ondernemer is niet mogelijk voor schademeldingen. Het 
onderzoek van de schademeldingen is lopende. 
Voor de wateroverlast op 17 en 18 mei 2024 in Voeren werd al wetenschappelijk advies 
ingewonnen en is het erkenningsdossier in voorbereiding.  
3. De hevige regenval en de overstromingen die zich eind december 2023 en begin 
januari hebben voorgedaan, zijn momenteel in onderzoek. Er werd bij de betrokken 
wetenschappelijke instellingen advies aangevraagd. Omwille van de complexiteit en 
het groot aantal te onderzoeken gemeenten, heeft het Vlaams Rampenfonds  nog geen 
definitief formeel wetenschappelijk advies ontvangen.
Er werden 954 schademeldingen ingediend bij het Vlaams Rampenfonds voor hevige 
regenval en overstromingen.
Bijlage 3 geeft een overzicht van het aantal ingediende meldingen per gemeente. Een 
opsplitsing van particulier/ondernemer is niet mogelijk voor schademeldingen.
4. De indieningstermijn loopt nog tot en met 31 oktober 2024. Er werden op datum  van 
27 augustus 2024 in totaal zeven aanvragen ingediend. Er werden nog geen dossiers 
afgewerkt.
5. Er werden in totaal 560 aanvragen tot tegemoetkoming ingediend. Aanvragen konden 
tot en met 31 juli 2024 worden ingediend. Hiervan zijn 546 aanvragen 
landbouwdossiers.
Bijlage 4 geeft een overzicht van het aantal aanvragen tot tegemoetkoming en 
schadedossiers per gemeente met een opsplitsing natuurlijke persoon en 
rechtspersoon en een overzicht van de uitbetalingen per gemeente met een opsplitsing 
natuurlijke persoon en rechtspersoon.
Op datum van 26 augustus 2024 is 13 procent van de schadedossiers van de ramp 
‘overstromingen november 2023’ afgehandeld.
6. Er werden in totaal 22 aanvragen tot tegemoetkoming ingediend. Hiervan zijn drie 
aanvragen landbouwdossiers.
Bijlage 5 geeft een overzicht van het aantal aanvragen tot tegemoetkoming en 
schadedossiers per gemeente met een opsplitsing natuurlijke persoon en 
rechtspersoon en een overzicht van de uitbetalingen per gemeente met een opsplitsing 
natuurlijke persoon en rechtspersoon.
Op datum van 26 augustus 2024 is 90 procent van de schadedossiers van de ramp 
‘hevige regenval 5-6 juni 2022’ afgehandeld.
7. Er werden in totaal 653 aanvragen tot tegemoetkoming ingediend. Hiervan zijn 643 
aanvragen landbouwdossiers.
Bijlage 6 geeft een overzicht van het aantal aanvragen tot tegemoetkoming en 
schadedossiers per gemeente met een opsplitsing natuurlijke persoon en 
rechtspersoon en een overzicht van de uitbetalingen per gemeente met een opsplitsing 
natuurlijke persoon en rechtspersoon.
Op datum van 26 augustus 2024 is 97 procent van de schadedossiers van de ramp 
'droogte 2022' afgehandeld.
8. Er werden in totaal 216 aanvragen tot tegemoetkoming ingediend voor de ramp 
‘hevige regenval 14-16 juli 2021’ en 136 aanvragen tot tegemoetkoming voor de ramp 
‘overstromingen 14-17 juli 2021’. Hiervan zijn 284 (respectievelijk 172 en 112) 
aanvragen landbouwdossiers.
Bijlage 7 geeft een overzicht van het aantal aanvragen tot tegemoetkoming en 
schadedossiers per gemeente met een opsplitsing natuurlijke persoon en 
rechtspersoon en een overzicht van de uitbetalingen per gemeente met een opsplitsing 
natuurlijke persoon en rechtspersoon.
Op datum van 26 augustus 2024 is 96 procent van de schadedossiers van de ramp 
‘hevige regenval 14-16 juli 2021’ afgehandeld en is 97 procent van de schadedossiers 
van de ramp ‘overstromingen 14-17 juli 2021’ afgehandeld.
9. De ramp droogte maart-september 2020 werd in het voorjaar van 2024 volledig 
afgehandeld. Het ging hier in 99 procent van de aanvragen om landbouwdossiers.
Bijlage 8 geeft een overzicht van het aantal aanvragen tot tegemoetkoming en 
schadedossiers per gemeente met een opsplitsing natuurlijke persoon en 
rechtspersoon en een overzicht van de uitbetalingen per gemeente met een opsplitsing 
natuurlijke persoon en rechtspersoon.
Op datum van 26 augustus 2024 is 100 procent van de schadedossiers van de ramp 
'droogte 2020' afgehandeld.
BIJLAGEN
1.Overzicht aantal ingediende meldingen per gemeente (7 juli 2024)
2.Overzicht aantal ingediende meldingen per gemeente (mei 2024)
3.Overzicht aantal ingediende meldingen per gemeente (december 2023)
4.Overzicht aantal aanvragen tot tegemoetkoming en schadedossiers per gemeente met 
opsplitsing natuurlijke persoon en rechtspersoon en overzicht van de uitbetalingen per 
gemeente met opsplitsing natuurlijke persoon en rechtspersoon (november 2023)
5.Overzicht aantal aanvragen tot tegemoetkoming en schadedossiers per gemeente met 
opsplitsing natuurlijke persoon en rechtspersoon en overzicht van de uitbetalingen per 
gemeente met opsplitsing natuurlijke persoon en rechtspersoon (5-6 juni 2022)
6.Overzicht aantal aanvragen tot tegemoetkoming en schadedossiers per gemeente met 
opsplitsing natuurlijke persoon en rechtspersoon en overzicht van de uitbetalingen per 
gemeente met opsplitsing natuurlijke persoon en rechtspersoon (droogte 2022)
7.Overzicht aantal aanvragen tot tegemoetkoming en schadedossiers per gemeente met 
opsplitsing natuurlijke persoon en rechtspersoon en overzicht van de uitbetalingen per 
gemeente met opsplitsing natuurlijke persoon en rechtspersoon (14-17 juli 2021)
8.Overzicht aantal aanvragen tot tegemoetkoming en schadedossiers per gemeente met 
opsplitsing natuurlijke persoon en rechtspersoon en overzicht van de uitbetalingen per 
gemeente met opsplitsing natuurlijke persoon en rechtspersoon (droogte 2020)
