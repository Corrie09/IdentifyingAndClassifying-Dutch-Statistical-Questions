title: Relanceplan Vlaamse Veerkracht - Uitvoering
thema: Economie
Wetenschap en Innovatie
pdf link: https://docs.vlaamsparlement.be/pfile?id=2030497
thema link: https://www.vlaamsparlement.be/parlementaire-documenten/schriftelijke-vragen/1794582
SCHRIFTELIJKE VRAAG
nr. 193
van THIJS VERBEURGT
datum: 16 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Relanceplan Vlaamse Veerkracht  -  Uitvoering
De uitvoering van het plan Vlaamse Veerkracht is volop bezig. Voor een aantal projecten 
die oorspronkelijk werden opgenomen in het relanceplan is de rapportering in het kader 
van Vlaamse Veerkracht stopgezet.
1. Is het project ‘Overkoepelende studiedag en brede kennisdeling’ (VV030 - hergebruik 
van restwater) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is dan de argumentatie achter het stopzetten van het project? 
2. Is het project ‘De projectoproep samenwerking 2022 is gelanceerd’ (VV033 - 
sensibilisering, opleiding en advisering) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van het project? 
3. Is het project ‘Bezorgen van de projectvoorstellen aan de coördinator (Duitsland) voor 
integratie in het Europese notificatiedossier voor de tweede groep’ (VV047 - 
waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van het project? 
4. Is het project ‘Indienen (door coördinator Duitsland) van het dossier voor prenotificatie 
bij de Europese Commissie voor de tweede groep (golf 3 en 4)’ (VV047 - 
waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
5. Is het project ‘Eerste en tweede Q&A met de Commissie voor projecten tweede groep’ 
(VV047 - waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
6. Is het project ‘Start notificatie door Commissie tweede groep (golf 3 en 4)’ (VV047 - 
waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
7. Is het project ‘Steunbeslissing voor projecten O&O&I voor de tweede groep (golf 3 en 
4)’ (VV047 - waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
8. Is het project ‘Steunbeslissing voor projecten First Industrial Deployment voor de 
tweede groep (golf 3 en 4)’ (VV047 - waterstofonderzoek) overgezet naar een regulier 
investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
9. Is het project ‘Goedkeuring EU tweede groep (golf 3 en 4)’ (VV047 - 
waterstofonderzoek) overgezet naar een regulier investeringsplan? 
Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de vooropgestelde 
realisatietermijn en hoe verhoudt die zich tot de oorspronkelijk vooropgestelde 
planning in het relanceplan?
Zo niet, wat is de argumentatie achter het stopzetten van dit project? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 193 van 16 januari 2024
van THIJS VERBEURGT
1. Het luik ‘overkoepelende studie en brede kennisdeling’ als onderdeel van VV030 – 
‘hergebruik van restwater’ is niet overgezet naar een regulier investeringsplan.
Initieel was het idee bij het uittekenen van dit project om naar het einde toe een 
overkoepelende studiedag en brede kennisdeling te organiseren.
Alle vastleggingen (en dus de herverdelingsaanvragen uit de relanceprovisie in 
vastleggingskrediet) voor de  Vlaamse veerkrachtprojecten moesten uiterlijk eind 2022 
genomen zijn. Tegen eind 2022 was het inplannen en de concretisering van een 
studiedag en brede kennisdeling niet mogelijk geweest.
2. Het luik ‘projectoproep samenwerking 2022’ als onderdeel van VV033 – 
‘sensibilisering, opleiding en advisering’ is niet overgezet naar een regulier 
investeringsplan.
Initieel waren er twee oproepen voorzien. Er gebeurde een succesvolle eerste oproep 
samenwerking in 2021 waarbij 2,83 miljoen euro, zijnde 82% van het voorziene 
budget kon worden toegekend aan 14 projecten. Een tweede oproep lanceren met het 
resterende beperkte budget was niet meer opportuun. 
3-9.Het Vlaamse Veerkrachtproject 47 – waterstofonderzoek werd niet stopgezet of 
overgezet naar een regulier investeringsplan. Voor dit project werd 125 miljoen euro 
vastgelegd vanuit het relancebudget Vlaamse Veerkracht. De uitvoering van dit project 
zit op schema.
Voor een aantal bedrijfsprojecten binnen het project VV047 werd aanvankelijk 
staatssteunrechtelijke goedkeuring vanuit de Europese Commissie voorzien op basis 
van een proces van gezamenlijke indiening van aanvragen opgenomen in een 
overkoepelend geheel volgens het ritme van de golven van indiening in de IPCEI-
oproep. Wegens beduidende vertraging in dit Europees notificatieproces, met een 
grote impact op de projecten in de latere golven, werd voor de projecten in de tweede 
groep (=golf 3 en 4) geopteerd voor staatssteunrechtelijke goedkeuring door gebruik 
te maken van de bestaande staatssteunregels. Een aantal tussentijdse mijlpalen 
opgesteld volgens het aanvankelijk vooropgestelde proces waren daardoor niet langer 
relevant. 
Het betreft een wijziging in de weg die gevolgd werd om de Europese 
staatssteunrechtelijke goedkeuring te verkrijgen, het project zelf werd hierdoor 
uiteraard niet stopgezet. Op het einde van de rit werd aan de projecten steun 
toegekend door de Vlaamse regering en is de steun in overeenstemming met de 
Europese staatssteunregels. De projecten gaan dus door, de realisatietermijnen zijn 
zoals vooropgesteld, de budgetten blijven zoals voorzien en aangerekend binnen de 
vastlegging van 125 miljoen vanuit het relancebudget Vlaamse Veerkracht (VV047) 
zoals voorzien. Er is bijgevolg geen sprake van stopzetting van projecten, en bij geen 
enkel project wordt de rapportering stopgezet. 
Specifiek voor vragen 7 en 8: Voor aanvragen in de oproep IPCEI zijn drie types 
mogelijk O&O&I (onderzoek, ontwikkeling en innovatie), FID (first industrial 
deployment) en infrastructuur (=investeringen in klimaatacties-EET). In de praktijk 
waren er in de tweede groep geen aanvragen in de deelcomponenten O&O&I of FID 
en was dus ook de mijlpaal voor een beslissing voor de deelgroepen niet langer 
relevant.
