title: De Lijn - Ziekteverzuim (2)
thema: Mobiliteit en Verkeer
pdf link: https://docs.vlaamsparlement.be/pfile?id=2032943
thema link: https://www.vlaamsparlement.be/parlementaire-documenten/schriftelijke-vragen/1792143
SCHRIFTELIJKE VRAAG
nr. 439 
van ELS AMPE
datum: 9 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Ziekteverzuim (2)
Belgen melden zich steeds vaker ziek op het werk. Dat blijkt uit een analyse van hr-bedrijf 
Attentia. Vorig jaar waren werknemers in totaal 10 procent van de werktijd afwezig door 
ziekte.
1. Hoe groot was het globaal ziekteverzuim bij De Lijn in 2023? Graag een onderscheid 
in percentage en aantal dagen.
2. Hoe groot was het kort ziekteverzuim bij De Lijn in 2023? Graag een onderscheid in 
percentage en aantal dagen.
3. Hoe groot was het middellang ziekteverzuim bij De Lijn in 2023? Graag een 
onderscheid in percentage en aantal dagen.
4. Hoe groot was het lang ziekteverzuim bij De Lijn in 2023? Graag een onderscheid in 
percentage en aantal dagen.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.439 van 9 januari 2023
van ELS AMPE
De Lijn definieert vier types van ziekteverzuim:
- Globaal verzuim: het totale percentage verzuim
- Kort verzuim: het percentage verzuim tussen 1 dag en 30 dagen
- Middenlang verzuim: het percentage verzuim tussen 31 en 365 dagen
- Lang verzuim: het percentage verzuim langer dan 1 jaar
1. Het globaal ziekteverzuim bij De Lijn bedroeg in 2023:
-Globaal verzuim: Aantal uren afwezig t.g.v. ziekte van de laatste 12 maanden van 
interne medewerkers in een ziekteperiode vanaf 1 dag in verhouding tot het aantal 
normuren van de laatste 12 maanden van interne medewerkers.
-In percentages: 11,03%
-Gemiddeld zijn dit 28,1 dagen
2. Het kort ziekteverzuim bij De Lijn bedroeg in 2023:
-Kort verzuim: Aantal uren afwezig t.g.v. ziekte van de laatste 12 maanden van 
interne medewerkers in een ziekteperiode van 1 tem 30 dagen in verhouding tot 
het aantal normuren van de laatste 12 maanden van interne medewerkers.
-In percentages: 6,05%
-Gemiddeld zijn dit 15,4 dagen
3. Het middellang ziekteverzuim bij De Lijn bedroeg in 2023: 
-Middellang verzuim: Aantal uren afwezig t.g.v. ziekte van de laatste 12 maanden 
van interne medewerkers in een ziekteperiode van 31 tem 365 dagen in 
verhouding tot het aantal normuren van de laatste 12 maanden van interne 
medewerkers.
-In percentages: 4,20%
-Gemiddeld zijn dit 10,7 dagen
4. Het lang ziekteverzuim bij De Lijn bedroeg in 2023:
-Lang verzuim: Aantal uren afwezig t.g.v. ziekte van de laatste 12 maanden van 
interne medewerkers in een ziekteperiode vanaf 366 dagen in verhouding tot het 
aantal normuren van de laatste 12 maanden van interne medewerkers.
-In percentages: 0,78%
-Gemiddeld zijn dit 2 dagen
