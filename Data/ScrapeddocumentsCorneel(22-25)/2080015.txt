title: Eerste jaar B secundair onderwijs - Instroom onder voorwaarden
thema: Onderwijs en Vorming
pdf link: https://docs.vlaamsparlement.be/pfile?id=2080015
thema link: https://www.vlaamsparlement.be/parlementaire-documenten/schriftelijke-vragen/1833660
SCHRIFTELIJKE VRAAG
nr. 26
van LOES VANDROMME
datum: 16 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Eerste jaar B secundair onderwijs  -  Instroom onder voorwaarden
De instroom in het eerste jaar B in het secundair onderwijs kan op verschillende manieren:
1. Leerlingen die vanuit het basisonderwijs mét een getuigschrift basisonderwijs willen 
inschrijven in 1B van het secundair onderwijs, kunnen dat alleen onder bepaalde 
voorwaarden. Er is een schriftelijk advies van het centrum voor leerlingenbegeleiding 
(CLB), een gunstige beslissing van de toelatingsklassenraad en een akkoord van de 
ouders nodig.
2. Leerlingen die het basisonderwijs hebben beëindigd maar zonder getuigschrift 
basisonderwijs.
3. Sommige leerlingen starten ook in 1B op basis van hun leeftijd zonder dat ze het lager 
onderwijs hebben gevolgd of beëindigd. Nadat ze uiterlijk op 31 december na de 
aanvang van het schooljaar 12 jaar zijn geworden.
4. En een laatste groep kan tijdens het schooljaar vanuit 1A naar 1B overstappen met een 
gunstige beslissing van de toelatingsklassenraad.
In de B-stroom is er binnen de zeven basisopties ook een ‘opstroomoptie’. Die optie laat 
leerlingen toe om over te stappen naar de A-stroom of naar de tweede graad doorstroom- 
of dubbele finaliteit. 
In opvolging van mijn schriftelijke vraag nr. 33 van 9 oktober 2023 aan minister Weyts 
heb ik de volgende vragen.
1. Hoeveel leerlingen met getuigschrift basisonderwijs startten in schooljaar 2023-2024 
in 1B? Welk percentage vertegenwoordigen die leerlingen met getuigschrift tegenover 
de volledige groep 1B-leerlingen? Graag een overzicht per provincie.
2. Hoeveel leerlingen die het basisonderwijs hebben beëindigd zonder getuigschrift 
basisonderwijs startten in schooljaar 2023-2024 in 1B? Graag een overzicht per 
provincie.
3. Hoeveel leerlingen startten in schooljaar 2023-2024 in 1B zonder dat ze het lager 
onderwijs hebben gevolgd of afgemaakt maar op basis van hun leeftijd? Welk 
percentage vertegenwoordigen die leerlingen tegenover de volledige groep 1B-
leerlingen? Ook hier graag een overzicht per provincie.
4. Hoeveel leerlingen stroomden in de loop van het schooljaar 2023-2024 vanuit 1A naar 
1B met toelating van de klassenraad? Graag een overzicht per provincie.
5. Hoeveel scholen bieden de opstroomoptie in de B-stroom aan? En hoeveel leerlingen 
volgen die optie? Graag een overzicht per provincie. 
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 26 van 16 oktober 2024
van LOES VANDROMME
1. Van de leerlingen die in het schooljaar 2023-2024 (met foto op 01/10/2023) het 1ste 
leerjaar B van de 1ste graad van het voltijds gewoon secundair onderwijs startten, geeft 
het eerste tabblad van de bijlage weer hoeveel leerlingen enerzijds al dan niet over 
een getuigschrift basisonderwijs beschikten en anderzijds zonder het lager onderwijs 
te hebben gevolgd of afgemaakt te hebben (op basis van leeftijd) doorstroomden naar 
het secundair onderwijs. 
2. Zie vraag 1. 
3. Zie vraag 1.
4. Het tweede tabblad van de bijlage geeft een overzicht van het aantal leerlingen dat 
met een gunstige beslissing van de toelatingsklassenraad doorstroomt gedurende het 
schooljaar 2023-2024 van het 1ste leerjaar A naar het 1ste leerjaar B binnen het voltijds 
gewoon secundair onderwijs.
5. Het derde tabblad van de bijlage geeft een overzicht van het aantal leerlingen per 
instelling en vestigingsplaats in het 2de leerjaar B van de 1ste graad van het voltijds 
gewoon secundair onderwijs die de opstroomoptie (of basisopties in combinatie met 
de opstroomoptie) volgden tijdens het schooljaar 2023-2024.
BIJLAGE
Overzicht
