title: Vlaams Landbouwinvesteringsfonds (VLIF) - Steun
thema: Landbouw
Visserij
pdf link: https://docs.vlaamsparlement.be/pfile?id=2013281
thema link: https://www.vlaamsparlement.be/parlementaire-documenten/schriftelijke-vragen/1777762
SCHRIFTELIJKE VRAAG
nr. 56
van LUDWIG VANDENHOVE
datum: 8 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaams Landbouwinvesteringsfonds (VLIF)  -  Steun
Het Vlaams Landbouwinvesteringsfonds ondersteunt landbouwers om hun infrastructuur 
en bedrijfsvoering te verbeteren. Dat is mogelijk voor een hele reeks ingrepen.
Kan de minister voor 2022 en 2023 een overzicht geven van de steun die gegeven werd 
per maatregel waarop land- en tuinbouwers een beroep kunnen doen via het VLIF?
Graag per maatregel (30% bodemkwaliteit, 30% emissie fijnstof, etc.) het aantal 
goedgekeurde investeringen, de subsidiabele investeringskosten, de toegekende steun en 
de kosten voor de Vlaamse begroting.
Graag per deelsector (akkerbouw, gemengd rundvee, melkvee, etc.) het aantal 
goedgekeurde investeringen, de subsidiabele investeringskosten, de toegekende steun en 
de kosten voor de Vlaamse begroting.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 56 van 8 november 2023
van LUDWIG VANDENHOVE
Voor de cijfers aangaande de goedgekeurde investeringen in het werkjaar 2022 verwijs ik 
u door naar het gepubliceerde VLIF-activiteitenverslag: VLIF activiteitenverslag 2022. De 
cijfers per categorie conform het besluit van de Vlaamse Regering (BVR-categorie) zijn 
terug te vinden in tabel 5 van dit verslag en de cijfers per hoofdsector in tabel 7.
De cijfers over de goedgekeurde investeringen in het nog lopende werkjaar 2023 t.e.m. 
31 oktober 2023 zijn terug te vinden in bijlagen 1 en 2. Bijlage 1 geeft de cijfers per 
doelstelling weer zoals opgenomen in het besluit van de Vlaamse Regering van 19 
december 2014 betreffende steun aan de investeringen en aan de overname in de 
landbouw. De cijfers in bijlage 2 zijn opgedeeld per hoofdsector.
Voor de kosten voor de Vlaamse begroting voor het jaar 2022 wordt doorverwezen naar 
het eerste hoofdstuk van het VLIF-activiteitenverslag 2022. Daar de definitieve cijfers nog 
niet opgemaakt werden, wordt voor het jaar 2023 doorverwezen naar het VLIF-
activiteitenverslag 2023 dat in het voorjaar van 2024 zal verschijnen.
BIJLAGEN
1.Aantal goedgekeurde investeringen, subsidiabele kosten en toegekende VLIF-steun in 
het werkjaar 2023 t.e.m. 31 oktober 2023 per doelstelling zoals opgenomen in het 
besluit van de Vlaamse Regering van 19 december 2014 betreffende steun aan de 
investeringen en aan de overname in de landbouw
2. Aantal goedgekeurde investeringen, subsidiabele kosten en toegekende VLIF-steun in 
het werkjaar 2023 t.e.m. 31 oktober 2023 per hoofdsector
