title: Geïntegreerd investeringsprogramma (GIP) 2024 - N141 Ham
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024082
thema link: https://www.vlaamsparlement.be/parlementaire-documenten/schriftelijke-vragen/1784733
SCHRIFTELIJKE VRAAG
nr. 341
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N141 Ham
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Ham voor de uitvoering van de N141 Fietstunnel in FSW 
/ fase 1 (GIP001991/03) 2.500.000 euro budget en 2.500.000 euro fietsbudget 
gereserveerd. 
1. Wat houden deze werken in het ontwerp GIP 2024 precies in?
2. Welke stappen dienen er nog te gebeuren voor de uitvoering van de werken aangevat 
kan worden?
3. Wanneer zullen de werken aangevat worden? 
4. Wat is de verdere timing en planning van het project?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 341 van 5 december 2023
van SOFIE MERTENS
1. Dit project omvat de ondertunneling van de N141 Staatsbaan, ten noordoosten van 
het complex 25. De voorziene F5 fietssnelweg kruist daarbij ongelijkgronds de talud 
van de N141, hiertoe worden de fietstunnel en toeritten van en naar de N141 mee 
voorzien. De deelname van AWV betreft de financiering van deze constructie binnen 
de aanleg van de fietssnelweg. 
2. Er dient nog een omgevingsvergunning aangevraagd te worden en tevens dient het 
project nog aanbesteeed te worden.  
3. Volgens de planning van de gemeente Ham is dit voorzien in de tweede helft van 2024. 
4. De aanbesteding is voorzien in 2024 en de uitvoering voor 2024-2025. 
5. De samenwerkingsovereenkomst studie werd ondertekend. De stabiliteitsstudie en 
aanbestedingsplannen zijn in opmaak. Grondonderzoek is lopende.
