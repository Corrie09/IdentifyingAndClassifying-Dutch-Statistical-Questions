title: Beroepen tegen vergunningsbeslissingen in watergevoelige gebieden - Limburg
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2080992
thema link: https://www.vlaamsparlement.be/parlementaire-documenten/schriftelijke-vragen/1836344
SCHRIFTELIJKE VRAAG
nr. 51
van ANDY PIETERS
datum: 25 oktober 2024
aan JO BROUNS
VLAAMS MINISTER VAN OMGEVING EN LANDBOUW
Beroepen tegen vergunningsbeslissingen in watergevoelige gebieden  -  Limburg
De Vlaamse administratie ging de voorbije jaren consequent in beroep tegen lokale 
besturen die adviezen naast zich neerleggen in het kader van de watertoets. Dit omdat, 
tegen beter weten in, onzorgvuldig gemotiveerde vergunningen blijven afleveren in 
watergevoelige gebieden het organiseren van de eigen miserie is.
“Wanneer de rechtbank verschillende malen manifeste inbreuken hierop vaststelt, kan dat 
bestuur in extremis onder toezicht worden geplaatst”, stelt het Vlaamse regeerakkoord.
1. Kan de minister een overzicht bezorgen van het aantal beroepen tegen 
vergunningsbeslissingen van lokale besturen, provinciale besturen en/of de 
gewestelijke omgevingsambtenaar (GOA), ingesteld door de Vlaamse overheid, voor 
de jaren 2020, 2021, 2022, 2023, 2024 (tussentijds cijfer) in Limburg? Graag daarbij 
aangeven wat de finale eindbeslissing in beroep werd.
2. Kan een overzicht bezorgd worden van de Limburgse lokale/provinciale besturen 
waartegen beroep werd aangetekend en het aantal beroepen per bestuur?
3. Om vergunningverlenende besturen in extremis onder toezicht te plaatsen, zal er een 
regelgevende ingreep nodig zijn. 
Heeft de minister er al zicht op of deze ingreep via besluit van de Vlaamse Regering of 
decreet zal gebeuren? Op welke termijn zal de minister met een voorstel naar de 
regering gaan?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 51 van 25 oktober 2024
van ANDY PIETERS
1. Hieronder vindt u het overzicht van het aantal beroepen met een (mogelijke) 
waterproblematiek waarbij de leidend ambtenaar van het departement Omgeving in 
beroep is gegaan tegen een omgevingsvergunning, afgeleverd door een lokaal bestuur 
in de provincie Limburg. 
Deze vergunningen werden verleend in overstromingsgevoelig gebied en/of in 
signaalgebied en/of via een onvoldoend gemotiveerde watertoets.
De beroepsargumenten handelen in essentie allemaal over de watertoets 
(onvoldoende gemotiveerd, onvoldoende onderzocht, geen advies aan de 
waterbeheerder gevraagd, realiseerbaarheid van voorwaarden uit adviezen 
onvoldoende duidelijk,…). 
Uit onderstaande lijst kan niet geconcludeerd worden dat er op de betreffende 
terreinen niet kan gebouwd worden of dat de lokale overheid geen vergunning had 
mogen afleveren. In essentie moeten omgevingsvergunningen in dergelijke gebieden 
wel heel goed onderbouwd zijn en moeten de overstromingsrisico’s afdoende 
geremedieerd worden.
Jaar 
indiening 
beroepIn 
behandeling Aanvraag 
ingetrokkenDeels 
vergunningVolledige 
vergunning*1Weigering Totaal
2021 1 1 0 3 2 7
2022 0 2 0 4 5 11
2023 1 4 0 6 6 17
2024 
(stand van 
zaken tot 
4/11/24)8 6 1 7 3 25
*1 Mogelijks na wijzigingsverzoek op vraag van de aanvrager
Hieronder vindt u het overzicht van de Limburgse lokale besturen waartegen beroep 
werd aangetekend en het aantal beroepen per bestuur.
Op basis van de aantallen dossiers is het niet mogelijk om een oordeel te vellen over 
de werking van deze gemeenten.
Vergunningverlenende 
overheid in eerste aanleg2021 2022 2023 2024
As 0 0 1 0
Beringen 1 0 0 1
Bilzen 0 0 1 0
Bocholt 0 0 1 1
Borgloon 0 1 0 1
Diepenbeek 0 1 0 0
Dilsen-Stokkem 0 1 0 1
Genk 0 0 0 2
Halen 1 0 0 1
Ham 0 0 1 0
Hamont-Achel 0 0 0 1
Hasselt 0 0 0 3
Herk-de-Stad 0 0 0 1
Hoeselt 0 1 0 0
Houthalen-Helchteren 0 0 0 2
Lanaken 0 0 1 0
Leopoldsburg 0 0 1 1
Lommel 0 0 1 0
Lummen 0 0 1 2
Maaseik 0 0 1 1
Maasmechelen 1 0 0 1
Pelt 0 2 3 2
Provincie Limburg 0 1 0 0
Sint-Truiden 2 0 1 1
Tessenderlo 0 0 0 1
Tongeren 0 1 0 1
Voeren 0 2 0 0
Zonhoven 1 1 1 1
Zutendaal 1 0 3 0
Totaal 7 11 17 25
2. Er zal nader onderzocht worden welke regelgevende ingreep nodig is om 
vergunningverlenende overheden onder toezicht te kunnen plaatsen. Ook de 
voorwaarden en modaliteiten van deze maatregel moeten nog worden uitgewerkt. 
De timing van dit regelgevend initiatief zal bijgevolg afhangen van de resultaten van 
dit nader onderzoek.
