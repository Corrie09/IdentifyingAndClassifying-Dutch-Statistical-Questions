title: Jobbonus, werkbonus en verhoging minimumlonen - Netto-effect
thema: Economie
Werk
pdf link: https://docs.vlaamsparlement.be/pfile?id=2024697
thema link: https://www.vlaamsparlement.be/parlementaire-documenten/schriftelijke-vragen/1787122
SCHRIFTELIJKE VRAAG
nr. 116
van THIJS VERBEURGT
datum: 12 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Jobbonus, werkbonus en verhoging minimumlonen  -  Netto-effect
In de commissie Economie van 26 oktober gaf de minister aan dat zijn kabinet berekende 
dat de combinatie van de jobbonus, de werkbonus en de verhoging van de minimumlonen 
de laagste lonen 104 euro netto per maand extra oplevert.
Graag verkrijg ik inzage in de details van die berekening, voor de jobbonus, werkbonus en 
minimumlonen afzonderlijk én in combinatie met de percentiel. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 116 van 12 december 2023
van THIJS VERBEURGT
Naar aanleiding van de wijzigingen van werkbonus voor werknemers met laagste lonen 
heeft het Departement Werk en Sociale Economie (DWSE) bij de Rijksdienst Sociale 
zekerheid (RSZ) geïnformeerd naar de geplande wijzigingen en de eventuele impact op de 
berekening jobbonus.
De RSZ heeft verduidelijkt dat de versterking van de werkbonus bestaat uit het 
nettoresultaat van de verhoging van het bruto minimumloon met 35,70 euro tot 50 euro 
netto per werknemer op 1 april 2024. Om deze nettoverhoging van het nettoloon met 50 
euro te realiseren zal de fiscale werkbonus voor de werknemers met een lager loon gericht 
worden versterkt.1
Voor de jobbonus bedraagt de ondergrens van het refertemaandloon voor refertejaar 2022 
1.950 euro. Rechthebbenden die hieronder zitten krijgen het maximumbedrag van 650 
euro (54,17 euro per maand). 
 
1 https://news.belgium.be/nl/wijzigingen-inzake-de-werkbonus-voor-werknemers-met-lage-lonen 
