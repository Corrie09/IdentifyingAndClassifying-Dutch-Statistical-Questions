title: Publieke en semipublieke laadpunten - Geografische spreiding
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2081395
thema link: https://www.vlaamsparlement.be/parlementaire-documenten/schriftelijke-vragen/1834937
SCHRIFTELIJKE VRAAG
nr. 26
van PETER VAN ROMPUY
datum: 21 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Publieke en semipublieke laadpunten  -  Geografische spreiding
Op de website van de Vlaamse overheid zien we dat er eind juni 2024 14.600 publieke 
laadpunten voor elektrische wagens zijn in Vlaanderen, waarvan 1622 snellaadpunten. Op 
hetzelfde moment zijn er 37.126 semipublieke laadpunten in Vlaanderen, waarvan 801 
snellaadpunten. 
Graag krijg in inzicht in de geografische spreiding.
1. Hoeveel publieke en semipublieke laadpunten zijn er momenteel in Vlaanderen? 
Hoeveel ervan zijn snellaadpunten? 
2. Opdeling per provincie. 
3. Opdeling per gemeente. 
4. Opdeling per uitbater.
5. Heeft de minister cijfers over het gebruik van die laadpunten? 
6. Wat is de gemiddelde bezettingsgraad de afgelopen vijf jaar? 
7. Cijfers per maand. 
8. Cijfers per provincie. 
9. Wat zijn de ambities voor de plaatsing van publieke en semipublieke laadpunten de 
komende 10 jaar? 
10. Ambities per jaar. 
11. Opdeling per provincie. 
12. Opdeling per gemeente. 
13. Opdeling per eigenaar. 
14. Hoe beoordeelt de minister de evolutie van de publieke en semipublieke laadpunten in 
Vlaanderen?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 26 van 21 oktober 2024
van PETER VAN ROMPUY
1-4.Hieronder de cijfers eind oktober 2024. De gegevens worden geaggregeerd per 
provincie en zijn niet opgedeeld per uitbater. 
5. We beschikken uitsluitend over de gebruikscijfers per maand van de laadpalen 
gerealiseerd door Allego, TotalEnergies en Engie in het kader van uitgeschreven 
concessies en dat sinds ongeveer één jaar. Het gaat hierbij over het merendeel van 
de publieke laadpalen op het openbare domein.  
6-8.De bezettingsgraad varieert elke maand. Het heeft weinig zin om dit als gemiddelde 
uit te drukken per provincie of over vijf of één jaar; ook al omdat een aanzienlijk deel 
van deze laadpalen in het kader van de huidige concessie recent in gebruik zijn 
genomen en zo het resultaat sterk zouden vertekenen. 
9-13.De Europese verordening AFIR legt de lidstaten doelstellingen op m.b.t. de publiek 
toegankelijke laadinfrastructuur. Die worden uitgedrukt als te plaatsen vermogens 
per batterij elektrische wagen of plug-in hybride wagen. De samenstelling van de 
vloot op een tijdstip in de tijd bepaalt dus het minimaal aanwezige vermogen aan 
publieke laadinfrastructuur. Het komt er op aan om voortdurend de vinger aan de 
pols te houden. 
14. Het aantal laadpunten in Vlaanderen is de voorbije periode sterk gestegen van 12.000 
eind 2021 naar meer dan 56.000 nu. Dat is het gevolg van het actieve Vlaamse beleid 
dat hierrond wordt gevoerd. Het is ook een belangrijke evolutie omdat de 
marktaandelen elektrische voertuigen een sterke stijging hebben gekend.

