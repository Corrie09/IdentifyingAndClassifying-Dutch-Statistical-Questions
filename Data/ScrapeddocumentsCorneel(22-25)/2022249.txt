title: Basis- en secundair onderwijs - Openstaande organieke betrekkingen in het ambt van directeur
thema: Onderwijs en Vorming
pdf link: https://docs.vlaamsparlement.be/pfile?id=2022249
thema link: https://www.vlaamsparlement.be/parlementaire-documenten/schriftelijke-vragen/1784399
SCHRIFTELIJKE VRAAG
nr. 166
van STEVE VANDENBERGHE
datum: 1 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Basis- en secundair onderwijs  -  Openstaande organieke betrekkingen in het ambt van 
directeur
Naast het lerarentekort is er ook een directeurstekort. Om de evolutie van het tekort te 
kunnen monitoren, graag volgende cijfers. 
Graag kreeg ik de volgende cijfers uitgedrukt in voltijdsequivalenten (absoluut en relatief) 
en opgesplitst per provincie.
Hoeveel openstaande organieke betrekkingen waren er in het schooljaar 2021-2022 en 
2022-2023:
a) in het ambt van directeur basisonderwijs; 
b) in het ambt van directeur secundair onderwijs; 
c) in het ambt van adjunct-directeur secundair onderwijs? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 166 van 1 december 2023
van STEVE VANDENBERGHE
Zoals ik reeds meedeelde in SV nr. 230 (23/12/2022), hoeven scholen hun vacatures niet 
mee te delen aan mijn onderwijsadministratie. Scholen beslissen zelf of ze hun vacatures 
publiceren in de VDAB-vacaturedatabank.
In het Vlaams Parlement worden regelmatig pleidooien gehouden voor de verlaging van 
de planlast. Indien we aan scholen zouden vragen om hierover te rapporteren, zou dit 
opnieuw een verhoging van de planlast betekenen.
