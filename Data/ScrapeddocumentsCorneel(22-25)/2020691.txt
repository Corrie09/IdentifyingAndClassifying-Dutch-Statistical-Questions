title: Label kindvriendelijke gemeente - Gewicht jeugdinfrastructuur
thema: Jeugdbeleid
Lokale overheden en Binnenlands bestuur
pdf link: https://docs.vlaamsparlement.be/pfile?id=2020691
thema link: https://www.vlaamsparlement.be/parlementaire-documenten/schriftelijke-vragen/1784410
SCHRIFTELIJKE VRAAG
nr. 40
van FREYA PERDAENS
datum: 1 december 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Label kindvriendelijke gemeente  -  Gewicht jeugdinfrastructuur
Op 30 november 2023 werd in de commissie Jeugd een debat gehouden over de kwaliteit 
van de jeugdinfrastructuur. Ik vroeg daar onder andere op welke manier de kwaliteit van 
de jeugdinfrastructuur meetelt in de beoordeling om over te gaan tot het toekennen van 
een label kindvriendelijke gemeente. De minister antwoordde toen dat hij dergelijke 
informatie kon navragen bij de labelcommissie.
1. Welk gewicht geeft de labelcommissie aan de kwaliteit van de jeugdinfrastructuur 
wanneer ze overgaat tot de evaluatie van een aanvraag? Welke criteria nemen ze 
daarvoor in aanmerking (kwaliteit, investeringen, onderhoud, hoeveelheid, …)?
2. Zijn er steden en gemeenten die hun label zijn verloren of hun aanvraag niet 
gehonoreerd zagen om infrastructurele redenen? Zo ja, welke steden en gemeenten? 
En om welke reden? Gelieve een overzicht te bezorgen voor de jaren 2012-2022.
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 40 van 1 december 2023
van FREYA PERDAENS
1. De jury van het label Kindvriendelijke Steden en Gemeenten laat weten dat zij a priori 
geen concrete deelaspecten van jeugdbeleid evalueert. Steden en gemeenten leggen 
een traject af waarin ze hun jeugdbeleid (in alle breedte) onder de loep nemen en 
valkuilen en hiaten opsporen. Lokale besturen prioriteren hun uitdagingen (o.a. samen 
met kinderen en jongeren) en stellen een strategie op die politiek en ambtelijk 
gedragen moet zijn. Met hun onderzoek en de daaropvolgende strategie verschijnen ze 
vervolgens voor de jury, die in een mondelinge fase verder de door het lokaal bestuur 
geformuleerde uitdagingen uitdiept, en indien van toepassing zelf ook nog thema’s, 
hiaten, … aankaart. 
Jeugdinfrastructuur is nog nooit een uitgesproken thema geweest dat tijdens het 
jureren naar boven kwam sinds de start in 2014. Hoewel in vele steden en gemeenten 
jeugdinfrastructuur een uitdaging vormt, zijn er veel andere uitdagingen met een grote 
impact op de rechten of leefwereld van kinderen en jongeren. Dat wil niet zeggen dat 
bij Kindvriendelijke Steden en Gemeenten geen werk wordt gemaakt van kwaliteitsvolle 
jeugdinfrastructuur. In veel strategieën en actieplannen worden hierrond doelstellingen 
en acties geformuleerd.
2. Neen.
