title: Prestarterstrajecten - Stand van zaken
thema: Economie
Werk
pdf link: https://docs.vlaamsparlement.be/pfile?id=2064511
thema link: https://www.vlaamsparlement.be/parlementaire-documenten/schriftelijke-vragen/1824045
SCHRIFTELIJKE VRAAG
nr. 392
van ROBRECHT BOTHUYNE
datum: 26 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Prestarterstrajecten  -  Stand van zaken
Sinds maart 2018 bestaat de transitiepremie. Een premie voor niet-werkende 
werkzoekende 45-plussers die de stap naar ondernemerschap zetten na het volgen van 
een prestarterstraject.
Het traject ‘maak werk van je zaak’ liep af. Het werd gevolgd door een traject via de ESF-
oproep 517 die liep tot eind december 2023 (ESF: Europees Sociaal Fonds). 
1. Hoeveel niet-werkende werkzoekende 45-plussers volgden een prestarterstraject in 
2023? Graag totaalaantal en opdeling naar:
a) gender;
b) leeftijd;
c) provincie.
2. Hoeveel niet-werkende werkzoekende 45-plussers die in 2023 een prestarterstraject 
volgden, startten ook effectief een zaak/onderneming (gemeten 3 en/of 6 maanden 
na einde traject)? Graag totaalaantal en opdeling naar:
a) gender;
b) leeftijd;
c) provincie.
3. Hoe evalueert de minister bovenstaande cijfers en het traject op zich?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 392 van 26 april 2024
van ROBRECHT BOTHUYNE
1. De transitiepremie is sinds 2021 (eerst tijdelijk en daarna structureel) ook beschikbaar 
voor werkzoekenden jonger dan 45 die de overstap maken naar ondernemen in 
hoofdberoep. Een van de voorwaarden is inderdaad dat de werkzoekende in kwestie 
een erkend prestarterstraject heeft gevolgd. DWSE beschikt niet over totaalcijfers over 
de deelname van niet-werkende werkzoekenden aan de verschillende erkende 
prestarterstrajecten.
2. DWSE beschikt niet over deze gegevens.
3. Er werd de afgelopen legislatuur ingezet op het verruimen van de transitiepremie, 
zowel qua leeftijd als qua uitbreiding richting niet-uitkeringsgerechtigde 
werkzoekenden. We blijven de transitiepremie-cijfers nauwgezet opvolgen. Er is 
momenteel een ruim en divers aanbod aan erkende prestarterstrajecten. 
Geïnteresseerde aanbieders van een prestarterstraject kunnen op drie momenten 
tijdens het jaar hun aanvraag tot erkenning indienen. 
