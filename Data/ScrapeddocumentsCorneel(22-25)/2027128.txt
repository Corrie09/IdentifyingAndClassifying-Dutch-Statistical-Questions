title: Secundair onderwijs - Doorstroom leerlingen 1B naar 1A
thema: Onderwijs en Vorming
pdf link: https://docs.vlaamsparlement.be/pfile?id=2027128
thema link: https://www.vlaamsparlement.be/parlementaire-documenten/schriftelijke-vragen/1788205
SCHRIFTELIJKE VRAAG
nr. 194
van HILÂL YALÇIN
datum: 14 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundair onderwijs  -  Doorstroom leerlingen 1B naar 1A 
Het eerste jaar van de eerste graad van het secundair onderwijs bestaat uit het eerste 
leerjaar A en het eerste leerjaar B. De meeste leerlingen volgen het eerste leerjaar A. Ze 
volgen voor een groot deel dezelfde vakken. Een paar uur per week kiezen de leerlingen 
voor keuzevakken. Het eerste leerjaar B is bedoeld voor leerlingen die liever al doende 
leren, of leerlingen die een leerachterstand hebben opgelopen. Leerlingen die het eerste 
leerjaar B hebben voltooid, kunnen starten in het eerste leerjaar A, of in het 
beroepsvoorbereidend jaar.
1. Kan de minister een overzicht geven van het recentste cijfer van het aantal leerlingen 
dat na het succesvol afronden van het eerste leerjaar B doorstroomt naar het eerste 
leerjaar A? Graag een overzicht per provincie.
2. Kan de minister daarvan ook een evolutie in tijd van de laatste vijf schooljaren 
weergeven?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 194 van 14 december 2023
van HILÂL YALÇIN 
In de bijlage vindt de Vlaams volksvertegenwoordiger het overzicht voor de voorbije 5 
schooljaren van de leerlingen die na het succesvol afronden van het eerste leerjaar B in 
het gewoon voltijds SO doorgestroomd zijn naar het eerste leerjaar A in het gewoon voltijds 
SO. De provincie is telkens bepaald o.b.v. de hoofdvestigingsplaats van de school.
Het Agentschap voor Onderwijsdiensten (AGODI) raadpleegde hiervoor op 03/01/2024 de 
databanken.
BIJLAGE
Overzicht
