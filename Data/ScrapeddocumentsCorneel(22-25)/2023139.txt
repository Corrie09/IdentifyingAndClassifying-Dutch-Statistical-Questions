title: Beleidsdomeinen - Subsidiëring culturele projecten en organisaties
thema: Begroting
Cultuur
pdf link: https://docs.vlaamsparlement.be/pfile?id=2023139
thema link: https://www.vlaamsparlement.be/parlementaire-documenten/schriftelijke-vragen/1786590
SCHRIFTELIJKE VRAAG
nr. 80
van KATIA SEGERS
datum: 8 december 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Beleidsdomeinen  -  Subsidiëring culturele projecten en organisaties
Om zicht te krijgen op de begrotingsuitgaven in alle beleidsdomeinen (behalve het 
beleidsdomein Cultuur) van de Vlaamse overheid voor culturele projecten en culturele 
organisaties heb ik de volgende vraag.
Kan de minister een overzicht geven van alle budgetten binnen elk Vlaams beleidsdomein 
(behalve het beleidsdomein Cultuur) voor culturele projecten en organisaties? Graag een 
overzicht per jaar van 2020 tot op heden, met een opsplitsing per beleidsdomein en 
departement, vermelding van de culturele organisatie, omschrijving van het project, 
omschrijving van de strategische doelstelling en het gereserveerde budget.
Deze vraag werd gesteld aan de ministers Jan Jambon (80), Hilde Crevits (140), 
Gwendolyn Rutten (73), Ben Weyts (184), Zuhal Demir (185), Matthias Diependaele (91), 
Lydia Peeters (374), Benjamin Dalle (44), Jo Brouns (114)
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 80 van 8 december 2023
van KATIA SEGERS
De vraagsteller vraagt naar culturele subsidies en subsidies aan culturele organisaties 
buiten het beleidsdomein cultuur.
De vraag is zeer breed opgezet en wordt binnen de antwoordtermijn van een schriftelijke 
vraag zo volledig mogelijk beantwoord. Voor het antwoord is een interpretatie gemaakt die 
hieronder wordt toegelicht.
1. Een overzicht van toegekende subsidies voor culturele projecten of organisaties vindt u 
in de bijlage. Beleidsdomein en begrotingsjaar zijn vermeld. Het antwoord baseert zich 
op de uitgaven van de entiteiten die deel uitmaken van de rechtspersoon Ministerie van 
de Vlaamse Gemeenschap.
2. Het beleidsdomein cultuur is binnen de context van de Vlaamse Overheid een begrip dat 
niet bestaat. Ofwel spreekt men over het “beleidsdomein cultuur, jeugd, sport en 
media”, ofwel over het “beleidsveld cultuur”.
De beleidsvelden “jeugd”, “sport” en “media” zijn in artikel 4 van de Bijzondere Wet op 
de Hervorming van de Instellingen beschreven als “culturele aangelegenheden”. 
Bovendien is het zo dat jeugdwerk gedefinieerd wordt als sociaal-cultureel werk (voor 
de jeugd), en per definitie dus cultureel is. De subsidies van het beleidsveld Jeugd, 
komen quasi volledig ten goede van jeugdwerkorgansiaties en hun projecten. 
De integraliteit van de budgetten voor de beleidsvelden “jeugd”, “sport” en “media” zijn 
raadpleegbaar in de BBT’s.
Het antwoord bekijkt op die manier alle subsidies buiten het beleidsdomein CJM en 
binnen de rechtspersoon Ministerie van de Vlaamse Gemeenschap.
3. Er is niet één en uitsluitende omschrijving te geven voor een ‘culturele organisatie’. Voor 
dit antwoord is volgende werkbare interpretatie gebruikt:
-Er is een overzicht gemaakt van alle bij Departement Cultuur, Jeugd en Media 
gekende en betoelaagde culturele organisaties uit de periode 2020-2023 voor het 
beleidsveld Cultuur;
- Vervolgens heeft elk beleidsdomein onderzocht of de betrokken organisaties bij 
hen een subsidie met een (bijkomende) culturele finaliteit ontvangen.
- Tot slot heeft elk beleidsdomein aangegeven of andere organisaties bij hen een 
subsidie met een (bijkomende) culturele finaliteit ontvangen.
4. Aan alle niet-cultuur-beleidsvelden is gevraagd om het antwoord te beperken tot:
- Subsidies, volgens de scope van het subsidieregister;
- met een (bijkomende) culturele finaliteit, zoals aangegeven door de vraagsteller.
5. De vraagsteller vraagt naar de “gereserveerde budgetten”. Concreet is daarom het 
“gereserveerde bedrag” voor een subsidie vermeld in het antwoord.
6. De vraagsteller vraagt naar de omschrijving van de doelstelling van een subsidie. 
Concreet is in het antwoord:
- Voor subsidies vanaf 2022 de omschrijving van de subsidielijn in de 
Interbestuurlijke Product- en Dienstencataloog weergegeven;
- Voor subsidies ouder dan 2022 een voorloper van deze omschrijving weergegeven.
7. Volgende organisatie-onderdelen geven aan subsidies te verstrekken waarop ook 
organisaties uit de culturele en creatieve sector kunnen intekenen. Hierbij dient wel de 
kanttekening te worden gemaakt dat het, waar het hele grote organisaties of 
gemeentebesturen betreft, niet altijd mogelijk is om te bepalen wat de directe link is 
tussen de steunmaatregel zelf en het mogelijks culturele onderdeel ervan:
- Beleidsdomein D:
DB0 – Departement IV
- Beleidsdomein F
FB0 – Departement OV
FC0 – Agentschap voor Onderwijsdiensten
FD0 – Agentschap Hoger Onderwijs
- Beleidsdomein G
GB0 – Departement WVG
GE0 – IVA Zorg en Gezondheid
- Beleidsdomein J
JB0 – Departement WSE
- Beleidsdomein K
KB0 – Departement LV
- Beleidsdomein M
- Beleidsdomein N
- Beleidsdomein P
PA0 – Departement Kanselarij en Bestuur
PJ0 – Agentschap Binnenlands Bestuur
- Beleidsdomein Q
- Beleidsdomein S
SA0 – Departement Kanselarij en Buitenlandse zaken
SJ0 - Agentschap Binnenlands Bestuur
8. Volgende organisatie-onderdelen hebben aangegeven dat de subsidies die zij 
verstrekken op geen enkele wijze een (bijkomende) culturele finaliteit hebben:
- Beleidsdomein C
CE0 - Vlaamse Belastingdienst
- Beleidsdomein E
EB0 – Departement EWI
- Beleidsdomein G:
OPZ, VUTG, VAPG
- Beleidsdomein M
MB0 – Departement MOW
MBU – DAB Vlaams Infrastructuurfonds
MDU – DAB – Vlaams Infrastructuurfonds – Wegen en Beheer
- Beleidsdomein P
PD0 – Dienst van de Bestuursrechtscolleges
- Beleidsdomein Q
QB0 – Departement Omgeving – Dierenwelzijn
QF0 – Wonen Vlaanderen
QB0 – Departement Omgeving
QBX – DAB Minafonds
QBZ – DAB Beleidsplan Ruimte Vlaanderen
QD0 – Agentschap voor Natuur en Bos
QDX - Agentschap voor Natuur en Bos – Minafonds
QE0 – Vlaams Energie- en Klimaatagentschap
QG0 – Onroerend Erfgoed
- Beleidsdomein S
Toerisme
SL0 – Agentschap Justitie en Handhaving
9. Nog geen antwoord, wanneer deze informatie ons bereikt zal dit aangeleverd worden 
met een aanvullend antwoord:
- Beleidsdomein N
NC0 – Departement RWO
ND0 – Agentschap RO - Vlaanderen
NE0 – Agentschap Wonen – Vlaanderen
NF0 – Vlaams Instituut voor het Onroerend Erfgoed
BIJLAGE
Overzicht
