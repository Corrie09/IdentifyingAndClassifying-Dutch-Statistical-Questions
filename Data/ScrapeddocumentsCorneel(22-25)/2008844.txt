title: Laadpalen 'Strategische locaties' - Doorlooptijden
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2008844
thema link: https://www.vlaamsparlement.be/parlementaire-documenten/schriftelijke-vragen/1771757
SCHRIFTELIJKE VRAAG
nr. 112
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpalen 'Strategische locaties'  -  Doorlooptijden
Op 15 maart 2023 vroeg ik in schriftelijke vraag nr. 960 naar het aantal aangevraagde en 
geplaatste publieke laadpalen op strategische locaties via het e-loket voor lokale besturen. 
Deze vraag werd echter niet volledig beantwoord. 
Graag stel ik volgende bijkomende vragen. 
1. Wat is de gemiddelde doorlooptijd tussen het geven van de opdracht en het plaatsen 
van de laadpaal? Graag een overzicht per provincie. 
2. Hoeveel laadpalen werden er vanaf de plaatsingsopdracht, per provincie, geplaatst 
binnen:  
a) 1 tot 2 maanden;  
b) 3 tot 4 maanden;  
c) 5 tot 6 maanden;  
d) 7 tot 8 maanden;  
e) 9 tot 10 maanden;  
f) 11 tot 12 maanden?  
3. Wat is de gemiddelde doorlooptijd tussen het plaatsen van de laadpaal en het in 
gebruik nemen van de laadpaal? Graag een overzicht per provincie. 
4. Hoeveel laadpalen waren er vanaf de plaatsing van de laadpaal, per provincie, in 
gebruik binnen:  
a) 1 tot 2 maanden;  
b) 3 tot 4 maanden;  
c) 5 tot 6 maanden;  
d) 7 tot 8 maanden;  
e) 9 tot 10 maanden;  
f) 11 tot 12 maanden?  
5. Wat is de gemiddelde doorlooptijd tussen het geven van de opdracht en het in gebruik 
nemen van de laadpaal? Graag een overzicht per provincie. 
6. Hoeveel laadpalen waren er vanaf de plaatsingsopdracht, per provincie, in gebruik 
binnen:  
a) 1 tot 2 maanden;  
b) 3 tot 4 maanden;  
c) 5 tot 6 maanden;  
d) 7 tot 8 maanden;  
e) 9 tot 10 maanden;  
f) 11 tot 12 maanden?  
7. Over de aansluiting op het elektriciteitsnet: 
a) Werd in de concessieovereenkomst ook in een maximale termijn voorzien voor de 
aansluiting op het elektriciteitsnet? Zo ja, welke?  
b) Laat de aansluiting op het elektriciteitsnet vaak op zich wachten? Zo ja, wat is 
daar de oorzaak van? 
8. Hoe evalueert de minister het e-loket voor lokale besturen om strategische locaties 
door te geven? Welke evoluties stelt de minister vast? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 112 van 16 oktober 2023
van SOFIE MERTENS
1. Eens de plaatsingsopdrachten zijn gegeven, worden strategische aanvragen, 
aanvragen Paal volgt Wagen (PvW) en aanvragen Paal volgt Paal (PvP) op een 
gelijkaardige wijze behandeld. Geregeld wordt er bij de plaatsing ook geclusterd, bv. 
wanneer er een aanvraag PvW is in de buurt van een strategisch voorstel. De cijfers 
over de plaatsingsopdrachten en de doorlooptijden worden hier dus globaal 
gepresenteerd. Hieronder vindt u de doorlooptijden vanaf de plaatsingsopdracht tot 
de plaatsing en de ingebruikname voor de laadpalen van TotalEnergies. 
De doorlooptijd van een plaatsingsopdracht bij Engie bedraagt gemiddeld 243 dagen. 
Sinds juli ligt die doorlooptijd gemiddeld genomen wel onder de 180 dagen. Dat is 
vooral een gevolg van de snellere doorlooptijden bij de taken van Engie en bij de 
lokale besturen. De doorlooptijd voor Fluvius gerelateerde activiteiten blijft hoog.
2. Hieronder vindt u de cijfers die een beeld geven van de wijze waarop de ingeschatte 
periode van 6 maand wordt gehaald door TotalEnergies. 
Bij Engie heeft 65% van alle plaatsingsopdrachten de maximale uitvoeringstermijn 
van 180 dagen overschreden. Zie ook vraag 7.
3. Zie het antwoord op deelvraag 1.
 
4. Zie het antwoord op deelvraag 2. 
5. Zie het antwoord op deelvraag 1. 
6. Zie het antwoord op deelvraag 2.
7. a) In de concessieovereenkomst zijn er geen maximale termijnen voorzien voor de 
aansluiting op het elektriciteitsnet. De overeenkomst is er immers één tussen de 
Vlaamse overheid en de concessiehouder. Er kunnen geen bepalingen worden 
opgenomen over een derde partij (Fluvius). Fluvius is in al haar activiteiten wel 
gebonden aan vooraf bepaalde termijnen.
b) De aansluiting op het elektriciteitsnet en de taken van Fluvius die hiermee gepaard 
gaan, zijn de belangrijkste reden waarom er zoveel dossiers niet binnen de zes 
maanden gerealiseerd worden. De vertragingen doen zich vaak voor op drie 
onderscheiden momenten in het proces: bij het maken van een offerte voor de 
netaansluiting, bij het realiseren van de netaansluiting en bij het activeren van de 
laadpaal. Fluvius geeft aan dat dit te maken heeft met een gebrek aan capaciteit. 
Na aandringen en veelvuldige gesprekken met Fluvius zijn er de voorbije maanden 

verbeteringen geïnitieerd. Dit heeft reeds tot beterschap geleid in de maand 
oktober, maar er is nog een weg af te leggen om de achterstand in te halen. Mijn 
administratie volgt dit nauw op.
8. Het e-loket voor lokale besturen om strategische locaties door te geven, werkt prima 
en de grote meerderheid van de lokale besturen heeft er ondertussen gebruik van 
gemaakt. De aanvragen worden snel beoordeeld en ook de goedkeuring van de 
definitieve locatie door het lokale bestuur verloopt relatief vlot vermits het over de 
eigen voorstellen gaat. 
