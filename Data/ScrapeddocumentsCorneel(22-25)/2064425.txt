title: Infrastructuurprojecten Merksem - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064425
thema link: https://www.vlaamsparlement.be/parlementaire-documenten/schriftelijke-vragen/1818092
SCHRIFTELIJKE VRAAG  
 
nr. 825 
van ORRY VAN DE WAUWER  
datum: 5 april 2024 
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Infrastructuurprojecten Merksem  -  Stand van zaken  
 
Het district Merksem kent heel wat belangrijke gewestelijke infrastructuur. D at gaat van 
gewestwegen zoals de Bredabaan en de Groenendaallaan, tot het belangrijke Albertkanaal. 
Ook heel wat werken in het kader van het Toekomstverbond spelen zich af in en rond 
Merksem. Deze legislatuur werden verschillende projecten afgerond , zoals de bruggen over 
het Albertkanaal en diverse fietspaden. Enkele andere projecten staan in de steigers.  
 
1. Wat is de stand van zaken van het verbeteren van het fietspad tussen de 
Groenendaallaan en de Nieuwdreef, via de Gildestraat - Constant De Jongstraat en 
Terlindenhofstraat?  
 
2. De werken aan het fietspad in de Gildestraat werden eerder al in 2022 gepland, maar 
werden tot dusver niet uitgevoerd. Ook in de projectfiches rond het Routeplan 2030 
van de voortgangsrapportage over het Toekomstverbond van maart 2024 valt te lezen 
dat de stad Antwerpen en het district Merksem nog niet hebben voorzien in de 
cofinanciering van dat project. De voetpaden moeten tegelijk mee aangelegd worden, 
waarvoor het district Merksem en de stad Antwerpen naar elkaar kijken. Een 
uitvoeringsdatum is bijgevol g niet bekend, hoewel het om relatief beperkte 
investeringsbudgetten gaat. Dit fietspad is een cruciale missing link tussen Antwerpen 
en de districten Merksem en Ekeren, maar evengoed voor de gemeente n Schoten, 
Brasschaat enzovoort. Het verbeteren van dat fietspad zou een grote meerwaarde zijn 
voor het fietsroutenetwerk en de bereikbaarheid van bovenvermelde gemeente n en 
districten.  
 
Kan de administratie van de minister samen met de bevoegde lokale overheden rond 
de tafel gaan zitten om dat dossier zo snel mogelijk in gang te zetten?  
 
3. In het verleden kaartte ik de huidige onveilige situatie al aan voor de oversteek op het 
kruispunt Groenendaallaan -Gildestraat -Campinastraat. Hier loopt een belangrijke 
bovenlokale fietsverbinding van de fietsbrug over het Albertkanaal richting Merksem, 
Ekeren, Schoten en Brasschaat. Fietsers die gebruikmaken van de fietsbrug over het 
Albertkanaal kunnen genieten van e en breed tweerichtingsfietspad tot aan de 
Groenendaallaan, waar de verkeerssituatie en fietspaden niet aangepast zijn sinds het 
verdwijnen va n de IJzerlaanbrug. Dat levert structureel onveilige situaties op, 
voornamelijk voor fietsers die rechtdoor op de fietsroute willen rijden via de 
Gildestraat. Het heraanleggen van de fietspaden in de Gildestraat zou een belangrijk 
aanknooppunt kunnen zijn om in een veiligere aansluiting van het nieuwe fietspad 
langs de Campinastraat te voorzien op de fietspaden langs de Groenendaallaan en de 
Gildestraat.  
Is die situatie verder onderzocht? Is er sprake van een verhoging van de ongevalsscore 
op dit kruispunt de afgelopen jaren? Kan de veiligheid en oversteekbaarheid van het 
kruispunt meegenomen worden door het Agentschap Wegen en Verkeer (AWV) en/of 
Lantis?  
 
4. Wat is de stand van zaken van de aanleg van een nieuwe fietsbrug aan het Dokske in 
Merksem? Werd dat project al aanbesteed? Werden de plannen daarvoor al 
opgeleverd? Graag een overzicht.  
 
5. Aquafin zorgt in samenwerking met AWV en de stad Antwerpen voor een grondige 
renovatie van de riolering, het wegdek en de voetpaden van de Oudebareellei (N115). 
Dat zijn werken van gevel tot gevel en die vanaf de zomer van 2024 zullen starten. 
De Oudebaree llei is de enige en laatste weg in Merksem waar een snelheidslimiet van 
50 kilometer per uur geldt en geen aparte fietsinfrastructuur voorzien is. In de plannen 
voor renovatie is geen fietsinfrastructuur gepland door een gebrek aan plaats, maar 
ook de snel heidslimiet van 50 kilometer per uur wordt behouden wegens het belang 
van de Oudebareellei voor verschillende busroutes. Op die manier blijft de 
fietsveiligheid op deze gewestweg ook na heraanleg een heikel punt. Op de 
districtsraad van 28 maart 2024 werd door verschillende fracties een geamendeerde 
motie aangenomen om het dossier opnieuw bij AWV, de stad Antwerpen en de minister 
op tafel op te leggen in functie van de verkeersveiligheid.  
 
Heeft de minister dat schrijven ontvangen? Kan de heraanleg van de Oude Bareellei in 
Merksem herbekeken worden zodat na de renovatie van die weg fietsers niet gemengd 
met bussen en autoverkeer tegen 50 kilometer per uur op de baan moeten? Is de 
verlaging v an de snelheid tot 30 kilometer per uur of de omleiding van de busroutes 
via de Bredabaan en Merksemheidelaan een optie?  
 
6. De Bredabaan is een belangrijke toegangspoort van en naar Antwerpen, zeker sinds 
de aanleg van de P&R Keizershoek. Maar het wegdek van diezelfde Bredabaan is 
versleten en wordt gekenmerkt door vele putten tussen het Victor Roosensplein en de 
splitsing naar  Kapellen en Brasschaat aan de Kleine Bareel. AWV werd over die 
problemen al meerdere keren aangesproken door zowel het district Merksem als de 
stad Antwerpen, maar zonder resultaat. Nochtans liggen er op dit twee kilometer lange 
deel van de Bredabaan niet  minder dan vier gevaarlijke kruispunten, zoals opgenomen 
in de laatste dynamische lijst gevaarlijke punten op gewestwegen. D at zou een hogere 
prioriteit moeten geven aan renovatiewerken of minstens oplapwerken van die 
gewestweg.  
 
Kan de minister mee delen welke werken of renovaties er worden gepland op d at deel 
van de Bredabaan in Merksem en Schoten? Waarom kan AWV niet ingaan op de vragen 
van de stad Antwerpen en het district Merksem om de verkeersveiligheid en 
infrastructuur in d ie zone te verbeteren?  
 
7. Aan de zogenaamde brug van den Azijn tussen Merksem en Deurne wordt de 
aanlanding van de brug op de Bisschoppenhoflaan in Deurne aangepakt om de 
verkeerssituatie conflictvrij te maken. Dat brengt heel wat hinder met zich mee. Aan 
de kant van Merksem op de Deurnsebaan is het wegdek op en achter het kruispunt 
onder  aan de brug in zeer slechte staat.  
Staat de aanpak van dit wegdek ook op de planning , zodat de route langs de brug van 
den Azijn optimaal benut kan worden? Werden al vragen of opmerkingen over de 
infrastructurele staat van de Deurnsebaan bij AWV of de administratie van de minister 
ingediend?  
LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  825 van 5 april 2024  
van ORRY VAN DE WAUWER  
 
 
 
1. Het fietspad in de Groenendaallaan en de Nieuwdreef, via de Gildestraat - Constant De 
Jongstraat en Terlindenhofstraat is geen project van het Agentschap Wegen en Verkeer 
(AWV).  
 
2. AWV heeft geen bevoegdheid over de wegenis in de Gildestraat.  
 
3. AWV is van mening dat verbeteringen van de verkeersveiligheid aan het kruispunt 
Groenendaallaan -Gildestraat -Campiniastraat mogelijk zijn. AWV heeft dan ook het 
initiatief genomen in 2022 om een PCV (Provinciale Commissie Verkeersveiligheid) te 
organiseren , waarin enkele maatregelen besproken werden om dit kruispunt veiliger 
te maken. Later zijn deze maatregelen in een concreet plan gegoten. AWV wacht nog 
op toestemming van de stad om dit uit te voeren.  
 
AWV beschikt momenteel over gelokaliseerde ongevallendata tot en met 2021. In de 
periode 2019 -2021 gebeurden er 5 ongevallen, waarvan 1 in 2019, 1 in 2020 en 3 in 
2021. In deze ongevallen vielen in totaal 4 lichtgewonden en 1 zwaargewonde op het 
kruispunt Gildestraat x Groenendaallaa n x Caminastraat x Ingenieur Menneslaan . 
 
4. Het project voor de nieuwe fietsbrug aan het Dokse te Merksem, geïnitieerd door De 
Vlaamse Waterweg (DVW), is vanwege praktische, financiële en organisatorische 
redenen momenteel niet gerealiseerd.  Bij een volgende begrotingsopmaak wordt het 
project opnieuw in overweging genomen.  Voorafgaand is nog uitgebreid studiewerk 
noodzakelijk.  
 
5. Het bestaan en de inhoud van deze motie zijn mijn kabinet bekend , maar er is tot 
heden nog geen formeel schrijven vanuit het district ontvangen. Er kan op deze vragen 
dus nog geen standpunt of antwoord worden geformuleerd, omdat deze eerst door de 
diverse actoren (AWV, Stad Antwerpen, De Lijn) moeten worden geadviseerd.  
 
6. AWV heeft plannen om de Bredabaan van het complex tot Keizershoek richting 
Merksem dit jaar aan te pakken.  
 
7. AWV heeft momenteel geen concrete plannen om de Deurnsebaan voor en op de brug 
van den Azijn aan te pakken. Dit wegsegment staat evenwel  op de prioriteitenlijst bij 
AWV.  Behoudens onze vergissing, ontvingen wij recent geen vragen of opmerkingen 
via het AWV , noch rechtstreeks over deze weg.  
