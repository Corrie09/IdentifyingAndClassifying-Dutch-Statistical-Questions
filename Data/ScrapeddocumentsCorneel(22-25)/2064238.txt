title: Regularisatie erfbelasting - Bijvoeglijke aangiftes van nalatenschap
thema: Financiën
pdf link: https://docs.vlaamsparlement.be/pfile?id=2064238
thema link: https://www.vlaamsparlement.be/parlementaire-documenten/schriftelijke-vragen/1822526
SCHRIFTELIJKE VRAAG
nr. 259
van HANNELORE GOEMAN
datum: 24 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Regularisatie erfbelasting  -  Bijvoeglijke aangiftes van nalatenschap
Sinds 1 januari 2021 is er voor de Vlaamse erfbelasting niet langer een wetgevend kader 
voor regularisatie. In de praktijk blijkt evenwel dat een rechtzetting van de erfbelasting bij 
de Vlaamse Belastingdienst (VLABEL) nog altijd mogelijk is door middel van 
een bijvoeglijke aangifte van nalatenschap, en dat zowel voor niet-verjaarde als 
voor verjaarde belastingen. De aangever betaalt in dat geval geen regularisatieheffing, 
maar de reguliere erfbelasting met een belastingverhoging van 20%. Deze aanvullende 
aangifte en betaling in de erfbelasting brengen in theorie geen strafrechtelijke immuniteit 
met zich mee, maar in de praktijk blijkt dat door de aangifte en sanctionering mogelijk 
toch het geval.
Voor de periode 2021-2023, opgesplitst per jaar, verneem ik graag het volgende.
1. Hoeveel van dergelijke bijvoeglijke aangiftes van nalatenschap zijn er gebeurd en 
hoeveel daarvan hadden betrekking op een verjaarde belasting (voor erfbelasting is 
de verjaringstermijn 5 jaar vanaf de datum dat de erfbelasting betaald moet zijn)?
2. Over welke bedragen gaat het aan aangegeven vermogen en betaalde erfbelasting 
(erfbelasting en sanctie)?
3. Hoeveel van die bijvoeglijk aangegeven vermogens zijn van buitenlandse oorsprong?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 259 van 24 april 2024
van HANNELORE GOEMAN
In de tabel hieronder vindt u per kalenderjaar het aantal aangiftes waarin een verzuim 
werd rechtgezet. Ook het extra aangegeven vermogen (belastbare grondslag) en de te 
betalen erfbelasting en belastingverhogingen werden opgenomen. Hierbij wordt een 
onderscheid gemaakt tussen verjaarde en niet-verjaarde dossiers. Er wordt niet 
systematisch geregistreerd of het gaat om een vermogen van buitenlandse oorsprong.
jaar typeaantal 
aangiftenbelastbare 
grondslag (€) erfbelasting (€)belasting-
verhoging (€)
2021 niet-verjaard 483 43.570.465 8.387.951 1.006.694
verjaard1
2022 niet-verjaard 375 41.102.282 9.239.437 835.430
verjaard 56 8.195.879 1.322.185 240.318
2023 niet-verjaard 375 26.910.063 4.949.344 401.617
verjaard277 20.933.495 4.265.888 888.189
1 Aangiftes m.b.t. verjaarde activa die werden ingediend in 2021 werden niet apart geregistreerd.
2 Nog niet alle aangiftes m.b.t. verjaarde activa die werden ingediend in 2023 zijn verwerkt.
