title: Te koop aanbieden katten en honden door particulieren op sociale media en zoekertjeswebsites - Meldingen
thema: Dierenwelzijn
pdf link: https://docs.vlaamsparlement.be/pfile?id=2013315
thema link: https://www.vlaamsparlement.be/parlementaire-documenten/schriftelijke-vragen/1778918
SCHRIFTELIJKE VRAAG
nr. 121
van SOFIE MERTENS
datum: 13 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Te koop aanbieden katten en honden door particulieren op sociale media en 
zoekertjeswebsites  -  Meldingen
Het Vlaams regeerakkoord heeft de ambitie om elke vorm van dierenmishandeling te 
vervolgen en strenger te bestraffen. De afdeling Dierenwelzijn staat in voor de 
voorbereiding, ondersteuning en controle van het dierenwelzijnsbeleid in Vlaanderen. Zij 
zullen de rol van dierenpolitie opnemen.
Problemen met dierenwelzijn in Vlaanderen kunnen worden gemeld aan Dierenwelzijn 
Vlaanderen wanneer de eigenaar van het dier gekend is. Wanneer de eigenaar niet gekend 
is of het om een heel dringend geval gaat, wordt het beste contact opgenomen met de 
lokale politie.
Het kan gaan over:
- meldingen van dierenmishandeling in woningen, kwekerijen, dierentuinen, asielen, 
weides, pensions, kermissen, enzovoort;
- meldingen van aankoop van zieke dieren bij erkende kwekers;
- meldingen van katten en honden die door particulieren te koop worden aangeboden 
op sociale media of zoekertjes-websites.
Deze vraag gaat over het derde punt, namelijk over het te koop aanbieden van katten en 
honden door particulieren op sociale media en zoekertjeswebsites.
1. Hoeveel meldingen van katten en honden die door particulieren te koop aangeboden 
werden op sociale media of zoekertjeswebsites ontving Dierenwelzijn Vlaanderen in de 
periode 2018 tot 2023? Graag een overzicht per jaar en per maand, per provincie, 
diersoort en platform (Facebook, Instagram, Kapaza, Tweedehands, ...).
2. Wat zijn de vijf meest voorkomende platformen waarop dieren aangeboden worden? 
Graag een overzicht per jaar, per provincie en diersoort. Graag absolute en relatieve 
cijfers.
3. Wat is de gemiddelde doorlooptijd tussen de melding en de opvolging van de melding 
door Dierenwelzijn Vlaanderen? Graag een overzicht per jaar, per provincie.
4. Hoe vaak worden foto’s of video’s toegevoegd aan de melding? Graag een overzicht 
per jaar, per provincie en platform. Graag absolute en relatieve cijfers.
5. Hoe vaak resulteert een melding in de opmaak van een proces-verbaal van 
waarschuwing? Graag een overzicht per jaar, per provincie, diersoort, platform en 
reden. Graag absolute en relatieve cijfers.
6. Hoe vaak resulteert een melding in de opmaak van een proces-verbaal? Graag een 
overzicht per jaar, per provincie, diersoort, platform en reden. Graag absolute en 
relatieve cijfers.
7. Hoe vaak resulteert een proces-verbaal van waarschuwing uiteindelijk toch in de 
opmaak van een proces-verbaal? Graag een overzicht per jaar, per provincie, 
diersoort, platform en reden. Graag absolute en relatieve cijfers.
8. Hoeveel inbeslagnames vonden er plaats na een melding? Graag een overzicht per 
jaar, per provincie, diersoort en reden. Graag absolute en relatieve cijfers.
9. Hoeveel dieren werden er per melding gemiddeld in beslag genomen? Graag een 
overzicht per jaar, per provincie, diersoort en reden. Graag absolute en relatieve 
cijfers.
10. Hoe vaak resulteert een melding in een verbod op het houden van dieren? Graag een 
overzicht per jaar, per provincie, diersoort en reden. Graag absolute en relatieve 
cijfers.
11. Hoe evalueert de minister die cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr.121 van 13 november 2023
van SOFIE MERTENS 
Ik verwijs naar mijn antwoord op uw schriftelijke vragen met nrs. 118 en 119 van 13 
november 2023.
