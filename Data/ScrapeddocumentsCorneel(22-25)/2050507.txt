title: Bosuitbreiding - Subsidies projecten lokale besturen
thema: Lokale overheden en Binnenlands bestuur
Natuur en Milieu
pdf link: https://docs.vlaamsparlement.be/pfile?id=2050507
thema link: https://www.vlaamsparlement.be/parlementaire-documenten/schriftelijke-vragen/1803209
SCHRIFTELIJKE VRAAG
nr. 344
van BRECHT WARNEZ
datum: 12 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Bosuitbreiding  -  Subsidies projecten lokale besturen
In de strijd tegen de klimaatopwarming en in het belang van het welzijn en de gezondheid 
van de inwoners van Vlaanderen, heeft deze Vlaamse Regering een versterkte inspanning 
beloofd voor de ontwikkeling van natuur- en bosgebieden in Vlaanderen. De Vlaamse 
Regering stelt in haar regeerakkoord 10.000 extra hectare bos in het vooruitzicht tegen 
2030. Om dat te kunnen verwezenlijken, kondigde de minister daarom samen met 
natuurverenigingen een bosuitbreidingsplan aan.
Lokale besturen kunnen een grote en nuttige rol spelen in die uitdaging om meer bos te 
hebben in Vlaanderen. De minister lanceerde daarom een subsidieoproep voor lokale 
besturen. Met de subsidies kunnen de lokale besturen extra gronden aankopen met het 
oog op bebossing. De ambitie van de Vlaamse Regering is om op die manier bij te dragen 
aan het doel van 4000 hectare extra bos in Vlaanderen tegen 2024.
Om aanspraak op de subsidies te maken, zullen de terreinen onder andere aangekocht en 
bebost moeten zijn uiterlijk drie jaar na de toekenning van de subsidie. De subsidie 
bedraagt 75 procent van het aankoopbedrag met een plafond van vijf euro per vierkante 
meter. 
Gelieve de gevraagde gegevens via een Excel-bestand weer te geven.
1. Welke lokale besturen hebben reeds een subsidieaanvraag ingediend voor 
bosuitbreiding? Graag een opdeling per provincie, per aanvraagjaar en een volledig 
overzicht met details per ingediende subsidieaanvraag.
2. Welke projecten zijn deze legislatuur reeds goedgekeurd? Graag een overzicht per 
provincie en gemeente, met vermelding van het goedkeuringsjaar, de extra 
oppervlakte, een motivering voor de goedkeuring en informatie over het toegekende 
subsidiebedrag en -project.
3. Wat de resultaten betreft:
a) Hoeveel oppervlakte bos zal er in deze legislatuur, inclusief dankzij de in 2023 
goedgekeurde subsidies, bijkomen? Graag een opdeling per jaar en per provincie.
i. Hoe apprecieert de minister dit resultaat?
b) Wat is het tot nog toe totaal toegekende subsidiebedrag voor de lokale besturen? 
Graag een opdeling per jaar en per provincie.
c) Wat is per provincie en per jaar in deze legislatuur de verhouding tussen het bedrag 
dat naar lokale besturen gaat voor bebossing en het bedrag dat via andere subsidies 
aan particulieren is toegekend voor bebossing?
4. Denkt de minister dat de doelstellingen die de regering voorop heeft gesteld tegen 2024 
en tegen 2030 nog steeds haalbaar zijn? Wat zijn de argumenten daarvoor? Welke 
uitdagingen ziet de minister op dat vlak?
5. Hoe evalueert de minister de cijfers? Zijn er aanpassingen nodig aan het project om 
het succes ervan te doen toenemen/te blijven garanderen? Heeft ze plannen in die 
richting?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 344 van 12 februari 2024
van BRECHT WARNEZ
1. Ik verwijs naar mijn antwoord op uw schriftelijke vraag nr. 457 van 9 februari 2023 en 
aanvullend naar bijlage 1.
2. Ik verwijs naar mijn antwoord op uw schriftelijke vraag nr. 457 van 9 februari 2023 en 
aanvullend naar bijlage 2.
3.
a) In Bijlage 3 vindt u een overzicht van de oppervlakte nieuw bos deze legislatuur; 
enerzijds de oppervlakte die al gemeld werd op de Bosteller, en anderzijds de 
oppervlakte die gekend is via de Bosprognose om nog dit plantseizoen aangeplant 
te worden. De opsplitsing is per jaar en per provincie. 
Ik apprecieer de inspanningen die de lokale besturen leveren. Op dit moment 
hebben de lokale besturen een bijdrage geleverd van 247 ha, hetgeen een derde is 
van het vooropgestelde doel van 750 ha voor deze doelgroep. Bijkomende 
inspanningen blijven dus noodzakelijk.
b) Ik verwijs naar mijn antwoord op uw schriftelijke vraag nr. 341 van 9 februari 2024.
c) Ik verwijs naar mijn antwoord op uw schriftelijke vraag nr. 341 van 9 februari 2024.
4. Ik verwijs naar mijn antwoord op uw schriftelijke vraag nr. 457 van 9 februari 2023.
5. Ik verwijs naar mijn antwoord op uw schriftelijke vraag nr. 457 van 9 februari 2023.
BIJLAGEN
1.Overzicht aanvragen subsidiëring bosuitbreiding
2.Overzicht goedgekeurde aanvragen subsidiëring bosuitbreiding
3.Overzicht oppervlakte nieuw bos deze legislatuur, per jaar en per provincie
