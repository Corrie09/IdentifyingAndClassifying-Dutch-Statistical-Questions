title: Niet-ingevulde vacatures - Doorschuiven van kinderverzorgers en kleuteronderwijzers
thema: Onderwijs en Vorming
pdf link: https://docs.vlaamsparlement.be/pfile?id=2081062
thema link: https://www.vlaamsparlement.be/parlementaire-documenten/schriftelijke-vragen/1835687
SCHRIFTELIJKE VRAAG
nr. 50
van KIM BUYST
datum: 23 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Niet-ingevulde vacatures  -  Doorschuiven van kinderverzorgers en kleuteronderwijzers
In deze tijden van grote lerarentekorten in zowat alle scholen, van kleuter tot middelbaar, 
wordt er naar de Vlaamse overheid gekeken voor structurele oplossingen. In afwachting 
daarvan zoeken scholen naar tijdelijke oplossingen om tekorten op te vangen. 
Zo bestond de afgelopen jaren de mogelijkheid om een kinderverzorger aan te stellen in 
het ambt van kleuteronderwijzer, als er geen kandidaat met een passend 
bekwaamheidsbewijs gevonden kon worden voor de positie. Een kinderverzorger staat zo 
zelfstandig voor de klas. Die tijdelijke maatregel wordt echter dit jaar stopgezet, waardoor 
heel wat scholen nu geen oplossing meer zien.
Ook is het een courante praktijk om kleuteronderwijzers in te schakelen in de eerste graad 
van het lager onderwijs. Zij hebben immers een voldoende geacht diploma daartoe.
1. Hoeveel niet-ingevulde vacatures zijn er momenteel in het kleuteronderwijs voor de 
functie van kleuteronderwijzer? Graag de gegevens opgesplitst voor de voorbije vijf 
jaar en per provincie.
2. Wat is het percentage scholen die op dit moment nog openstaande vacatures voor 
kleuteronderwijzers hebben? Hoe valt dat te vergelijken over de voorbije 5 jaar en per 
provincie?
3. Hoeveel kinderverzorgers werden de voorbije drie schooljaren autonoom ingezet in de 
kleuterklas wanneer er geen kleuteronderwijzer werd gevonden? Graag opgesplitst per 
schooljaar en per provincie.
4. Kan de minister aangeven hoeveel scholen een beroep deden op de maatregel om 
kinderverzorgers autonoom voor de klas te zetten? Graag opgesplitst voor de voorbije 
drie jaar en per provincie.
5. Hoeveel niet-ingevulde vacatures zijn er momenteel in het lager onderwijs voor 
leerkrachten? Graag de gegevens opgesplitst voor de voorbije vijf jaar en per 
provincie.
6. Wat is het percentage lagere scholen die op dit moment nog openstaande vacatures 
voor leerkrachten hebben? Hoe valt dat te vergelijken over de voorbije 5 jaar en per 
provincie?
7. Graag een overzicht van het totaalaantal leerkrachten die in het  lager onderwijs aan 
de slag zijn met een diploma kleuteronderwijzer. Graag opgesplitst per schooljaar voor 
de voorbije vijf jaar en per provincie.
8. Kan de minister aangeven in hoeveel scholen momenteel kleuteronderwijzers worden 
ingeschakeld als leerkracht in het lager onderwijs? Graag opgesplitst voor de voorbije 
vijf jaar en per provincie.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 50 van 23 oktober 2024
van KIM BUYST
Aan het beantwoorden van de schriftelijke vraag gaat een gegevensbevraging vooraf. Het 
Agentschap voor Onderwijsdiensten (AGODI) raadpleegde zijn databanken op 14/11/2024.
Als gesproken wordt over het kleuteronderwijs, dan wordt zowel het gewoon als het 
buitengewoon kleuteronderwijs bedoeld. 
1-2+5-6. De onderwijsadministratie heeft geen zicht op openstaande vacatures. 
3-4.De tijdelijke maatregel had niet als bedoeling dat kinderverzorgers autonoom voor een 
klas zouden staan. Ik verwijs naar de omzendbrief Prestatieregeling. Kinderverzorgers 
bieden ondersteuning aan de kleuteronderwijzers. 
7. De onderstaande tabel focust op het aantal leerkrachten die een bezoldigde opdracht 
uitoefenen in het lager onderwijs en in het bezit zijn van een diploma 
kleuteronderwijzer. Dit zijn absolute gegevens.  
AGODI stelde de groep samen op basis van zowel de titularissen van een betrekking 
als hun eventuele vervangers. De groep titularissen omvat zowel de vastbenoemde 
personeelsleden als de tijdelijke personeelsleden in openstaande betrekkingen.
Let op, beide tabellen kunnen dubbeltellingen bevatten. Het is immers altijd mogelijk 
dat een dergelijke leerkracht in meer dan in één provincie tijdens hetzelfde schooljaar 
een bezoldigde betrekking opnam. 
Ik verwijs ook naar SV nr. 299 (15/12/2020) voor het schooljaar 2019-2020. Deze SV 
vult het overzicht verder aan t.e.m. het schooljaar 2023-2024. 
De totalen van het schooljaar 2019-2020 wijken af. Tussen de analyse voor SV nr. 299 
en de analyse voor SV nr. 50 behaalden een aantal personeelsleden, die toen al een 
opdracht hadden als leerkracht, een diploma kleuteronderwijzer. Dit verklaart het 
verschil van 108 personeelsleden in de tabel (SV nr. 299) en de tabel 7.1 (SV nr. 50).
7.1 Aantal unieke leerkrachten in lager onderwijs met diploma kleuteronderwijzer
Schooljaar Aantal leerkrachten met diploma kleuteronderwijzer
2019-2020 6.017
2020-2021 6.537
2021-2022 6.936
2022-2023 7.075
2023-2024 7.005
7.2 Aantal leerkrachten in lager onderwijs met diploma kleuteronderwijzer, 
absoluut en per provincie (hier zitten dubbele tellingen tussen)
Provincie 2019-
20202020-
20212021-
20222022-
20232023-
2024
Antwerpen 1.620 1.811 1.970 2.028 1.957
Brussels Hoofdstedelijk Gewest 433 459 458 461 473
Henegouwen 2 2 7 6 4
Limburg 783 851 922 910 962
Oost-Vlaanderen 1.393 1.482 1.534 1.599 1.526
Vlaams-Brabant 785 884 939 950 932
West-Vlaanderen 1.132 1.177 1.226 1.240 1.272
Totaal 6.148 6.666 7.056 7.194 7.126
 
8. De tabel staat stil bij het aantal scholen die leerkrachten met een diploma 
kleuteronderwijzer inschakelen in het lager onderwijs. 
Provincie 2019-
20202020-
20212021-
20222022-
20232023-
2024
Antwerpen 575 589 608 609 613
Brussels Hoofdstedelijk Gewest 130 134 136 138 137
Henegouwen 1 1 1 1 1
Limburg 299 300 306 304 306
Oost-Vlaanderen 510 520 521 536 529
Vlaams-Brabant 327 334 335 342 341
West-Vlaanderen 445 451 453 445 442
Totaal 2.287 2.329 2.360 2.375 2.369
