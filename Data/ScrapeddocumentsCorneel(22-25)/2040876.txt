title: Registratie afwezigheden door scholen - Terugvorderingen schooltoeslag
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=2040876
thema link: https://www.vlaamsparlement.be/parlementaire-documenten/schriftelijke-vragen/1799104
SCHRIFTELIJKE VRAAG
nr. 222
van KATRIEN SCHRYVERS
datum: 29 januari 2024
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Registratie afwezigheden door scholen  -  Terugvorderingen schooltoeslag
Van leerlingen die twee opeenvolgende jaren dertig of meer halve schooldagen per 
schooljaar ongewettigd afwezig zijn, wordt de schooltoeslag van het laatste jaar 
teruggevorderd. Opdat de terugvorderingen die gebeuren correct zouden zijn, is een goede 
afstemming tussen de beleidsdomeinen Onderwijs en Welzijn noodzakelijk. De 
schooltoeslag maakt sedert 2019 immers deel uit van het groeipakket.
De scholen zijn zelf verantwoordelijk voor de registratie en de opvolging van de 
afwezigheden. De regelgeving bepaalt dat in het secundair onderwijs of in het stelsel van 
leren en werken de afwezigheden van leerlingen die vanuit de jeugdhulp zijn opgelegd, als 
gewettigd moeten worden beschouwd, zo stelde de voormalige minister tijdens de 
vergadering van de commissie Welzijn van 6 juli 2021.
In antwoord op mijn schriftelijke vragen nr. 887 van 8 juli 2021, nr. 108 van 15 november 
2021 en nr. 271 van 23 december 2022 verkreeg ik cijfers over het aantal dossiers waarin 
de schooltoeslag werd teruggevorderd voor de schooljaren 2019-2020, 2020-2021 en 
2021-2022. De gegevens over ongewettigde afwezigheid worden binnen het groeipakket 
verwerkt vanaf november.
In antwoord op mijn schriftelijke vraag nr. 139 van 6 december 2023 vernam ik dat de 
cijfers nog niet beschikbaar waren en de vraag best eind januari werd herhaald.
1. Voor hoeveel kinderen en jongeren werd voor het schooljaar 2022-2023 een 
terugvordering gedaan van de schooltoeslag omdat ze te vaak ongewettigd afwezig 
waren? Graag de cijfers voor het kleuter-, lager en secundair onderwijs afzonderlijk, 
telkens opgedeeld per provincie.
2. Hoe verhouden die cijfers zich tot de voorgaande jaren en hoe is dat te verklaren?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 222 van 29 januari 2024
van KATRIEN SCHRYVERS
1. De gegevens met betrekking tot ongewettigde afwezigheid worden binnen het 
Groeipakket verwerkt vanaf halverwege november om op basis van stabiele gegevens 
de verwerking te kunnen doen.
De onderstaande cijfers geven de situatie eind januari 2024. We kunnen u melden dat 
er momenteel 4.066 bevestigde terugvorderingen zijn doordat de aan-of 
afwezigheidsregels voor de schooltoeslag niet werden gerespecteerd. 
Onderstaand de gevraagde gegevens opgesplitst naar type onderwijs en provincie: 
Provincie Kleuteronderwijs Lager Onderwijs Secundair 
Onderwijs 
Antwerpen 252 149 728 
Limburg 105 91 471 
Oost-Vlaanderen 165 202 772 
Vlaams-Brabant 53 51 250 
West-Vlaanderen 55 33 259 
Overige 67 47 316 
We kunnen verder meegeven dat er momenteel nog 3.963 meldingen over 
problematische afwezigheden moeten verwerkt worden door de uitbetalingsactoren. 
Deze meldingen moeten dus nog beoordeeld worden door de uitbetalers alvorens we 
definitieve cijfers kunnen opleveren. Tenzij de uitbetalingsactor beschikt over 
specifieke informatie die de informatie uit de authentieke bron overruled zullen deze 
berichten normaliter aanleiding geven tot verdere terugvorderingen. 
U vindt hierbij de gevraagde opsplitsing:  
Provincie Kleuteronderwijs Lager Onderwijs Secundair 
Onderwijs 
Antwerpen 188 111 735 
Limburg 33 63 274 
Oost-Vlaanderen 169 191 929 
Vlaams-Brabant 61 55 374 
West-Vlaanderen 70 47 355 
Overige 42 46 220 
2. Terugvorderingen zullen nog onderhevig zijn aan correcties (ouders brengen bewijzen 
binnen die toch wijzen op voldoende aanwezigheid). 
Vanuit het Groeipakket stellen we vast dat er een stijging is van het aantal situaties 
waarbij onvoldoende aanwezigheid of teveel afwezigheden aanleiding geeft tot 
terugvorderingen. Een inhoudelijke analyse kunnen we daarvan niet maken. Dat is de 
bevoegdheid van Onderwijs.
