title: Geoptimaliseerd Logiesdecreet - Uitvoering en handhaving
thema: Toerisme
pdf link: https://docs.vlaamsparlement.be/pfile?id=2063912
thema link: https://www.vlaamsparlement.be/parlementaire-documenten/schriftelijke-vragen/1819103
SCHRIFTELIJKE VRAAG
nr. 514
van CATHY COUDYSER
datum: 16 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Geoptimaliseerd Logiesdecreet  -  Uitvoering en handhaving
In haar antwoord op mijn schriftelijke vraag nr. 660 van 12 april 2023 gaf de minister aan 
dat er op 1 april 2023 in Vlaanderen 27.519 aangemelde logies waren waarvan er 6500 
erkend zijn door Toerisme Vlaanderen. Graag had ik een geactualiseerd overzicht 
verkregen.
Sedert 1 januari 2023 zijn een aantal optimalisaties aan het Vlaamse Logiesdecreet in 
werking getreden. Het geoptimaliseerde Logiesdecreet kent een verruimd 
toepassingsgebied want de jeugdverblijven (die voordien gereglementeerd werden door 
het Toerisme voor Allen-decreet) werden ingekanteld in het Logiesdecreet. Jeugdverblijven 
die erkend waren volgens het Toerisme voor Allen-decreet krijgen drie jaar de tijd om te 
voldoen aan de voorwaarden van het Logiesdecreet. De jeugdverblijven die nog niet 
voldoen aan de voorwaarden die vervat liggen in het Logiesdecreet kunnen wel al 
aangemeld worden maar nog geen erkenning verkrijgen.
1. Kan de minister een geactualiseerd overzicht bezorgen van het aantal aangemelde en 
erkende logies in Vlaanderen (per 1 april 2024)? Graag een uitsplitsing per 
logiescategorie. 
2. Graag ook een overzicht van het aantal aangemelde en erkende logies in West-
Vlaanderen en specifiek de kustregio (inclusief uitsplitsing per logiescategorie) (per 1 
april 2024). 
3. Hoeveel brandveiligheidsattesten heeft Toerisme Vlaanderen per 1 april 2024 
ontvangen vanwege aangemelde logies? Graag zowel de situatie voor het hele Vlaamse 
grondgebied, West-Vlaanderen en specifiek de kustregio (telkenmale uitgesplitst per 
logiescategorie). 
4. Hoeveel handhavingsdossiers heeft Toerisme Vlaanderen in heel 2023 uitgevoerd (met 
verduidelijking van hoeveel er werden opgestart naar aanleiding van klachten)? 
Hoeveel daarvan zijn afgehandeld en hoeveel zijn nog in behandeling? Hoeveel 
stopzettingen zijn er vorig jaar ingesteld? 
5. Heeft Toerisme Vlaanderen in 2023 geldboetes of bevelen tot stopzetting ingesteld ten 
aanzien van toeristische logies die nagelaten hebben om hun logies aan te melden 
(meldingsplicht is sedert 1 januari 2023 immers sanctioneerbaar)? Zo ja, om hoeveel 
boetes en/of stopzettingsbevelen gaat het concreet? In welke mate gaat het over 
logies die zich aanbieden aan de markt via een verhuurplatform? 
6. Kan de minister een overzicht geven van het aantal jeugdverblijven die momenteel (1 
april 2024) (enkel) aangemeld zijn omdat nog niet aan alle administratieve 
formaliteiten en/of infrastructurele vereisten is voldaan die nodig zijn om erkend te 
kunnen worden? 
7. Hoeveel jeugdverblijven hebben hun vergunning op basis van het Toerisme voor Allen-
decreet intussen wel al omgezet naar een erkenning op basis van het Logiesdecreet? 
Graag met inbegrip van een exhaustieve lijst van alle tot dusver erkende 
jeugdverblijven. 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 514 van 16 april 2024
van CATHY COUDYSER
1. Op 1 april 2024 zijn er in Vlaanderen 28.816 aangemelde toeristische logies. 6.902 
daarvan zijn erkend door Toerisme Vlaanderen:
# aangemelde logies waarvan # erkend
Hotels 876 778
B&B's 2.160 1.145
Vakantiewoningen 21.804 3.409
Hostels 36 28
Kamergerelateerde logies 2.923 674
Vakantieparken 11 10
Campings 139 99
Camperterreinen 95 52
Terreingerelateerde logies 166 113
Jeugdverblijven (*) 606 594
28.816 6.902
(*) Toerisme voor Allen-erkende jeugdverblijven werden op 1 januari 2023 van 
rechtswege aangemeld. De Toerisme voor Allen-erkenning blijft geldig tot uiterlijk eind 
2025 en dient tegen dan omgezet te worden naar een erkenning volgens het 
logiesdecreet.
2.
West-Vlaanderen
# aangemelde logies waarvan # erkend
Hotels 384 346
B&B's 752 452
Vakantiewoningen 17.751 1.874
Hostels 14 12
Kamergerelateerde logies 1.139 205
Vakantieparken 3 3
Campings 47 35
Camperterreinen 38 25
Terreingerelateerde logies 76 66
Jeugdverblijven (*) 113 108
20.317 3.126
Kust
# aangemelde logies waarvan # erkend
Hotels 182 167
B&B's 164 85
Vakantiewoningen 16.440 1.014
Hostels 3 3
Kamergerelateerde logies 766 71
Vakantieparken 3 3
Campings 26 24
Camperterreinen 9 8
Terreingerelateerde logies 64 61
Jeugdverblijven (*) 43 42
17.700 1.478
(*) Toerisme voor Allen-erkende jeugdverblijven werden op 1 januari 2023 van 
rechtswege aangemeld. De Toerisme voor Allen-erkenning blijft geldig tot uiterlijk eind 
2025 en dient tegen dan omgezet te worden naar een erkenning volgens het 
logiesdecreet.
3. Op 1 april 2024 beschikt Toerisme Vlaanderen voor de volgende aangemelde logies 
over een brandveiligheidsattest:
Vlaams Gewest West-Vlaanderen Kust
Hotels 860 379 180
B&B's 1.469 582 112
Vakantiewoningen 11.213 8.516 7.395
Hostels 35 14 3
Kamergerelateerde logies 1.841 682 400
Vakantieparken 11 3 3
Campings 112 41 25
Camperterreinen 76 34 9
Terreingerelateerde logies 142 75 64
Jeugdverblijven 597 110 43
16.356 10.436 8.234
Logies die beschikken over een brandveiligheidsattest maar dat (nog) niet werd 
bezorgd of voorgelegd aan Toerisme Vlaanderen (bv. pro-actief, tijdens een 
plaatsbezoek, na een steekproef of in het kader van een klacht), worden niet 
meegeteld in deze cijfers.
4. In 2023 behandelde Toerisme Vlaanderen 1.548 handhavingsdossiers. 536 dossiers 
hiervan werden opgestart naar aanleiding van een klacht.
Van deze 1.548 dossiers werden er 1.397 afgerond in 2023 omdat het logies voldeed 
aan de voorwaarden, in regel werd gesteld of omdat de logiesuitbating werd stopgezet. 
De overige dossiers worden verder behandeld en opgevolgd in 2024.
Ten opzichte van vorig jaar steeg het aantal (afgeronde) handhavingsdossiers met 
ongeveer 23%.
In 2023 heeft Toerisme Vlaanderen 40 stopzettingen bevolen van de logiesexploitatie 
en 1 logiesuitbating een administratieve geldboete opgelegd.
5. Ja. In 2023 werden 19 stopzettingen bevolen omdat, naast het ontbreken van een 
geldig brandveiligheidsattest voor de uitbating, het logies ook niet aangemeld was.
Al deze logies werden aangeboden via een online verhuur- of boekingsplatform.
6. Jeugdverblijven die op 1 januari 2023 beschikten over een erkenning Toerisme voor 
Allen behouden die erkenning tot uiterlijk eind 2025 of totdat er een nieuwe erkenning 
aan het verblijf wordt toegekend volgens het logiesdecreet.
In de periode van 1 januari 2023 tot 1 april 2024 hebben zich in totaal 28 nieuwe 
jeugdverblijven aangemeld. Hiervan bekwamen 16 reeds een erkenning; 12 zijn op 
datum van 1 april 2024 (enkel) aangemeld.
Een overzicht van deze nieuw aangemelde jeugdverblijven en de jeugdverblijven die 
nog beschikken over een erkenning Toerisme voor Allen zijn terug te vinden via het 
online logiesregister van Toerisme Vlaanderen: Basisregister Vlaams logiesaanbod | 
Toerisme Vlaanderen
7. Op 1 april 2024 kregen 180 jeugdverblijven die beschikten over een erkenning 
Toerisme voor Allen reeds een nieuwe erkenning volgens het logiesdecreet.
Daarnaast bekwamen sinds 1 januari 2023 16 nieuwe jeugdverblijven, die nog niet 
beschikten over een erkenning Toerisme voor Allen, een erkenning volgens het 
logiesdecreet.
Een overzicht van deze erkende jeugdverblijven is terug te vinden via het online 
logiesregister van Toerisme Vlaanderen: Basisregister Vlaams logiesaanbod | Toerisme 
Vlaanderen
