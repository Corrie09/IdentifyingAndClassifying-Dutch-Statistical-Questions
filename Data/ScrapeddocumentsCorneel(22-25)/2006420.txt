title: Financiering steden en gemeenten - Limburg
thema: Begroting
Financiën
Lokale overheden en Binnenlands bestuur
pdf link: https://docs.vlaamsparlement.be/pfile?id=2006420
thema link: https://www.vlaamsparlement.be/parlementaire-documenten/schriftelijke-vragen/1771596
SCHRIFTELIJKE VRAAG
nr. 26
van BRECHT WARNEZ
datum: 13 oktober 2023
BART SOMERS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Financiering steden en gemeenten  -  Limburg
De Vlaamse overheid ondersteunt via verschillende kanalen de 300 lokale besturen. Op 
verschillende manieren zorgt dit voor de financiering van steden, gemeenten en OCMW’s; 
gedeeltelijk via algemene financiering (‘werkingsmiddelen’, bijvoorbeeld het 
Gemeentefonds) en gedeeltelijk via specifieke financieringen.
Kan de minister een overzicht geven van de, vanuit zijn/haar bevoegdheden, verdeelde 
middelen per gemeente in Limburg, opgedeeld voor de algemene subsidies en specifieke 
subsidies voor de jaren 2019, 2020, 2021 en 2022? Graag het bedrag per stad of gemeente 
tot op heden, per jaar, opgedeeld per bevoegdheid. In het geval van specifieke 
financieringen, graag met vermelding van het project voor dat jaar. Gelieve de gegevens 
via een Excel-bestand weer te geven. 
Deze vraag werd gesteld aan de ministers Jan Jambon (26), Hilde Crevits (44), Bart 
Somers (26), Ben Weyts (53), Zuhal Demir (48), Matthias Diependaele (19), Lydia Peeters 
(91), Benjamin Dalle (13), Jo Brouns (24).
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 26 van 13 oktober 2023
van BRECHT WARNEZ aan BART SOMERS
Mijn administratie heeft de diensten van de Vlaamse overheid bevraagd naar de 
financiering van de steden en gemeenten in de provincies Limburg, Antwerpen en Vlaams-
Brabant. De resultaten van die bevraging vindt de Vlaamse volksvertegenwoordiger als 
bijlage.
Het gaat telkens om algemene en specifieke financieringsmiddelen die voor dat jaar aan 
de gemeenten en hun OCMW’s werden toegekend. Financieringsmiddelen aan onder meer 
verzelfstandigde entiteiten, intergemeentelijke samenwerkingsverbanden,… werden buiten 
beschouwing gelaten. Het gaat ook telkens om vastgelegde bedragen. 
De bijlagen (één per Vlaams minister) bevatten enerzijds overzichten van de algemene 
financieringsmiddelen (AF) en anderzijds overzichten van de specifieke 
financieringsmiddelen (SF) per bevoegdheid en per Limburgse, Antwerpse en Vlaams-
Brabantse gemeente en dat voor de jaren 2019 t.e.m. 2022. Voor de bevoegdheden die 
niet in dit overzicht vermeld worden, is het antwoord nihil.
Sinds 2022 wordt er binnen de Vlaamse overheid een subsidieregister voorzien, waarbij 
alle burgers (inclusief parlementairen) per begunstigde (en dus ook steden en gemeenten) 
het type en het bedrag van een subsidie kunnen terugvinden.
BIJLAGEN
9 overzichten financieringsmiddelen aan gemeenten en OCMW’s in Limburg, Antwerpen en 
Vlaams-Brabant (op basis van een bevraging bij de ministers en hun diensten):
1.Overzicht minister Jambon
2.Overzicht minister Crevits
3.Overzicht minister Rutten
4.Overzicht minister Weyts
5.Overzicht minister Demir
6.Overzicht minister Diependaele
7.Overzicht minister Peeters
8.Overzicht minister Dalle
9.Overzicht minister Brouns
