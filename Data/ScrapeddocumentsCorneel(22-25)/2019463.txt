title: Limburgse internaten - Fusies
thema: Onderwijs en Vorming
pdf link: https://docs.vlaamsparlement.be/pfile?id=2019463
thema link: https://www.vlaamsparlement.be/parlementaire-documenten/schriftelijke-vragen/1780654
SCHRIFTELIJKE VRAAG
nr. 145
van KAROLIEN GROSEMANS
datum: 20 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Limburgse internaten  -  Fusies
In het antwoord op mijn schriftelijke vraag nr. 793 van 25 juli 2023 ontving ik van de 
minister gegevens over de fusies van Limburgse internaten. Op deelvragen 2 en 3 gaf de 
minister echter maar 2 van de 3 fusiecompromissen mee.
1. Wat is het derde fusiecompromis waarvan sprake?
2. Zijn er intussen nog andere fusies gebeurd in Limburg? Zo ja, welke? 
3. De minister gaf aan dat 1 internaat zal sluiten. 
Over welk internaat gaat het? Zullen er intussen ook nog andere sluiten in Limburg? 
Zo ja, welke? 
4. Welke bedragen uit de transitiebudgetten zijn momenteel al uitgekeerd voor welke 
Limburgse internaten? Graag een overzicht per internaat.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 145 van 20 november 2023
van KAROLIEN GROSEMANS
1. Op 01/09/2023 werden 3 fusiecompromissen van Limburgse onderwijsinternaten aan 
het Agentschap voor Onderwijsdiensten (AGODI) gemeld. Met dit compromis 
engageren deze onderwijsinternaten zich om binnen de 4 jaren een fusie door te 
voeren. Ik som ze op:
- fusiecompromis 1
.Internaat Instituut Mariabucht – Stevoort
.Internaat Salvatorpeda – Hasselt
- fusiecompromis 2
.Internaat Houthalen – Houthalen-Helchteren
.Internaat Brussel – Anderlecht
- fusiecompromis 3
.Internaat Beukenhof - Tongeren
.Internaat  PSS Verpleegkunde - Hasselt
2. Er zijn geen andere fusies in Limburg.
3. Het internaat Sint-Martinus te Herk De Stad werd gesloten op 31 augustus 2023.
4. Het besluitvormingsproces voor de toekenning van het transitiebudget is nog lopende.
