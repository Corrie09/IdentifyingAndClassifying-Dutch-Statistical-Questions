title: Personeel Vlaamse overheid - Woon-werkverkeer met elektrische fiets of speedpedelec
thema: Vlaamse administratie
pdf link: https://docs.vlaamsparlement.be/pfile?id=2082917
thema link: https://www.vlaamsparlement.be/parlementaire-documenten/schriftelijke-vragen/1834788
SCHRIFTELIJKE VRAAG
nr. 7
van ROBRECHT BOTHUYNE
datum: 18 oktober 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
Personeel Vlaamse overheid  -  Woon-werkverkeer met elektrische fiets of speedpedelec
Fietsen zit in de lift. De elektrische fiets of speedpedelec wordt sterk aangewend om naar 
het werk te gaan. Wie voldoet aan onderstaande voorwaarden, krijgt daar van de Vlaamse 
overheid een vergoeding voor:
- je bent statutair of contractueel in dient bij de Vlaamse overheid;
- je gebruikt een (elektrische) fiets of speedpedelec voor het woon-werkverkeer;
- de afstand van een enkele rit is minstens 1 kilometer.
De aankoop van een elektrische fiets of speedpelec is echter een dure aangelegenheid. 
Steeds meer werkgevers bieden die fietsen aan hun medewerkers aan via fietsleasing.
Deze vraag heeft betrekking op de diensten van de Vlaamse overheid die gebruikmaken 
van het personeelsregistratiesysteem Vlimpers.
1. Hoeveel bedroeg de fietsvergoeding per kilometer in 2023?
2. Hoeveel Vlaamse personeelsleden reden in 2023 met de (elektrische) 
fiets/speedpedelec naar het werk? Graag totaalaantal en opdeling naar:
a) gender;
b) leeftijd;
c) Vlaamse dienst van tewerkstelling.
3. Hoeveel werd er in 2023 uitbetaald aan fietsvergoedingen? Graag totaalbedrag en 
opdeling naar:
a) Vlaamse dienst van tewerkstelling;
b) gender;
c) leeftijd.
4. Welk budget werd in 2024 uitgetrokken voor de fietsvergoeding van het Vlaamse 
personeel?
5. Het fietsleasecontract werd gegund.
Hoeveel Vlaamse personeelsleden hebben een fietslease ingeroepen in 2023? Graag 
totaalaantal en opdeling naar:
a) gender;
b) leeftijd;
c) Vlaamse dienst van tewerkstelling.
6. Welk budget trekt de minister uit in 2025 voor de fietsvergoeding van het Vlaams 
personeel?
7. Hoe evalueert de minister de fietslease op dit moment?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
ANTWOORD
op vraag nr. 7 van 18 oktober 2024
van ROBRECHT BOTHUYNE
1. In uitvoering van het sectoraal akkoord 2020-2022 werd de fietsvergoeding met ingang 
van 1 januari 2023 verhoogd van 0,21 euro per kilometer naar 0,25 euro per kilometer.
2. In 2023 ontvingen 8.322 personeelsleden een fietsvergoeding. Onderstaande tabellen 
tonen de opdeling volgens gender en leeftijdscategorie. In bijlage 1 zijn de aantallen 
per entiteit opgenomen. 
Gender Aantal
Man 3.814
Vrouw 4.508
Leeftijdscategorie Aantal
<=24 jaar 422
25-29 jaar 723
30-34 jaar 885
35-39 jaar 1.146
40-44 jaar 1.376
45-49 jaar 1.263
50-54 jaar 1.110
55-59 jaar 940
>=60 jaar 457
3. In 2023 werd een totaalbedrag van â‚¬2.679.147,23 aan fietsvergoedingen uitbetaald. 
Onderstaande tabellen tonen de opdeling volgens gender en leeftijdscategorie. In bijlage 
1 zijn de bedragen per entiteit opgenomen.
Gender Bedrag in EUR
Man 1.735.390,15 
Vrouw 943.757,08 
Leeftijdscategorie Bedrag in EUR
<=24 jaar 50.359,28
25-29 jaar 142.550,49
30-34 jaar 213.689,25
35-39 jaar 353.430,12
40-44 jaar 487.868,96
45-49 jaar 475.290,10
50-54 jaar 436.370,58
55-59 jaar 362.559,19
>=60 jaar 157.029,26
4. Zoals meegegeven in de antwoorden op uw schriftelijke vraag 215 van 1 maart 2021, 
uw schriftelijke vraag 187 van 9 februari 2022 en uw schriftelijke vraag 338 van 2 juni 
2023, fluctueert het budget voor de betaling van de fietsvergoeding. Dit bedrag is 
namelijk afhankelijk van de effectieve woon-werkverplaatsingen per fiets. Het budget 
in 2024 of 2025 voor fietsvergoeding zal dus bepaald worden door de effectieve woon-
werkverplaatsingen met de fiets. De betaling gebeurt met de loonkredieten van de 
entiteit waar het betrokken personeelslid is tewerkgesteld.
5. Eind 2023 hadden 2.067 personeelsleden een actief leasecontract voor een bedrijfsfiets. 
Onderstaande tabellen tonen de opdeling volgens gender en leeftijdscategorie. In bijlage 
1 zijn de aantallen per entiteit opgenomen.
Gender Aantal
Man 1.153
Vrouw 914
Leeftijdscategorie Aantal
<=24 jaar 0
25-29 jaar 58
30-34 jaar 191
35-39 jaar 287
40-44 jaar 398
45-49 jaar 397
50-54 jaar 346
55-59 jaar 263
>=60 jaar 127
6. Zie vraag 4.
7. Uit bovenstaande cijfers blijkt dat de personeelsleden van de Vlaamse overheid grote 
interesse hebben in de bedrijfsfiets. Meer en meer (overheids)instanties maken het 
leasen van een bedrijfsfiets mogelijk. De Vlaamse overheid was hierin een voortrekker, 
aangezien dit binnen de Vlaamse overheid al mogelijk was vanaf 20 oktober 2022. Waar 
mogelijk wisselt het Agentschap Overheidspersoneel goede praktijken uit om de 
positieve ervaringen van de Vlaamse overheid te delen met anderen. Ik ben ervan 
overtuigd dat nog meer personeelsleden in de toekomst de stap zullen zetten naar het 
leasen van een bedrijfsfiets.
BIJLAGE
Overzicht per entiteit
