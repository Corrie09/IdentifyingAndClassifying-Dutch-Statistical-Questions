title: Trajecten gemeenschapsdienst - Toeleiding
thema: Werk
pdf link: https://docs.vlaamsparlement.be/pfile?id=2027528
thema link: https://www.vlaamsparlement.be/parlementaire-documenten/schriftelijke-vragen/1787090
SCHRIFTELIJKE VRAAG
nr. 117
van MAURITS VANDE REYDE
datum: 12 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Trajecten gemeenschapsdienst  -  Toeleiding
In antwoord op mijn actuele vraag nr. 148 van 29 november 2023 over de toeleiding van 
kandidaten naar gemeenschapsdiensttrajecten door VDAB vermeldde de minister na enig 
aandringen dat er op dat ogenblik een ‘handvol’ mensen effectief in de 
gemeenschapsdienst actief waren.
De gemeenschapsdienst is ondergebracht in de GLOW-tender (Groeien en Leren op de 
Werkvloer). Einde november waren er 5539 GLOW-trajecten opgestart. Binnen GLOW zijn 
er 851 werkervaringsstages, waarvan er een driehonderdtal binnen de lokale besturen. Als 
het specifiek gaat over de stages in de context van de gemeenschapsdienst, ging het over 
een tachtigtal, waarvan er dus maar een handvol waren ingevuld.
Afgemeten aan de doelgroep, meer bepaald 37.000 uitkeringsgerechtigde werkzoekenden 
die meer dan twee jaar werkloos zijn, blijft dat aantal zeer beperkt. De minister gaf wel 
aan dat voor die 37.000 personen er allemaal een dienstverlening is bij VDAB, maar dat er 
een aantal niet toeleidbaar is.
1. Hoeveel uitkeringsgerechtigde werklozen die langer dan 2 jaar werkloos zijn, zijn er 
per gemeente? Graag vermelden welke gemeente zich ingeschreven heeft in de 
gemeenschapsdienst en telkens ook graag vermelden in hoeveel 
gemeenschapsdiensttrajecten de betrokken gemeenten telkens hebben voorzien.
2. Hoeveel van die uitkeringsgerechtigde werklozen die langer dan 2 jaar werkloos zijn, 
werden op dit ogenblik door VDAB toegeleid naar een activeringstraject? Graag een 
opsplitsing per traject (TWE, wijk-werken, gemeenschapsdienst, opleiding…).
3. Hoeveel van die werklozen zijn momenteel vrijgesteld omwille van 
a) het volgen van een opleiding;
b) niet-toeleidbaar;
c) een andere reden? Graag met vermelding welke reden.
4. Hoeveel van die werklozen hebben een ICF-indicering gekregen voor toeleiding naar 
het collectief maatwerk of lokale diensteneconomie (LDE)/individueel maatwerk (ICF: 
International Classification of Functioning, Disability and Health)?
5. Hoeveel van die werklozen hebben effectief positief advies voor collectief maatwerk, 
resp. LDE/individueel maatwerk gekregen?
6 Hoeveel van die werklozen wachten nog op een ICF-indicering?
7. Graag kreeg ik ook een overzicht van 
a) het aantal GLOW-trajecten dat op dit ogenblik is opgestart;
b) het aantal van die GLOW-trajecten die voorzien zijn als werkervaringsstage;
c) het aantal van die werkervaringsstages die voorzien zijn voor 
gemeenschapsdienst?
8. a) Hoeveel trajecten voor gemeenschapsdienst waren op 29 november 2023 exact 
ingevuld?
b) In welke gemeenten waren die mensen aan de slag?
9. In welke gemeenten waren die ‘tachtigtal’ gemeenschapsdiensttrajecten, waarover de 
minister in zijn antwoord op de actuele vraag van 29 november 2023 sprak vacant? 
Graag een overzicht per gemeente met het aantal.
10. Wat is de actuele stand van zaken, meer bepaald:
a) Hoeveel mensen zijn er in de gemeenschapsdienst actief? Graag een overzicht per 
gemeente.
b) Hoeveel trajecten voor gemeenschapsdienst zijn momenteel voorzien, maar nog 
vacant? Graag een overzicht per gemeente.
11. Wat is de rol van VDAB op het vlak van toeleiding voor de zeer magere invulling van 
langdurig werklozen in de gemeenschapsdienst?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 117 van 12 december 2023
van MAURITS VANDE REYDE
1. Eind november telde VDAB 36.184 werkzoekenden met een uitkeringsaanvraag 
ingeschreven bij VDAB met een werkloosheidsduur van meer dan 2 jaar.
In bijlage 1 wordt een overzicht gegeven van het aantal werkzoekenden per gemeente 
met een uitkeringsaanvraag en een werkloosheidsduur van meer dan 2 jaar volgens 
verblijfplaats eind november 2023. Daarnaast wordt het aantal beschikbare plaatsen 
voor gemeenschapsdienst per gemeente opgenomen in de bijlage welke via de oproep 
zijn ingediend.
2. Van de 36.184 werkzoekenden met een uitkeringsaanvraag en een werkloosheidsduur 
langer dan 2 jaar op 30 november 2023 hadden er 17.989 de bemiddelingsstatus in 
bemiddeling (50%). Daarnaast waren er 5.092 in opleiding of voortraject (14%) en 
13.103 niet-inzetbaar op lange termijn (36%).
3. Van de 17.989 klanten in de bemiddelingsstatus in bemiddeling zitten
Aantal WZUA met een werkloosheidsduur 
van meer dan 2 jaar, 30-11-2023
In bemiddeling 17.989
In bemiddeling bij VDAB bemiddelaar
waarvan bezig met wijkwerken11.791
1.718
In bemiddeling bij GTB 2.925
In bemiddeling bij OCMW 95
In bemiddeling bij partner 3.005
4. Van de 36.184 werkzoekenden met een uitkeringsaanvraag en een werkloosheidsduur 
langer dan 2 jaar op 30 november 2023 hadden er 17.989 de bemiddelingsstatus in 
bemiddeling (50%). Daarnaast waren er 5.092 in opleiding of voortraject (14%) en 
13.103 niet-inzetbaar op lange termijn (36%).
In onderstaande tabel worden de redenen voor deze twee laatste 
bemiddelingsstatussen meer gedetailleerd. 
Aantal WZUA met een werkloosheidsduur 
van meer dan 2 jaar, 30-11-2023
In opleiding of voortraject 5.092
omwille van een vrijstelling of niet-
inzetbaarheid of status dienstverlening in 
het kader van studies2.143
omwille van een niet-inzetbaarheid in het 
kader van een voortraject2.622
omwille van een specifieke situatie (bv. 
armoedesituatie, detentie)327
Niet-inzetbaar op lange termijn 13.103
omwille van een niet-inzetbaarheid advies 
welzijn9.121
omwille van aanbod uitgeput 3.973
omwille van andere redenen 9
5. Eind november 2023 hebben 1.793 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk waarbij het advies werd 
toegekend op basis van ICF (1.334 met een toegekend advies CMW en 504 met 
toegekend advies IMW).
6. Eind november 2023 hebben 5.601 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk (ongeacht de basis 
waarop het advies werd toegekend, dus ofwel ICF ofwel o.b.v. attest). (3.130 met een 
toegekend advies CMW en 4.032 met toegekend advies IMW).
7. VDAB heeft geen cijfers over hoeveel werklozen nog wachten op een ICF-indicering. 
ICF gebeurt niet alleen in functie van toeleiding naar maatwerk, maar is een 
werkinstrument waarmee de afstand tot de arbeidsmarkt van de werkzoekende in 
kaart gebracht wordt doorheen zijn begeleiding bij VDAB of partners. Binnen het 
proces van bemiddeling wordt hierin gerapporteerd en indien van toepassing gebruikt 
in functie van het aanvragen van een advies vb. een advies collectief maatwerk of 
individueel maatwerk maar kan ook voor adviezen zoals ama, activeringstrajecten en 
-begeleidingen en andere. 
8. a) Op dit moment zijn er 6.207 GLOW trajecten definitief gestart.
b) Een werkervaringsstage is één van de instrumenten in een GLOW-traject. In theorie 
zouden er in elke GLOW-traject één of meerdere WES stages kunnen worden 
geïmplementeerd. De inzet van de instrumenten wordt bepaald op maat van de 
werkzoekende klant en zijn noden. Het is de GLOW-partner die het GLOW-traject 
vorm geeft. Je mag echter het hele GLOW-traject niet gelijkstellen aan een 
werkervaringsstage. Het  maakt er enkel een onderdeel vanuit. 
c) Men kan maar spreken van gemeenschapsdienst als de volgende voorwaarden zijn 
ingevuld: 
- de stage vindt plaats in een onderwijsinstelling, lokaal bestuur of vzw
- de stage is beperkt tot volgende uren min. 32u/maand max. 64u/maand
- de persoon die de stage doet is bij de start van de stage meer dan 2 jaar 
uitkeringsgerechtigd werkzoekende. 
De lokale besturen hebben via de WSE Europa oproep, ruim 800 stageplaatsen 
kenbaar gemaakt.  
9. a) Eind november 2023 tellen we 5 werkervaringsstages bezig die de naam van 
gemeenschapsdienst dragen. Gemeenschapsdienst is geen juridisch afzonderlijke 
maatregel, maar een werkervaringsstage die aan de voorwaarden zoals opgenomen 
in antwoord op vraag 7 beantwoordt. 
b) deze 5 werkervaringsstages vonden plaats: 
- 1 werkervaringsstage bij lokaal bestuur GENK
- 1 werkervaringsstage bij lokaal bestuur MERKSEM
- 1 werkervaringsstage bij onderwijsinstelling
- 2 werkervaringsstages bij een VZW
10. De “80-tal gemeenschapsdiensten’ verwijst naar het aantal opgestarte 
werkervaringsstages bij de lokale besturen. Dit aantal bedraagt eind november 103. 2 
daarvan behoren tot de voorwaarden (zie vraag 7) om ook als gemeenschapsdienst 
gekwalificeerd te worden (zie vraag 8b).
11. a) Eind november tellen we 5 werkervaringsstages die aan de voorwaarden van 
gemeenschapsdienst beantwoorden. 
Deze 5 werkervaringsstages vonden plaats: 
- 1 werkervaringsstage bij lokaal bestuur GENK
- 1 werkervaringsstage bij lokaal bestuur MERKSEM
- 1 werkervaringsstage bij onderwijsinstelling
- 2 werkervaringsstages bij een VZW
b) Ik verwijs graag naar eerdere antwoorden hierboven. Elk GLOW-traject heeft de 
doelstelling om 1 of meerdere werkplekinstrumenten te dragen. Of zeer concreet 1 
of meerdere stages. Al deze stages kunnen mogelijks als een gemeenschapsdienst-
stage genoemd worden, als aan alle voorwaarden is voldaan. Het GLOW-traject 
wordt gevormd op maat van de werkzoekende klanten. 1. Het is wel mijn ambitie 
om maximaal de voorziene plekken gemeenschapsdienst maximaal in te gaan vullen. 
Daarvoor gaat VDAB in intensief overleg met de partners.    
12. De rol van VDAB is in eerste plaats inschatten welke vorm van dienstverlening een 
(langdurig) werkzoekende nodig heeft om de stappen naar de arbeidsmarkt te kunnen 
zetten en de klant toe te leiden naar de GLOW wanneer dit het gepaste traject is om 
deze stap te zetten. Vanuit de regisseursrol VDAB de kwaliteit van de dienstverlening 
van onze partners op en sturen ze bij waar nodig. 
BIJLAGE
Overzicht
