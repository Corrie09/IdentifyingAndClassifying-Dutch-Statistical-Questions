title: Departement Cultuur, Jeugd, Sport en Media - Ondersteuning thuiswerkend personeel
thema: Cultuur
Jeugdbeleid
Media
Sport
Vlaamse administratie
pdf link: https://docs.vlaamsparlement.be/pfile?id=2011814
thema link: https://www.vlaamsparlement.be/parlementaire-documenten/schriftelijke-vragen/1775813
SCHRIFTELIJKE VRAAG
nr. 47
van BRECHT WARNEZ
datum: 26 oktober 2023
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
ICT EN FACILITAIR MANAGEMENT
Departement Cultuur, Jeugd, Sport en Media  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Cultuur, Jeugd, Sport en Media:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Cultuur, Jeugd, Sport en Media nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij het Departement Cultuur, Jeugd, Sport en Media nog geen initiatieven 
genomen zijn omtrent materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
Deze vraag werd gesteld aan de ministers Jan Jambon (47), Ben Weyts (86), Benjamin 
Dalle (21).
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 47 van 26 oktober 2023
van BRECHT WARNEZ
1. Het departement Cultuur, Jeugd en Media (DCJM) ondersteunt de telewerkers door een 
vergoeding voor internet te voorzien comform het VPS. Personeelsleden kunnen een 
keuze maken tussen het derdebetalerssyteem of een forfaitaire vergoeding van 20 
euro/maand. Cijfers zie Excel in bijlage.
2. In 2020 kregen 268 personeelsleden materiële ondersteuning voor het 
thuiswerkkantoor. Er werd voor een bedrag van 93.966,66 euro aan materiaal 
aangekocht. Dit was in de periode dat de ambtenaren voltijds van thuis uit moesten 
werken. In 2021 en 2022 waren nog een aantal eenmalige acties waarbij materiaal 
voor het thuiswerkkantoor werd voorzien (zie Excel in bijlage)
In 2022 heeft het management van het departement beslist om structureel in een 
basisuitrusting voor het thuiswerkkantoor te voorzien. Elke telewerker (met 
uitzondering van tijdelijke contracten <= 1 jaar) krijgt vanaf 2023 elke vier jaar een 
budget van 500 euro. Met dat budget kan de telewerker kiezen uit een lijst van 
materiaal (tweede beeldscherm, toetsenbord en muis, extra voedingskabel, 
laptophouder, bureaustoel, headset) dat het departement aankoopt en ter beschikking 
stelt voor het thuiswerkkantoor. Jaarlijks wordt een budget van 20.000 euro 
gereserveerd voor de materiële ondersteuning van telewerkers.
3. Niet van toepassing. DCJM voorziet in een internetvergoeding voor telewerkers.
4. Niet van toepassing. DCJM voorziet in materiële ondersteuning van het 
thuiswerkkantoor
BIJLAGE
Overzicht
