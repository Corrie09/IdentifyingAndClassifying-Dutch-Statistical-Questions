title: Pleegzorg - Selectieve participatietoeslag
thema: Welzijn en Gezin
pdf link: https://docs.vlaamsparlement.be/pfile?id=2029925
thema link: https://www.vlaamsparlement.be/parlementaire-documenten/schriftelijke-vragen/1791692
SCHRIFTELIJKE VRAAG
nr. 157
van KATRIEN SCHRYVERS
datum: 3 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Pleegzorg  -  Selectieve participatietoeslag
Het decreet van 29 juni 2012 houdende de organisatie van pleegzorg (Pleegzorgdecreet) 
bepaalt in artikel 38 dat een pleegkind of -gast recht heeft op een volledige (studie)toelage 
op voorwaarde dat de pleegzorg langer dan één jaar duurt. Oplopende studiekosten mogen 
immers geen beletsel vormen om de pleegzorg voort te zetten.
De specifieke regeling rond studiefinanciering voor perspectiefbiedende pleegzorg trad in 
werking vanaf het aanvraagjaar 2014-2015. Sinds het schooljaar 2019-2020 werden de 
schooltoelagen omgevormd naar selectieve participatietoeslagen die worden uitbetaald in 
het kader van het groeipakket.
Sinds 1 september 2021 wordt het recht op de selectieve participatietoeslag ook 
gegarandeerd als een pleegkind in de loop van het schooljaar van pleeggezin verandert. 
Voorheen verviel dat recht dan. Voorwaarde is wel nog altijd dat de pleegzorg in totaal 
minstens een jaar duurt.
In antwoord op schriftelijke vragen (meest recent nr. 309 van 13 januari 2023) kreeg ik 
cijfers ter zake voor de voorbije schooljaren.
1. Voor hoeveel leerlingen werd voor het schooljaar 2023-2024 een volledige selectieve 
participatietoeslag toegekend op basis van artikel 38 van het Pleegzorgdecreet? Graag 
een opsplitsing per onderwijsniveau (kleuteronderwijs, lager onderwijs en secundair 
onderwijs) en per provincie.
2. Hoeveel van die leerlingen verbleven bij de toekenning van de schooltoeslag in 
schooljaar 2022-2023 in een ander pleeggezin?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 157 van 3 januari 2024
van KATRIEN SCHRYVERS
1. Tot dusver werden voor schooljaar 2023-2024 4.965 volledige schooltoeslagen 
toegekend aan leerlingen die meer dan een jaar in pleegzorg zaten.
Verdeling volgens woonplaats (provincie):
Antwerpen 1.424
Brussel 36
Henegouwen 3
Limburg 753
Oost-Vlaanderen 1.206
Vlaams-Brabant 670
Waals-Brabant 1
West-Vlaanderen 872
Verdeling volgens onderwijsniveau:
Kleuteronderwijs 709
Lager onderwijs 1.862
Secundair onderwijs 2.270
Basisverpleegkunde 24
2. Van deze 4.965 leerlingen zaten er 305 vorig jaar (bij de toekenning van de 
schooltoeslag in schooljaar 2022-2023) in een ander pleeggezin.
