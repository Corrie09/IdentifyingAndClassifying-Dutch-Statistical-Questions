title: Het Facilitair Bedrijf - Verkoop van bebouwbare gronden
thema: Vlaamse administratie
Wonen
pdf link: https://docs.vlaamsparlement.be/pfile?id=2055439
thema link: https://www.vlaamsparlement.be/parlementaire-documenten/schriftelijke-vragen/1811386
SCHRIFTELIJKE VRAAG
nr. 169
van MAXIM VEYS
datum: 8 maart 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Het Facilitair Bedrijf  -  Verkoop van bebouwbare gronden
Met mijn vraag om uitleg nr. 155 van 8 november 2023 vroeg ik minister Diependaele naar 
het kader voor het aankopen van gronden door de overheid om betaalbaar wonen te 
realiseren. De minister verwees in zijn antwoord naar een afspraak met Het Facilitair 
Bedrijf, die stelt dat bebouwbare gronden eerst aangeboden worden aan 
woonmaatschappijen:
“Ten slotte is er, wat betreft gronden, sinds de vorige legislatuur de afspraak met Het 
Facilitair Bedrijf (HFB) dat gronden van de Vlaamse overheid die worden verkocht, als ze 
geschikt zijn voor bebouwing, eerst worden aangeboden aan woonmaatschappijen.”
Wat is de stand van zaken van die maatregel? Hoe vaak is dat al gebeurd, en waar? In 
welke gevallen zijn de woonmaatschappijen effectief ingegaan op een aanbod, en in welke 
gevallen niet? Graag een overzicht per jaar en per provincie sinds de afspraak met Het 
Facilitair Bedrijf is gemaakt.
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 169 van 8 maart 2024
van MAXIM VEYS
In bijlage kan u een overzicht vinden van de onroerende goederen die sinds 2016 aan een 
woonmaatschappij werden aangeboden.
Voor de gronden die met tussenkomst van Het Facilitair Bedrijf verkocht worden, verwijs 
ik naar de jaarlijkse rapportering aan het Vlaams Parlement over ‘de vervreemding van de 
niet-bestemde onroerende goederen die behoren tot het domein van de Vlaamse 
Gemeenschap of het Vlaamse Gewest’. Het overgrote deel van die gronden zijn in beheer 
bij het Agentschap Wegen en Verkeer en De Vlaamse Waterweg NV. Dat zijn voornamelijk 
restgronden die omwille van hun configuratie, oppervlakte en bestemmingscategorie niet 
voor bebouwing in aanmerking komen. 
Voor de onroerende goederen die in woongebied gelegen zijn wordt er steeds in casu 
bekeken of het opportuun is om het goed aan te bieden aan een woonmaatschappij. Het 
merendeel van de goederen in woongebied werd immers verkocht aan steden en 
gemeentes ter verwezenlijking van een doelstelling van algemeen belang.
BIJLAGE
Overzicht
