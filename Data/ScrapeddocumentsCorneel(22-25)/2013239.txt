title: Eerste leerjaar B secundair onderwijs - Leerlingen zonder getuigschrift basisonderwijs
thema: Onderwijs en Vorming
pdf link: https://docs.vlaamsparlement.be/pfile?id=2013239
thema link: https://www.vlaamsparlement.be/parlementaire-documenten/schriftelijke-vragen/1776769
SCHRIFTELIJKE VRAAG
nr. 97
van HILÂL YALÇIN
datum: 6 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Eerste leerjaar B secundair onderwijs  -  Leerlingen zonder getuigschrift basisonderwijs
Het eerste jaar van de eerste graad van het secundair onderwijs bestaat uit het eerste 
leerjaar A en het eerste leerjaar B. De meeste leerlingen volgen het eerste leerjaar A. Ze 
volgen voor een groot deel dezelfde vakken. Een paar uur per week kiezen de leerlingen 
voor keuzevakken. Het eerste leerjaar B is bedoeld voor leerlingen die liever al doende 
leren, of leerlingen die een leerachterstand hebben opgelopen. Leerlingen die het eerste 
leerjaar B hebben voltooid, kunnen starten in het eerste leerjaar A of het 
beroepsvoorbereidend jaar.
Iedere leerling die 12 jaar wordt ten laatste op 31 december van het schooljaar dat de 
leerling start in het secundair onderwijs, kan instromen in het eerste leerjaar B, ook 
leerlingen die geen getuigschrift van het basisonderwijs hebben behaald, komen in de B-
stroom terecht. Wat niet wil zeggen dat geen enkele leerling in het eerste leerjaar B geen 
getuigschrift basisonderwijs heeft behaald. Het kan ook een bewuste keuze van de 
leerlingen en/of ouders zijn om te kiezen voor 1B.
Wat is het percentage in het eerste leerjaar B van leerlingen zonder een getuigschrift 
basisonderwijs? Graag een overzicht per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 97 van 6 november 2023
van HILÂL YALÇIN
Aan het beantwoorden van de schriftelijke vraag gaat een gegevensbevraging vooraf. Ik 
liet het Agentschap voor Onderwijsdiensten (= AGODI) een query opstellen. AGODI 
raadpleegde op 23/10/2023 de databanken.
De onderstaande tabel geeft weer hoeveel leerlingen het voorbije schooljaar in 1B startten 
met een behaald getuigschrift basisonderwijs. De provincie is telkens bepaald o.b.v. de 
hoofdvestigingsplaats van de school.
Instroom in 1B van leerlingen met een getuigschrift basisonderwijs, voor het schooljaar 
2022-2023 en opgesplitst per provincie
ProvincieAantal leerlingen
 in 1BAantal 1B-leerlingen
met getuigschrift BaOPercentage
Antwerpen 3.164 284 8,98%
Brussels Hoofdstedelijk 
Gewest 363 11 3,03%
Limburg 1.419 163 11,49%
Oost-Vlaanderen 2.581 262 10,15%
Vlaams-Brabant 1.311 132 10,07%
West-Vlaanderen 1.801 284 15,77%
Totaal 10.639 1.136 10,68%
