title: Onderwijspersoneel - Mantelzorgverlof
thema: Onderwijs en Vorming
pdf link: https://docs.vlaamsparlement.be/pfile?id=2033466
thema link: https://www.vlaamsparlement.be/parlementaire-documenten/schriftelijke-vragen/1794429
SCHRIFTELIJKE VRAAG
nr. 249
van KATRIEN SCHRYVERS
datum: 15 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Mantelzorgverlof
Mantelzorgverlof is een van de federale zorgverloven. Artikel 31/1 van het besluit van de 
Vlaamse Regering (BVR) betreffende de loopbaanonderbreking van de personeelsleden van 
het onderwijs en de centra voor leerlingenbegeleiding (CLB’s) bepaalt dat onder erkend 
mantelzorger dient te worden verstaan “de persoon van wie de hoedanigheid van 
mantelzorger erkend is conform hoofdstuk 3 van de wet van 12 mei 2014 betreffende de 
erkenning van de mantelzorger”. 
Hetzelfde artikel bepaalt dat een personeelslid dat erkend is als mantelzorger van een 
zorgbehoevend persoon recht heeft op loopbaanonderbreking voor mantelzorgverlof 
conform artikel 100ter en 102ter van de wet van 22 januari 1985 houdende sociale 
bepalingen. Hij heeft daarvoor een van de volgende opties: 1° zijn loopbaan volledig 
onderbreken; 2° zijn loopbaan gedeeltelijk onderbreken tot een halftijdse betrekking; 3° 
zijn loopbaan gedeeltelijk onderbreken door zijn prestaties te verminderen met een vijfde, 
op voorwaarde dat het personeelslid aangesteld is in een ambt met volledige prestaties. 
Een personeelslid heeft gedurende zijn volledige loopbaan recht op maximaal: 1° zes 
maanden volledige onderbreking van de loopbaan; 2° twaalf maanden vermindering van 
de voltijdse arbeidsprestaties met de helft of een vijfde. 
Art. 31/3 van hetzelfde BVR stelt dat het personeelslid dat zijn loopbaan wil onderbreken 
om mantelzorg te verstrekken, dat meedeelt aan de inrichtende macht van de instelling of 
instellingen of het centrum of de centra waar hij werkt, die dat meedelen aan de Vlaamse 
Regering. De inrichtende macht vult het formulier in, vermeld in artikel 16, §2, van het 
koninklijk besluit van 12 augustus 1991 betreffende de toekenning van 
onderbrekingsuitkeringen aan de personeelsleden van het onderwijs en de 
psycho[1]medisch-sociale centra, en overhandigt het aan het personeelslid. 
Uit de omzendbrief 2020/03 van 19 juni 2020 weten we dat het personeelslid geen salaris 
ontvangt voor de prestaties waarvoor het een loopbaanonderbreking voor mantelzorg 
neemt. Hij of zij krijgt wel een onderbrekingsuitkering van de RVA. 
De mogelijkheid tot het opnemen van een zorgverlof zoals mantelzorg is een belangrijk 
element in de voortdurende inspanningen die geleverd worden in het kader van het 
zorgbeleid en van de verbetering van de combinatie werk en gezin. Voor heel wat mensen 
is het op een bepaald moment immers uitermate belangrijk om gedurende een zekere 
periode als mantelzorger voor een gezinslid te kunnen fungeren. Het opnemen van 
mantelzorg is een uitermate waardevol engagement en draagt onmiskenbaar bij tot het 
verhogen van het welzijn en het welbevinden van de betrokken personeelsleden, de 
betrokken zorgbehoevenden, en de hele samenleving. 
In 2022 erkende de Vlaamse Regering overigens nog, op initiatief van minister Crevits, 
expliciet de waarde van mantelzorg door de principiële beslissing om een 
aanmoedigingspremie - een aanvullende uitkering - toe te kennen aan mantelzorgers uit 
de private sector of de socialprofitsector. 
In antwoord op eerdere schriftelijke vragen (meest recente nr. 263 van 16 januari 2023) 
verkreeg ik cijfers daarover. 
1. Hoeveel onderwijspersoneelsleden (onderwijspersoneelsleden uit het basis- en 
secundair onderwijs, het deeltijds kunstonderwijs, de hogescholen en het 
volwassenenonderwijs, de CLB-centra en de pedagogische begeleidingsdiensten) 
kregen tijdens het schooljaar 2022-2023 zorgverlof voor mantelzorg toegekend? 
Graag een opdeling per geslacht en per leeftijd.  
2. Hoeveel personeelsleden namen tijdens het betrokken schooljaar het mantelzorgverlof 
voltijds op? Hoeveel verminderden hun loopbaan voor mantelzorg tot een halftijdse 
loopbaan? Hoeveel deden dat met een vijfde? 
3. Hoe evolueerde dat aantal tegenover het schooljaar daarvoor? Hoe verklaart de 
minister dat?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 249 van 15 januari 2024
van KATRIEN SCHRYVERS
De loopbaanonderbreking voor mantelzorg is een federaal stelsel. Daarom heb ik, noch 
mijn onderwijsadministratie, zicht op het aantal aanvragen. De aanvragen worden 
ingediend bij de federale bevoegde diensten. Ik kan wel rapporteren over het aantal 
onderwijspersoneelsleden mét een toegekende loopbaanonderbreking voor mantelzorg. 
Het Agentschap voor Onderwijsdiensten (AGODI) raadpleegde de AGODI-databanken op 
23/01/2024. In de bevraging nam het Agentschap alle onderwijspersoneelsleden uit het 
basis- en secundair onderwijs, het deeltijds kunstonderwijs, de hogescholen en het 
volwassenenonderwijs, de CLB-centra en de pedagogische begeleidingsdiensten mee.
 
1. AGODI stelt vast dat 184 personeelsleden een loopbaanonderbreking voor mantelzorg 
genoten tijdens het vorige schooljaar 2022-2023.
 
Aantal onderwijspersoneelsleden
Man 17
Vrouw 167
Totaal 184
 
Leeftijd in jaren Aantal onderwijspersoneelsleden
39 1
40 1
41 2
42 2
44 3
45 6
  46 1
  47 6
48 7
49 3
50 2
51 6
52 6
53 7
54 9
55 6
56 11
57 13
58 14
59 15
60 16
61 17
62 18
63 5
64 3
65 1
66 2
Totaal 184
 
2. Van de 184 onderwijspersoneelsleden die de loopbaanonderbreking mantelzorg 
opnamen tijdens het schooljaar 2022-2023, deden 34 dit op voltijdse basis. 93 nam 
een halftijdse onderbreking op en 59 onderwijspersoneelsleden namen een 
loopbaanonderbreking mantelzorg met 1/5 op. Twee personeelsleden namen meer dan 
één mantelzorgverlofperiode op tijdens het schooljaar 2022-2023.
 
3. Het aantal personeelsleden dat een loopbaanonderbreking mantelzorg nam is met een 
derde toegenomen in vergelijking met vorig schooljaar. De verhouding wat betreft de 
verschillende volumes en man/vrouw-verhouding bleef ongeveer dezelfde.
