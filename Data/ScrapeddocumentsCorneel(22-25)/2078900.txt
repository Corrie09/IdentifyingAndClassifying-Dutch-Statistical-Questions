title: Genker Kart Vereniging - Omgevingsvergunningsaanvraag voor de activiteitensite Horensbergdam
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2078900
thema link: https://www.vlaamsparlement.be/parlementaire-documenten/schriftelijke-vragen/1834839
SCHRIFTELIJKE VRAAG
nr. 30
van ANDY PIETERS
datum: 18 oktober 2024
aan JO BROUNS
VLAAMS MINISTER VAN OMGEVING EN LANDBOUW
Genker Kart Vereniging  -  Omgevingsvergunningsaanvraag voor de activiteitensite 
Horensbergdam
Genker Kart Vereniging heeft een omgevingsvergunningsaanvraag (incl. een 
milieueffectrapport) ingediend bij de deputatie van de provincie Limburg voor de 
hervergunning van het kartcircuit en bijhorende activiteiten alsook enkele 
stedenbouwkundige handelingen. Het milieueffectrapport (dat deel uitmaakt van de 
omgevingsvergunningsaanvraag) omvat een bespreking en beoordeling van de effecten op 
mens en milieu van alle activiteiten op de site Horensbergdam zijnde Karting Genk, 
Motocross Genk en Model Race Genk. Voor de drie exploitanten werd er dus een 
gezamenlijk milieueffectrapport opgemaakt.
Van 6 juni 2024 tot en met 5 juli 2024 werd een openbaar onderzoek doorlopen.
1. Welke adviezen hebben de diensten van de minister uitgebracht op de voorliggende 
omgevingsvergunningsaanvraag en/of de project-MER?
2. Wat was het advies van het lokaal bestuur op de project-MER?
3. Klopt het dat het Team Omgevingseffecten de toetsing van het voorliggende project-
MER gunstig adviseerde?
4. Op welke termijn verwacht de minister dat de deputatie een beslissing zal nemen over 
die belangrijke omgevingsvergunning?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 30 van 18 oktober 2024
van ANDY PIETERS
1. De uitgebrachte adviezen zijn gebundeld in de onderstaande tabel. De bron van deze 
informatie is het Omgevingsloket. De administraties binnen het beleidsdomein 
Omgeving (in de vraag aangehaald als “diensten van de minister”) zijn aangeduid met 
een *. De aanduiding ‘-‘ houdt in dat door de betrokken adviesverlenende instantie 
niet is gereageerd.
Adviesverlenende instantie Advies over Aard 
adviesDatum advies op 
Omgevingsloket
Project-MER Geen advies 16-07-2024 College van burgemeester en 
schepenen van GenkAanvraag Volledig 
gunstig10-07-2024
Departement Omgeving, 
afdeling GOP: 
stedenbouwkundig advies*Aanvraag Ongunstig 08-08-2024
Departement Omgeving, 
afdeling GOP: milieu advies*Aanvraag Ongunstig 08-08-2024
Aanvraag Volledig 
gunstig15-07-2024 Vlaamse Milieumaatschappij 
(advies afvalwater en lucht)*
Project-MER Geen 
bezwaar15-07-2024
Aanvraag Volledig 
gunstig25-06-2024 Agentschap Wegen en Verkeer
Project-MER - -
Aanvraag - - Departement MOW
Project-MER Gedeeltelijk 
gunstig25-06-2024
Aanvraag - - Elia
Project-MER Volledig 
gunstig25-06-2024
Fluvius Aanvraag Geen 
bezwaar11-06-2024
FOD Binnenlandse Zaken 
(ASTRIDAanvraag Volledig 
gunstig11-06-2024
Provincie Limburg, afdeling 
WaterbeheerAanvraag Volledig 
gunstig15-07-2024
Brandweerzone Oost-Limburg Aanvraag - -
Aanvraag Ongunstig 16-07-2024 College van burgemeester en 
schepenen van AsProject-MER Geen advies 23-07-2024
Departement Omgeving, 
afdeling GOP: team 
omgevingseffecten*Project-MER Volledig 
gunstig05-08-2024
Aanvraag Volledig 
gunstig26-06-2024 Agentschap voor Natuur en 
Bos*
Project-MER - -
OVAM* Project-MER - -
Provincie Limburg Project-MER - -
Sport Vlaanderen Project-MER Volledig 
gunstig26-06-2024
Departement Zorg Project-MER - -
Vlaamse Milieumaatschappij 
(advies lucht, 
stedenbouwkundige 
aspecten)*Project-MER Volledig 
gunstig04-07-2024
Ministerie van 
LandsverdedigingAanvraag Volledig 
gunstig04-07-2024
Provinciale 
omgevingsvergunnings-
commissieAanvraag Volledig 
gunstig10-09-2024
Met betrekking tot het ongunstig advies van de afdeling Gebiedsontwikkeling, 
Omgevingsplanning en -projecten (GOP) van het departement Omgeving verwijs ik 
graag naar de bespreking van deze vergunningsaanvraag tijdens de provinciale 
omgevingsvergunningscommissie. Het besluit van de deputatie (zie ook antwoord nr. 
4) bevat hiertoe de volgende overweging op pagina 11 en 12: “door AGOP werd, in 
afwachting van een nieuwe PIV, voorlopig een ongunstig advies geformuleerd voor 
PIV2; in het advies werd de aanvraag inhoudelijk geadviseerd en de op te leggen 
bijzondere vergunningsvoorwaarden (incl. aangevraagde bijstelling van Vlarem II-
voorwaarden) zijn duidelijk; AGOP geeft aan dat de ondertussen opgeladen PIV3 
tegemoet komt aan de ongunstige aspecten van het AGOP-advies (detailplan gasopslag 
en stikstofemissies in de aanlegfase);”.
Ter zitting heeft deze afdeling bijgevolg haar advies bijgesteld in functie van de 
aangebrachte informatie. Uit het overzicht (laatste lijn) kan u afleiden dat de 
bespreking op de omgevingsvergunningscommissie heeft geresulteerd in een unaniem 
gunstig geïntegreerd advies ondersteund door alle aanwezige, stemgerechtigde leden 
van deze commissie. 
2. Door team omgevingseffecten van de afdeling Gebiedsontwikkeling, Omgevings-
planning en -projecten van het departement Omgeving was met betrekking tot het 
project-MER advies gevraagd aan het college van burgemeester en schepenen van 
Genk op 3 juni 2024 en op 11 juni 2024. Bij de eerste adviesvraag werd een foutief 
dossiernummer doorgezonden, dit is rechtgezet via de tweede adviesvraag. Op 16 juli 
2024 bracht het college van burgemeester en schepenen van Genk het volgende advies 
uit: “Geen apart advies over het project-MER.”
3. Op 2 augustus 2024 heeft team omgevingseffecten van de afdeling 
Gebiedsontwikkeling, Omgevingsplanning en -projecten van het departement 
Omgeving het project-MER goedgekeurd.
4. Op 5 september 2024 verleende de deputatie van de provincie Limburg de 
omgevingsvergunning op naam van de vzw Genker Kart Vereniging voor het project 
‘Karting Genk – hervergunning + stedenbouwkundige handelingen’. Ter info kan ik u 
meedelen dat de beroepsperiode voor de betrokkenen en derden op 10 respectievelijk 
16 oktober 2024 is afgesloten. Tijdens deze periode zijn er geen digitale beroepen 
ingediend tegen deze vergunning.
