title: Rookmelders - Vastgestelde overtredingen
thema: Wonen
pdf link: https://docs.vlaamsparlement.be/pfile?id=2062466
thema link: https://www.vlaamsparlement.be/parlementaire-documenten/schriftelijke-vragen/1815739
SCHRIFTELIJKE VRAAG
nr. 246
van KATRIEN SCHRYVERS
datum: 22 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Rookmelders  -  Vastgestelde overtredingen
Sinds 1 januari 2020 is het verplicht op elke verdieping van een woning een rookmelder te 
plaatsen. Rookmelders kunnen immers levens redden. De verplichting gold aanvankelijk 
enkel voor huurwoningen en werd in 2014 ook van toepassing voor studentenkamers.
Controle op de rookmelderverplichting gebeurt in hoofdzaak in het kader van een 
conformiteitsonderzoek dat kan worden uitgevoerd door: 1° de gewestelijk ambtenaar en 
de personeelsleden die de leidend ambtenaar van het agentschap aanwijst; 2° de 
woningcontroleurs die de burgemeester van de gemeente waar de woning ligt, aanwijst; 
3° de ambtenaren die aangewezen zijn als wooninspecteur of als ambtenaar met 
opsporings- en vaststellingsbevoegdheid. 
In antwoord op schriftelijke vragen (meest recent nr. 340 van 20 april 2023) gaf de 
minister cijfers over het aantal inbreuken op de rookmelderverplichting.
1. Hoe vaak (in absolute aantallen en in percentage tegenover het totaalaantal 
onderzoeken) werd in 2023 in het kader van een conformiteitsonderzoek een 
overtreding vastgesteld met betrekking tot de aanwezigheid van rookmelders in een 
particuliere woning? Graag een opdeling per provincie. Graag ook telkens een opdeling 
of het ging over een controle in een gebouw of een woning. Als de cijfers nog niet 
beschikbaar zijn, wanneer zouden die dan wel bekend zijn?
2. In hoeveel gevallen gaat het over een zelfstandige huurwoning of een niet-zelfstandige 
huurwoning of een woning die door de eigenaar bewoond wordt? In geval van niet-
zelfstandige huurwoningen graag een opdeling tussen studentenkamers en andere.
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 246 van 22 maart 2024
van KATRIEN SCHRYVERS
De cijfers voor het jaar 2023 zijn nog niet beschikbaar. Deze zullen bekend zijn vanaf eind 
juni. Voor de cijfers van het jaar 2022 verwijs ik naar vraag 340 van 20 april 2023.
