title: Geïntegreerd investeringsprogramma (GIP) 2024 - Aanleg Sigmagebieden
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064855
thema link: https://www.vlaamsparlement.be/parlementaire-documenten/schriftelijke-vragen/1825867
SCHRIFTELIJKE VRAAG
nr. 888
van BERT MAERTENS
datum: 3 mei 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Aanleg Sigmagebieden
In het ontwerp GIP 2024 onder GIP-nummer 003133/01 en 003133/02 werd het project 
‘Aanleg Sigmagebieden/Aanleg sigmagebieden groep 1/groep 2’ opgenomen. De Vlaamse 
Waterweg (DVW) trekt een budget van 15.600.000 euro uit voor de uitvoering van dat 
project.
 
1. Wat is de exacte scope van dat project? Welke concrete ingrepen zijn gepland? Wat is 
de exacte locatie waar de ingrepen zullen plaatsvinden?
2. Wat is de huidige stand van zaken?
3. Welke fasering en timing zullen worden gehanteerd? Wat is de realisatietermijn?
4. Blijkt het geraamde budget van 15.600.000 euro dat uitgetrokken, voldoende?
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 888 van 3 mei 2024 
van BERT MAERTENS
1. Hiervoor verwijs ik naar mijn antwoord op schriftelijke vraag nr. 313 van dhr. Orry 
Van De Wauwer d.d. 1 december 2023 (deelvragen 11 en 12) en mijn antwoord op 
schriftelijke vraag nr. 536 van dhr. Stijn De Roo d.d. 22 januari 2024 (deelvraag 1).
2. De aanbesteding van de op het GIP 2024 voorziene deelprojecten/deelfasen wordt 
momenteel voorbereid.  
3. Voor het antwoord op deze deelvraag verwijs ik naar mijn antwoord op schriftelijke 
vraag nr. 536 van dhr. Stijn De Roo d.d. 22 januari 2024 (deelvraag 2).
4. Het op het GIP 2024 voorziene budget voor de betreffende deelprojecten is voldoende 
om de in 2024 voorziene deelprojecten/deelfasen te kunnen vastleggen.
5. De realisatie van de betreffende deelprojecten van het geactualiseerde Sigmaplan 
wordt gefinancierd door De Vlaamse Waterweg nv (DVW), conform de beslissingen 
van de VR van 2004, 2005 en 2006 en de hierbij vooropgestelde taakverdeling. Er 
zijn geen andere partners die mee instaan voor de financiering van deze 
deelprojecten.
6. Er vindt quasi permanent overleg plaats m.b.t. het ontwerp en de realisatie van de 
betreffende deelprojecten, dit met tal van verschillende partners (o.a. DVW, het 
Agentschap Natuur en Bos, het Departement Omgeving, de lokale overheden, de 
middenveldorganisaties, e.d.m.) Dit projectoverleg zal ook verder gezet worden bij 
de verdere uitwerking en invulling van de betreffende deelprojecten.
