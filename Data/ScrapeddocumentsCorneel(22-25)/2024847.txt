title: De Lijn - Toegankelijkheid haltes
thema: Gelijke kansen
Mobiliteit en Verkeer
pdf link: https://docs.vlaamsparlement.be/pfile?id=2024847
thema link: https://www.vlaamsparlement.be/parlementaire-documenten/schriftelijke-vragen/1786941
SCHRIFTELIJKE VRAAG
nr. 379 
van KATRIEN SCHRYVERS
datum: 11 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Toegankelijkheid haltes
De Lijn telt ongeveer 35.000 publieke haltes in Vlaanderen. Lang niet alle haltes zijn 
toegankelijk voor personen met een beperking. Een halte wordt als toegankelijk beschouwd 
als het perron verhoogd is, de doorgang op het perron voldoende breed en obstakelvrij is, 
het oppervlak van het perron voldoende effen, aangesloten en slipvrij is, het perron 
drempelvrij is en voorzien van een geleidelijn en opstapvlak in rubbertegels.
Een van de doelstellingen binnen het Masterplan Toegankelijke Haltes is dat vijftig procent 
van de haltes van het kernnet en aanvullend net toegankelijk is tegen 2030. Bestaande 
haltes moeten minimaal toegankelijk zijn met assistentie en nieuw (heraangelegde) haltes 
moeten autonoom toegankelijk zijn voor personen met een motorische beperking en voor 
blinden en slechtzienden. Honderd procent van de haltes die zijn opgenomen in een 
Hoppinpunt moet tegen 2030 autonoom toegankelijk zijn voor personen met een 
motorische en visuele beperking. Nieuwe haltes in een Hoppinpunt worden meteen 
toegankelijk aangelegd. Het masterplan omvat meerdere initiatieven om die doelstelling 
te halen.
In antwoord op eerdere schriftelijke vragen verkreeg ik info over de stand van zaken.
1. Wat was op 1 december 2023 de stand van zaken met betrekking tot de toegankelijke 
haltes van De Lijn? Hoeveel haltes zijn toegankelijk? Hoe verhouden de aantallen zich 
tot het totale aantal publieke haltes? Graag een opdeling per categorie van 
toegankelijkheid en per provincie.
2. Wat was op 1 december 2023 de stand van zaken met betrekking tot de 
toegankelijkheid van de voertuigen die bij De Lijn in gebruik zijn? Graag een opdeling 
per categorie van voertuig en per provincie.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.379 van 11 december 2023
van KATRIEN SCHRYVERS
Voor de antwoorden op uw vragen verwijs ik naar schriftelijke vraag nr. 191, gesteld door 
de heer Orry Van de Wauwer op 10 november 2023.
