title: VDAB - Tewerkstelling asielzoekers
thema: Integratie en Inburgering
Werk
pdf link: https://docs.vlaamsparlement.be/pfile?id=2042928
thema link: https://www.vlaamsparlement.be/parlementaire-documenten/schriftelijke-vragen/1800572
SCHRIFTELIJKE VRAAG
nr. 216
van ILSE MALFROOT
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Tewerkstelling asielzoekers
In november 2023 waren er ongeveer 7000 asielzoekers die mochten werken in 
Vlaanderen. VDAB heeft dit jaar de opdracht gekregen om meer asielzoekers aan het werk 
te krijgen. Er is zelfs een heuse samenwerking opgezet tussen VDAB en Fedasil om 
asielzoekers aan de slag te helpen. Naast zitdagen in diverse asielcentra zijn er ook al 
jobbeurzen voor asielzoekers, jobacties enzovoort, een heel bataljon aan dienstverlening 
voor de asielzoeker.
1. Hoeveel asielzoekers maakten gebruik van de dienstverlening van VDAB? Graag een 
overzicht van 2022 tot 2024 en een opdeling per provincie.
2. Hoeveel asielzoekers gingen aan de slag vanaf 2022? Graag een opdeling per land van 
herkomst, geslacht en leeftijd.
3. In welke functies werden deze asielzoekers tewerkgesteld tussen 2022 en 2024? Graag 
een overzicht per provincie.
4. Hoeveel asielzoekers zijn terug in de werkloosheid gekomen tussen 2022 en 2024? 
Graag een overzicht per provincie.
5. Hoeveel asielzoekers volgden een opleiding via VDAB tussen 2022 en 2024? Graag een 
overzicht per provincie en per opleiding.
6. Welke vormen van werkplekleren, stages, tewerkstelling,.. werden georganiseerd voor 
asielzoekers? Graag een overzicht van de verschillende vormen tussen 2022 en 2024.
7. Hoe evalueert de minister de samenwerking met Fedasil?
8. Welke acties worden georganiseerd in samenwerking met Fedasil in 2024?
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 216 van 2 februari 2024
van ILSE MALFROOT
1+4-6.Asielzoekers worden niet apart geïdentificeerd in de databank van VDAB. 
2-3.Voor het antwoord op deze vragen verwijs ik naar Fedasil.
3. U kunt voor deze cijfers terecht bij Fedasil. Zij zijn eigenaar van deze data. Fedasil 
rapporteert over het aantal werkende asielzoekers in het opvangnetwerk.
7. VDAB en Fedasil hebben een samenwerkingsovereenkomst ondertekend op 5 januari 
2024. Door in te zetten op tewerkstelling dragen Fedasil en VDAB bij aan de verhoging 
van de werkzaamheidsgraad en wordt een win-win situatie gecreëerd waarin de 
asielzoeker zijn proceduretijd zinvol kan invullen en een actieve bijdrage aan de 
maatschappij kan leveren. VDAB kan dankzij de samenwerkingsovereenkomst meer 
gericht activeren en met vaste aanspreekpunten binnen Fedasil aan de slag gaan. 
8. Uiteraard ondernemen VDAB en Fedasil gezamenlijke acties om asielzoekers te 
activeren. Een voorbeeld daarvan is de succesvolle jobbeurs in Peer op 19 december 
2023. Dit was in eerste instantie een nieuwe editie van onze jobbeurs voor 
nieuwkomers. De voormiddag werd exclusief voorbehouden voor asielzoekers uit de 
lokale opvangcentra. Fedasil Lommel en Rode Kruis Leopoldsburg waren 
traditiegetrouw op post. Nieuw was de deelname van Rode Kruis Houthalen-
Helchteren. In aanloop naar de jobbeurs organiseerden de collega's verschillende 
zitdagen waarbij ze een VDAB-dossier en een cv aanmaakten voor de asielzoekers die 
naar de jobbeurs wilden komen. In functie van de lokale noden en opportuniteiten, 
plannen we nog meer van dit soort initiatieven.
Daarnaast heeft VDAB een uitgewerkte vacaturewerking, waar we werkgevers 
ondersteunen bij het zoeken naar geschikte kandidaten voor hun vacature. 
