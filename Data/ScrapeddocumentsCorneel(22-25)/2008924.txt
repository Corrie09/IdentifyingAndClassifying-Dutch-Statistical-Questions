title: Omleidingsweg Zoersel - Verbindingsweg met Malle
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2008924
thema link: https://www.vlaamsparlement.be/parlementaire-documenten/schriftelijke-vragen/1772706
SCHRIFTELIJKE VRAAG
nr. 117
van KATRIEN SCHRYVERS
datum: 18 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Omleidingsweg Zoersel  -  Verbindingsweg met Malle
Het dossier van de omleidingsweg rond Zoersel is bijna zestig jaar oud. Het trac√© is 
opgenomen in het gewestplan. De aanleg van de omleidingsweg is noodzakelijk om de 
dorpskern van Zoersel, die kreunt onder het toegenomen verkeer, opnieuw leefbaar te 
maken. Ook het voorzien in een nieuwe verbindingsweg tussen de omleidingsweg Zoersel 
en de industriezone van Malle is noodzakelijk om de omleidingsweg optimaal te laten 
functioneren en niet enkel de dorpskern van Zoersel, maar ook het centrum van Oostmalle 
en Westmalle te ontlasten.
In februari/maart 2018 werden daarover infosessies voor de burgers georganiseerd. De 
daaruit verkregen informatie en feedback werd door het Agentschap Wegen en Verkeer 
(AWV) en het studiebureau dat de plannen uittekent, bestudeerd en afgetoetst aan het 
ontwerpplan. Zo zal ook voorzien worden in fietstunnels onder de N12 Antwerpsesteenweg 
en ter hoogte van het industrieterrein. Wegens een aantal extra bezorgdheden en vragen 
vanuit de gemeente Malle werden nog aanpassingen gevraagd en doorgevoerd aan de 
ontwerpplannen die de projectnota begeleiden. De projectnota van de tangent van Malle 
fase I werd op 2 maart 2022 door de projectstuurgroep goedgekeurd. Er vond ook een 
nieuw infomoment plaats op 6 september 2022. In antwoord op mijn schriftelijke vraag nr. 
1093 van 3 april 2023 vernam ik dat nog gestart moest worden met het onteigeningsplan 
en dat de timing afhankelijk is van het inpassen van de onteigeningsbudgetten op het 
investeringsprogramma. 
De werken van de tangent Malle fase I kunnen pas starten wanneer de tangent van Zoersel 
is gerealiseerd.
Wat is de stand van zaken met betrekking tot de opmaak van het onteigeningsplan en het 
inpassen van de onteigeningsbudgetten op het investeringsprogramma? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 117 van 18 oktober 2023
van KATRIEN SCHRYVERS
De onteigeningsplannen voor de tangent van Malle fase I moeten nog opgemaakt worden. 
Het inplannen van de onteigeningsbudgetten wordt pas concreet mogelijk na de 
goedgekeurde opmaak van de onteigeningsplannen en de algemene raming door de 
afdeling Vastgoedtransacties van de Vlaamse Overheid.
