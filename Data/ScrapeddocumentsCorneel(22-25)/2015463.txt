title: Trajectcontroles - Uitbating door lokale besturen
thema: Lokale overheden en Binnenlands bestuur
Mobiliteit en Verkeer
pdf link: https://docs.vlaamsparlement.be/pfile?id=2015463
thema link: https://www.vlaamsparlement.be/parlementaire-documenten/schriftelijke-vragen/1778993
SCHRIFTELIJKE VRAAG
nr. 201
van BART CLAES
datum: 13 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Trajectcontroles  -  Uitbating door lokale besturen
Sinds 2020 hebben lokale besturen de mogelijkheid om zelf trajectcontroles te installeren 
en te gebruiken. De overtredingen die worden vastgesteld worden afgehandeld door middel 
van een gemeentelijk administratieve sanctie, de zogenaamde GAS5. De bedragen die 
voortvloeien uit die boetes worden dus ook door de lokale besturen geïnd.
In het antwoord van de minister op vraag om uitleg nr. 1875 van 20 april 2023 stelde ze 
dat verschillende lokale besturen al aan het Agentschap Wegen en Verkeer (AWV) hebben 
gevraagd om zelf op een gewestweg een trajectcontrole te kunnen uitbaten.
1. Welke lokale besturen hebben aan AWV gevraagd om op een gewestweg een eigen 
trajectcontrole te mogen uitbaten? Wat was het oordeel van AWV?
2. Welke criteria hanteert AWV in zijn beoordeling?
3. In sommige gevallen kan een lokaal bestuur vragen om gewestelijke apparatuur over 
te nemen om een trajectcontrole uit te baten.
In welke gemeenten is dat al gebeurd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 201 van 13 november 2023
van BART CLAES
1. Het Agentschap Wegen en Verkeer (AWV) heeft van volgende lokale besturen de vraag 
gekregen om een trajectcontrole in eigen beheer uit te baten langs een gewestweg:
•Landen
•Kinrooi
•Zonnebeke
•Mechelen
•Oudsbergen
•Bilzen
•Zuienkerke•Lo-Reninge
•Genk
•Bocholt
•Veurne
•Meise
•Beersel
•Nijlen
2. Volgende criteria worden in rekening gebracht om een beoordeling op te stellen:
•Is er reeds handhaving aanwezig?
•Wordt er aan de technische plaatsingsvoorwaarden voldaan?
ominimale trajectlengte conform de modelgoedkeuring van de installatie;
ouniform snelheidsregime;
ogeen mix bebouwde niet-bebouwde kom.
•Is er een snelheidsproblematiek in combinatie met ongevallen aanwezig?
•Zijn er infrastructuurwerken gepland?
3. Als een lokaal bestuur gemeentelijke administratieve sancties wil toepassen, moeten 
de vaststellingen gebeuren met eigen infrastructuur. Er worden in dit kader geen 
installaties overgedragen.
