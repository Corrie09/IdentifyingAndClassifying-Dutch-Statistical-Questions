title: Dienst Dierenwelzijn - Historiek verantwoordelijken honden en katten
thema: Dierenwelzijn
pdf link: https://docs.vlaamsparlement.be/pfile?id=2033306
thema link: https://www.vlaamsparlement.be/parlementaire-documenten/schriftelijke-vragen/1793623
SCHRIFTELIJKE VRAAG
nr. 239
van ELS STERCKX
datum: 11 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dienst Dierenwelzijn  -  Historiek verantwoordelijken honden en katten
Ik vernam recent dat er van onderzoeksrechters en procureurs des Konings steeds meer 
vragen komen aan de dienst Dierenwelzijn om de historiek van verantwoordelijken van 
een bepaalde hond mee te delen. Het parket stelt de verantwoordelijken bijvoorbeeld 
vragen als “Zou u de historiek van verantwoordelijken van de hond met chipnummer X 
kunnen overmaken aan ons Ambt?". Naar ik begrijp, werkt de dienst Dierenwelzijn vaak 
op een correcte manier met dergelijke chipnummers.
1. Hoeveel vragen heeft de dienst Dierenwelzijn in 2022 ontvangen over het meedelen 
van historieken van verantwoordelijken van bepaalde honden of katten? Hoeveel in 
2023? Wat is de gemiddelde antwoordtermijn?
2. Op basis van welke opzoekingen stelt de dienst Dierenwelzijn die historieken op, of 
anders gezegd: waar zoekt de dienst Dierenwelzijn die op?
3. Wanneer het gaat over opzoekingen in DogID of CatID: hoe is de toegang van de 
dienst Dierenwelzijn tot de informatie opgeslagen in die databanken geregeld?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 239 van 11 januari 2024
van ELS STERCKX
1. De Afdeling Dierenwelzijn houdt niet apart bij hoeveel van dergelijke vragen er 
worden gesteld en wat de precieze antwoordtermijn is, maar ik kan u verzekeren dat 
al dit soort informatieverzoeken met voorrang behandeld worden. Het lijkt er 
inderdaad op het Vlaamse dierenwelzijnsbeleid aanslaat en dat de verbeterde 
samenwerking met de politiediensten én de parketten vruchten afwerpt. 
2. Dit wordt opgezocht in de databank van DogID of CatID.
3. Medewerkers van Dierenwelzijn Vlaanderen die toegang hebben tot DogID en CatID 
moeten zich aanmelden met hun eID.
