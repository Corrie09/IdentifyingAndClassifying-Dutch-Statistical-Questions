title: Ouderen in woonzorgcenta (wzc's) - Onderhoudsplicht
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=2082979
thema link: https://www.vlaamsparlement.be/parlementaire-documenten/schriftelijke-vragen/1836786
SCHRIFTELIJKE VRAAG
nr. 20
van IMMANUEL DE REUSE
datum: 31 oktober 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
Ouderen in woonzorgcenta (wzc’s)  -  Onderhoudsplicht
Als een zorgbehoevende oudere zijn of haar verblijf in het woonzorgcentrum niet (meer) 
kan betalen, dan komt het OCMW van de gemeente waar hij/zij woonde vóór de opname, 
daarin tegemoet. Het OCMW is dan ook in de mogelijkheid om de kosten voor het verblijf 
terug te vorderen bij de familie van de oudere, de zogenoemde onderhoudsplicht. Daarbij 
wordt vooral gedacht aan de kinderen en hun echtgeno(o)t(e). De bedragen die het OCMW 
kan terugvorderen, zijn wettelijk vastgelegd en variëren volgens het inkomen van de 
kinderen.
Onbegrijpelijk, maar cijfers over de onderhoudsplicht werden helaas in het verleden niet 
bijgehouden. De vorige minister van Welzijn, Hilde Crevits, gaf aan een bevraging te doen 
bij de lokale besturen. We hebben daar in het verleden ook al naar gepolst bij de minister 
van Binnenlands Bestuur, Bart Somers.
Bij de bevraging zou gekeken worden hoe groot het probleem is, in welke lokale besturen 
het nog bestaat en hoe vaak er gebruik wordt gemaakt van de onderhoudsplicht.
1. Wanneer werd de bevraging gedaan?
2. Welke vragen werden precies gesteld in de bevraging?
3. Wat was het resultaat van die bevraging? 
4. In welke lokale besturen wordt de onderhoudsplicht momenteel nog toegepast?
5. Hoeveel keer werd de onderhoudsplicht toegepast de afgelopen vier jaren? Graag een 
overzicht per jaar, per bestuur. Over welke bedragen gaat het? Als de exacte cijfers 
niet voorhanden zijn: welke cijfers over de toepassing van de onderhoudsplicht zijn er 
wel beschikbaar?
6. Hoe evalueert de minister de bevraging? Worden er initiatieven genomen naar 
aanleiding daarvan? Zo ja, welke? Zo niet, waarom niet? 
Deze vraag werd gesteld aan de ministers Caroline Gennez (37), Hilde Crevits (20)
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
ANTWOORD
op vraag nr. 20 van 31 oktober 2024
van IMMANUEL DE REUSE
Een gecoördineerd antwoord zal worden verstrekt door mevrouw Caroline Gennez, Vlaams 
minister van Welzijn en Armoedebestrijding, Cultuur en Gelijke Kansen.
