title: Individueel maatwerk - Stand van zaken
thema: Werk
pdf link: https://docs.vlaamsparlement.be/pfile?id=2081019
thema link: https://www.vlaamsparlement.be/parlementaire-documenten/schriftelijke-vragen/1835747
SCHRIFTELIJKE VRAAG
nr. 52
van ROBRECHT BOTHUYNE
datum: 24 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Individueel maatwerk  -  Stand van zaken
De Vlaamse ondersteuningspremie ondersteunt werkgevers die een werknemer met een 
erkende arbeidsbeperking in dienst hebben. De VOP compenseert de eventuele extra 
kosten en lagere productiviteit die de beperking van de werknemer met zich meebrengt. 
Sinds 1 juli 2023 kan men geen nieuwe VOP meer aanvragen, maar kan men terecht bij 
individueel maatwerk.
Individueel maatwerk is er voor de werkgever die een werknemer met een 
arbeidsbeperking heeft of als men zelfstandige is met een een arbeidsbeperking. Net zoals 
de VOP is de premie er om eventuele extra kosten voor de organisatie of de kosten voor 
de begeleiding op de werkvloer te compenseren. 
Individueel maatwerk bestaat voor werkgevers uit een loonpremie of een loonpremie én 
een begeleidingspremie. Het bestaat voor zelfstandigen uit een ondersteuningspremie.
1. Hoeveel keer werd het individueel maatwerk als premie aangevraagd in 2023 (vanaf 
juli 2023 tot en met december 2023) en eerste zes maanden van 2024? Graag 
totaalaantal per jaar en opdeling naar:
a) kwartaal;
b) provincie;
c) door wie: zelfstandige, werkgever, interimkantoor, …. ;
d) loonpremie of ondersteuningspremie .
2. Hoeveel keer werd het individueel maatwerk als premie toegekend in 2023 (vanaf juli 
2023 tot en met december 2023) en de eerste zes maanden van 2024? Graag 
totaalaantal per jaar en opdeling naar:
a) kwartaal;
b) provincie;
c) door wie: zelfstandige, werkgever, interimkantoor, …. ;
d) loonpremie of ondersteuningspremie .
3. Hoeveel keer werd het individueel maatwerk als premie geweigerd in 2023 (vanaf juli 
2023 tot en met december 2023) en de eerste zes maanden van 2024? Graag 
totaalaantal per jaar en opdeling naar:
a) kwartaal;
b) provincie;
c) door wie: zelfstandige, werkgever, interimkantoor, ….; 
d) loonpremie of ondersteuningspremie .
4. Wat is de top 3 van weigeringen van de premie individueel maatwerk? Graag top 3 
van redenen per jaar (2023 en eerste zes maanden 2024).
5. Hoeveel bedragen de totale uitgaven voor het individueel maatwerk als premie in 2023 
(vanaf juli 2023 tot en met december 2023) en de eerste zes maanden van 2024? 
Graag totaalbedrag per jaar en opdeling naar:
a) provincie; 
b) uitgaven voor loonpremie of ondersteuningspremie ;
c) voor wie: zelfstandige, werkgever, interimkantoor, …. ;
d) loonpremie of ondersteuningspremie.
6. Wat is de gemiddelde duurtijd tussen aanvraag en toekenning/weigering van de 
premie individueel maatwerk? Graag gemiddelde duurtijd per jaar (voor 2023 en de 
eerste zes maanden van 2024).
7. Hoe evalueert de minister bovenstaande cijfers? Waar kan en zal ze bijsturen? Met 
welke middelen? 
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 52 van 24 oktober 2024
van ROBRECHT BOTHUYNE
Het onderwerp van deze vraag behoort niet tot de bevoegdheid van de minister van Werk.
