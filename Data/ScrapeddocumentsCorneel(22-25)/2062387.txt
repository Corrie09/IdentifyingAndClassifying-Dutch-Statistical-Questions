title: Veiligheid langs rivieren - Maatregelen
thema: Openbare werken
pdf link: https://docs.vlaamsparlement.be/pfile?id=2062387
thema link: https://www.vlaamsparlement.be/parlementaire-documenten/schriftelijke-vragen/1816612
SCHRIFTELIJKE VRAAG
nr. 805
van MIEKE SCHAUVLIEGE
datum: 27 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veiligheid langs rivieren  -  Maatregelen 
Naar aanleiding van de week van het water, die vrijdag 22 maart start, wens ik terug te 
komen op de plannen van De Vlaamse Waterweg (DVW) met betrekking tot de 
Bovenschelde en de Leie. De Panoreportage van 11 maart 2024 over waterbeleid in 
Vlaanderen klaagt duidelijk aan dat er gebrek is aan een toekomstgerichte visie voor de 
realisatie van de waterveiligheid voor onze belangrijkste rivieren én een gebrek aan 
uitvoering van die visie op het terrein. Naar aanleiding van de waterbom in Wallonië werd 
een studie gemaakt over de impact van die waterbom in Vlaanderen. Hieruit bleek dat 
vooral de Denderstreek en de zone van de Bovenschelde/Leie in de zone rond Gent heel 
hard getroffen zouden zijn.
Naar aanleiding van de overstromingen in de IJzervallei van november werd het actieplan 
Weerbare Westhoek opgesteld. De focus ligt op een aantal dringende ingrepen zoals de 
uitvoering van achterstallige ruimingen en het herstel van de infrastructuur. Een duidelijke 
toekomstvisie ontbreekt vooralsnog.
Naar aanleiding van de overstromingen van de Dender werd het Ruimte voor Waterproject 
voor de Dender verdergezet en werd een voorkeursscenario in openbaar onderzoek 
gebracht. De minister zou een intendant aanstellen en gesprekken opstarten met de 
milieuorganisaties. Zij gaf aan op de plenaire vergadering dat dat nog voor 9 juni zou 
worden goedgekeurd. 
Voor de Bovenschelde en de Leie is er nog geen aanzet voor een duidelijk plan. Nochtans 
blijkt uit de waterbomstudie die begin 2022 gefinaliseerd werd dat de potentiële schade in 
die stroomgebieden zeer groot is. De voorbije winter bleek ook meermaals dat de kans op 
overstromingsschade in die stroomgebieden zeer groot is.
1. Wat is de stand van zaken van het plan voor de IJzer? Welke stappen worden gezet om 
een toekomstvisie uit te zetten. Welke initiatieven werden daartoe al genomen?
2. Wat is de stand van zaken van het plan voor de Dender? Hoeveel middelen zullen 
worden vrijgemaakt voor de realisatie van dat plan? Waren er gesprekken met de 
milieubewegingen en andere belanghebbenden?  Welke afspraken werden gemaakt?
3. Is de minister akkoord dat ook voor Bovenschelde en de Leie een duidelijke visie en 
actieplan noodzakelijk is om de veiligheid langs die rivieren te versterken? Welke 
initiatieven heeft de minister daarvoor genomen en zal zij nog nemen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 805 van 27 maart 2024 
van MIEKE SCHAUVLIEGE
1. Het adviesrapport van de Taskforce Weerbare Westhoek omvat een 70-tal 
kortetermijnmaatregelen/-acties. De Vlaamse Regering keurde dit pakket van 
maatregelen goed. Het gaat om maatregelen waarvan de aanvang/uitvoering aan de 
orde is in 2024-2025. Gelet op de goedkeuring door de Vlaamse Regering, nam de 
Taskforce intussen het initiatief om de maatregelen om te zetten in een concreet 
actieplan 2024-2025 (timing, locatie, budget). Ik heb voor mijn eigen bevoegdheid 
hiervoor 20 mio euro voorzien en vrijgemaakt op het Investeringsprogramma 2024. 
De Vlaamse Waterweg nv (DVW) is volop aan het werk om deze budgetten om te 
zetten in acties op het terrein. Dit omvat enkele heel concrete projecten, maar ook 
worden in 2024 de normale recurrente onderhoudstaken op en langs de waterwegen 
in de Westhoek verdubbeld van 1,25 miljoen euro naar 2,5 miljoen euro.
Binnen mijn bevoegdheid geeft DVW alvast aan dat voor 2024 zal gefocust worden op 
de volgende acties:
Locaties Geraamd 
bedragTiming
Controle en herstel van 
schade aan dijken en 
oevers ten gevolge de 
overstromingenWinterdijk en 
nog verder te 
specifiëren 
locaties 3.500.000€ Deels in uitvoering 
op terrein, deels in 
voorbereiding/opma
ak opdrachten is 
lopende
Onderhoudsbaggerwerken 
(inhalen historische 
achterstand)Lokanaal, 
Kanaal Ieper- 
IJzer, Oude 
Veurnevaart, 
IJzer, en nog 
verder te 
specifiëren 
locaties10.500.000€ Voorbereiding/opm
aak opdrachten is 
lopende
Verhogen recurrente 
onderhoudsinspanningen 
waterwegen De Vlaamse 
WaterwegWerkingsgebied 
van DVW regio 
IJzer/Westhoek1.250.000€ Uitbreiding van het 
geplande recurrente 
onderhoud 
Moderniseren van 
infrastructuur 
(bouwkunde en 
elektromechanica)Complex 
Ganzepoot, 
Nieuwpoortsluis, 
Fintelesluis, en 
nog verder te 
specifiëren 
locaties 3.750.000€ Voorbereiding/opm
aak opdrachten is 
lopende
Optimaliseren van zowel 
gravitaire als van getij-
onafhankelijke Werkingsgebied 
van DVW regio 
IJzer/Westhoek1.000.000€ Voorbereiding/opm
aak opdrachten is 
lopende
uitwateringscapaciteit 
naar zee
Deze acties worden momenteel voorbereid, zowel op inhoudelijk als op
administratief-contractueel vlak, waarbij de wetgeving overheidsopdrachten aan de
orde is.
Overigens werden in 2023 tijdens en kort na de wateroverlast op basis van de 
bestaande raamcontracten al een aantal ingrepen op het terrein uitgevoerd 
(oeverherstellingen, installatie van tijdelijke pompen) binnen het 
onderhoudsbudget van DVW.
Daarnaast voorzien mijn collega-ministers ook budget: 15 mio euro wordt voorzien 
door het beleidsdomein van minister Brouns, 10 mio euro door het beleidsdomein 
van minister Demir.
Deze activiteiten worden voor alle bevoegdheden opgevolgd door het 
bekkensecretariaat en door de Task Force onder leiding van gouverneur Carl 
Decaluwé en gedelegeerd bestuurder Chris Danckaerts van DVW.
2. Voor wat betreft de stand van zaken kan ik meegeven dat momenteel het Strategisch 
Plan gefinaliseerd wordt, samen met de synthesenota en de bijhorende bijlagen 
(verschillende onderzoeken watersysteemonderzoek, landbouwimpact, MKBA; S-
MER). De publieke Raadpleging rond het S-MER liep af op 22/03/2024 en de 
adviezenvraag liep tot 5/04/2024.
DVW stelt vast dat reeds de ontvangen adviezen zeer positief zijn, waarbij alle 
betrokken adviesinstanties en gemeenten het Strategisch plan onderschrijven als 
basis en kader voor toekomstige beslissingen over beleid en investeringen, weliswaar 
met randvoorwaarden, bijvoorbeeld rond garantie van investering en uitvoering. 
Hiermee tonen de lokale besturen zich bereid om in te stemmen, ook met minder 
evidente maatregelen en projecten. Enkel de gemeente Denderleeuw keurt maar ten 
dele goed, en ook van Milieufront Omer Wattez werd inspraak ontvangen.
Het Strategisch Plan zal samen met deze synthesenota (met als bijlage de 
verschillende onderzoeken) als geïntegreerde ontwikkelingsvisie met het bijhorend 
noodzakelijke gebiedsprogramma ter goedkeuring worden voorgelegd aan de 
Vlaamse Regering, uiterlijk in mei 2024 (huidige legislatuur). 
Verder zullen ook een aantal nota’s inzake doorstart van het strategisch plan worden 
voorgelegd ter goedkeuring, waardoor de garantie vanuit de Vlaamse Regering 
gegeven wordt dat zij zich engageert voor de uitvoering van het gebiedsprogramma. 
Om dit te concretiseren, is een gefaseerd stappenplan uitgewerkt, waarbij het 
gevraagde engagement van deze regering de eerste uitvoeringsfase (2024-...) 
betreft.
In eerste instantie zullen de middelen voor projectregie, een proactief aankoopbeleid 
en de op te starten acties voor de eerste uitvoeringsfase voorzien worden. 
•Het proactief aankoopbeleid van de 90-tal gebouwen in de T100 die niet 
beschermd worden in het Strategisch Plan vormt bij uitstek het sluitstuk van 
het voorkeursalternatief dat gestoeld is op een combinatie van protectieve en 
preventieve maatregelen. De kostprijs van het proactief aankoopbeleid is 
geraamd op 50 mio en zal verdeeld worden over de uitvoeringsfase 1 en 2 
(2024-2030), en is te verdelen onder bevoegdheden openbare werken en 
omgevingsbeleid.
•De Vlaamse Waterweg nv:
oheeft jaarlijks 0,5 mio euro voorzien als studiebudget voor de doortochten. 
oDaarnaast voorziet DVW de verdere uitvoering van het beslist beleid zijnde:
‘de vernieuwing van de stuwen  (Geraardsbergen, Idegem, Polllare, 
Denderleeuw, Aalst, Denderbelle en verwijderen stuw Teralfene)’: 
sedert 2010 wordt totaalbedrag van 70 miljoen euro of gemiddeld 5 
miljoen euro ieder jaar vastgelegd; van de voorziene budgetten is 
ongeveer de helft al werkelijk uitgegeven, dus gemiddeld ongeveer 2,5 
miljoen euro ieder jaar. Het grootste aandeel daarbij gaat uit van de 
werken aan de nieuwe stuw in Aalst die in afronding zijn, en de nieuwe 
stuw in Geraardsbergen totdat deze stilgelegd werden. Naast deze 
werken lopen verschillende voorbereidende onderzoeken en studies voor 
alle stuwprojecten.
‘de opwaardering van de Dender tussen Aalst en Dendermonde’. 
oBinnen het PPS-project vernieuwing vaste bruggen wordt het vernieuwen 
van de brug te Okegem in afstemming met het strategisch plan voorzien.
•Vanuit de bevoegdheid omgevingsbeleid is 12 mio extra middelen vrijgemaakt 
vanuit VAP voor uitvoering van Strategisch Plan door OMG, ANB, VMM als 
volgt:
oProgramma- en/of projectregie: 0,8 mio
oStrategie Proactief aankoopbeleid met begeleidingstraject: 3,5 
mio (verwerving, sloop)
oOnderzoek voor de stedelijke doortochten en de planologische 
initiatieven: 0,6 mio
oUitvoering van Quickwins en afstemming met parallelle projecten zoals 
brug Okegem: 2,4 mio (1,5 mio QW ism lokale besturen, 0,9 mio QW 
meersen)
oBijkomende investeringen om uitvoering beslist beleid te 
versnellen: 5,6 mio (onbevaarbare waterlopen & Werf 2)
  
•Verder pleit DVW voor de opmaak van een waterzekerheidsfonds. Dit werd ook 
aanbevolen door het expertenpanel onder leiding van Henk Ovink die het 
adviesrapport Weerbaar Waterland opstelde naar aanleiding van de 
overstromingen van 2021. 
Er waren ook gesprekken met milieubewegingen en andere belanghebbenden. De 
opmaak van het strategisch Plan verliep via een intensief participatief proces, 
waarbij alle stakeholders uit de Dendervallei betrokken werden. Het proces verliep 
via:
•de bestaande structuren van de bekkenwerking van het Denderbekken (CIW), 
zijnde gebieds- en thematisch overleg Ruimte voor Water,  (ambtelijke 
vertegenwoordiging lokale en bovenlokale overheden en middenveld). Hierbij 
werden de middenveldorganisaties zoals boerenbond, natuurpunt, Climaxi, 
Milieufront Omer Wattez, Grenzeloze Schelde … mee betrokken. 
•Daarnaast werden via het bekkenbestuur en de stuurgroep T. OP Dender ook 
de politieke vertegenwoordigers van de lokale en bovenlokale overheden 
betrokken.
•N.a.v. de publieke raadpleging van de onderzoeksnota (voorjaar 2022) en de 
tussennota (najaar 2023) werden verschillende infomarkten georganiseerd 
voor het bredere publiek.
•bilateraal of focusgroepen met gemeenten (CBS van de Dendergemeenten, 
Gemeenteraden, GECORO’s) en verschillende stakeholders(groepen). Aparte 
toelichting aan de leden Climaxi  in maart 2024, RALDES (via Gecoro Aalst). 
Toelichting aan Natuurpunt op de Studiedag te Herzele voorjaar 2024. 
•N.a.v het traject met “de intendanten m.b.t. de stuw van Geraardsbergen” 
werd een toelichting van Werf 1 (en Werf 2) gegeven voor de intendanten. Er 
werd nog een toelichting voor Milieufront Omer Wattez, Natuurpunt en BBL 
voorzien.
Het merendeel van de actoren staan positief t.o.v. het Strategisch Plan. 
3. Zo’n plan is niet enkel noodzakelijk voor Bovenschelde en Leie, maar voor alle 
bekkens in Vlaanderen. Het Advies Weerbaar Waterland legt hiervoor een duidelijk 
plan van aanpak op tafel. Hierbij is de eerste stap duidelijke en heldere doelstellingen 
op te stellen voor de waterzekerheid in Vlaanderen en dus zowel voor droogte als 
voor overstromingen. 
DVW, samen met departement MOW en de Vlaamse Milieu Maatschappij, heeft 
hiervoor een opdracht op de markt gezet die in januari opgestart werd. Hierbij zal op 
een participatieve wijze doelstellingen voor Vlaanderen bepaald worden voor de 
waterzekerheid en dit voor elk bekken. Op die manier is het mogelijk om in kaart te 
brengen waar de grootste opdracht ligt voor de waterzekerheid. De opdracht zal in 
totaal 1,5 jaar in beslag nemen, waarbij er een aantal pilootbekkens worden 
meegenomen, o.a. IJzerbekken, zodat hiervoor reeds versneld resultaten 
beschikbaar zullen zijn. 
Op basis van deze doelstellingen kan vervolgens per (deel)bekken een actieplan 
opgesteld worden met maatregelen om de doelstellingen te behalen. Dit actieplan 
dient van onderuit opgesteld te worden zodat het draagvlak voldoende groot is. 
Het stroomgebiedsbeheerplan bevat reeds tal van maatregelen voor de komende 
jaren om Vlaanderen verder te beschermen tegen overstromingen en droogte en 
deze dienen dan ook verder uitgevoerd te worden.
DVW trekt het project Seine-Schelde, waarin onder andere rivierherstel Leie is vervat  
en ook een reeds maatregelen die het risico op overstromingen doen dalen, en dat 
ook de aspecten van waterschaarste bekijkt.
Naast het bepalen van doelstellingen dient voor het opstellen, opvolgen en uitvoeren 
van een actieplan voor elk bekken ook voldoende capaciteit en middelen te worden 
voorzien. Een waterzekerheidsfonds, waarbij middelen voor langere termijn voorzien 
worden en om het tempo in de investeringen te kunnen aanhouden, lijkt hiervoor 
alvast een interessante piste die we verder zullen onderzoeken. 
