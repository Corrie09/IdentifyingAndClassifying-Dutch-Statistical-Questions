title: Groenpool Bourgoyen-Malem-Blaarmeersen-Sneppemeersen Gent - Initiatieven
thema: Natuur en Milieu
pdf link: https://docs.vlaamsparlement.be/pfile?id=2053036
thema link: https://www.vlaamsparlement.be/parlementaire-documenten/schriftelijke-vragen/1811409
SCHRIFTELIJKE VRAAG
nr. 427
van STIJN DE ROO
datum: 8 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Groenpool Bourgoyen-Malem-Blaarmeersen-Sneppemeersen Gent  -  Initiatieven
De Bourgoyen-Malem-Blaarmeersen-Sneppemeersen is een van de Gentse groenpolen 
waarin Vlaanderen investeert.
Op mijn schriftelijke vraag nr. 247 van 18 november 2020 antwoordde de minister onder 
andere: “Voor de percelen te Malem dient nog een beheerplan opgemaakt te worden. Dit 
zal voor na de omzetting van het bestaande beheerplan Bourgoyen-Grijtgracht naar een 
natuurbeheerplan zijn. 
Binnen deze groenpool zijn op dit moment geen beheerovereenkomsten gesloten. 
Er zijn actueel, voor zover kon nagegaan worden, geen dossiers voor aankoopsubsidie 
goedgekeurd voor deze groenpool.”
Deze vraag is in opvolging van mijn schriftelijke vraag nr. 247 van 18 november 2020.
1. Wat is ondertussen de stand van zaken van het beheerplan voor de percelen in Malem? 
Wat zijn de belangrijkste elementen in het beheerplan?
2. Werden er sinds mijn vorige vraag beheersovereenkomsten bij de Vlaamse 
Landmaatschappij (VLM) gesloten? Zo ja, welk type beheersovereenkomst staat voor 
welke oppervlakte?
3. Hoeveel aankoopsubsidies werden toegekend aan hoeveel erkende terreinbeherende 
verenigingen in de jaren 2021, 2022 en 2023 voor verwervingen in deze groenpool? 
Hoeveel hectare werd aangekocht voor dat bedrag?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 427 van 8 maart 2024
van STIJN DE ROO
1. Voor het deelgebied Malem zijn geen lopende initiatieven voor de opmaak van een 
natuurbeheerplan. 
2. Er werden geen beheerovereenkomsten gesloten in dit gebied.
3. Er werden geen aankoopsubsidies toegekend.
