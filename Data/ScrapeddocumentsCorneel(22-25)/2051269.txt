title: Mijn VerbouwPremie - Gascondensatieketel.
thema: Energie
Wonen
pdf link: https://docs.vlaamsparlement.be/pfile?id=2051269
thema link: https://www.vlaamsparlement.be/parlementaire-documenten/schriftelijke-vragen/1809113
SCHRIFTELIJKE VRAAG
nr. 402
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mijn VerbouwPremie  -  Gascondensatieketel
Wie investeert in een gascondensatieketel (met productlabel A), kan daarvoor nog een 
premie aanvragen als de eindfactuurdatum uiterlijk 31 oktober 2023 is. Eindfacturen 
vanaf 1 november 2023 komen dus niet meer in aanmerking voor de premie.
De aanvraag van de premie zal nog mogelijk zijn tot en met 31 oktober 2024, op 
voorwaarde dat de datum op de eindfactuur dus uiterlijk 31 oktober 2023 is (en facturen 
maximaal 2 jaar oud zijn, op het ogenblik van de aanvraag).
De Vlaamse Regering besliste om Mijn VerbouwPremie voor gascondensatieketel stop te 
zetten in het kader van de uitvoering van het Vlaams Energie- en Klimaatplan (VEKP) 
2021-2030.
1. Hoeveel premies gascondensatieketel werden aangevraagd in 2022 en 2023? Graag 
totaalaantal per jaar en opdeling naar:
a) provincie;
b) eigenaar-bewoner of sociaal verhuurkantoor;
c) renovatie/nieuwe woning;
d) vervanging stookolieketel of niet.
2. Hoeveel premies gascondensatieketel werden toegekend in 2022 en 2023? Graag 
totaalaantal per jaar en opdeling naar:
a) provincie;
b) eigenaar-bewoner of sociaal verhuurkantoor; 
c) renovatie/nieuwe woning;
d) vervanging stookolieketel of niet.
3. Hoeveel premies gascondensatieketel werden geweigerd in 2022 en 2023? Graag 
totaalaantal per jaar en opdeling naar:
a) provincie;
b) eigenaar-bewoner of sociaal verhuurkantoor;
c) renovatie/nieuwe woning;
d) vervanging stookolieketel of niet.
4. Graag de top 3 van de redenen van weigering per jaar.
5. Hoeveel bedroeg het totale bedrag van de premies gascondensatieketel die werden 
toegekend in 2022 en 2023? Graag het totale bedrag per jaar en opdeling naar:
a) provincie;
b) eigenaar-bewoner of sociaal verhuurkantoor;
c) renovatie/nieuwe woning;
d) vervanging stookolieketel of niet.
6. Hoe evalueert de minister bovenstaande cijfers?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 402 van 1 maart 2024
van ROBRECHT BOTHUYNE
1. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2023 gaat het om voorlopige cijfers. De premie is enkel beschikbaar voor 
bestaande woningen van minstens 15 jaar oud.
2. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen). 
Voor 2022 gaat het om gevalideerde cijfers; voor 2023 om voorlopige cijfers. De premie 
is enkel beschikbaar voor bestaande woningen van minstens 15 jaar oud.
3. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen). 
Voor 2022 gaat het om gevalideerde cijfers; voor 2023 om voorlopige cijfers. De premie 
is enkel beschikbaar voor bestaande woningen van minstens 15 jaar oud.
 
4. De gevraagde gegevens zijn niet beschikbaar.
5. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-bedragen-
2023). Voor 2023 gaat het om voorlopige cijfers. In 2022 werden er nog geen Mijn 
VerbouwPremies uitbetaald in de categorie gascondensatieketel.
6. De premie voor gascondensatieketel is er enkel voor de laagste inkomensgroep van 
eigenaar-bewoners en SVK-verhuurders. De premie werd intussen stopgezet. De 
premie kan nog aangevraagd worden tot en met 31 oktober 2024 indien de factuur 
dateert van voor 1 november 2023 en bij aanvraag maximaal 2 jaar oud is. 
Deze premie is sinds de invoering van de Mijn VerbouwPremie niet meer opgenomen 
in het Energiebesluit als energiebesparende maatregel – in lijn met de geplande 
uitfasering van fossiele brandstoffen – maar enkel nog als een maatregel vanuit het 
beleidsdomein Wonen. De ondersteuning van gascondensatieketels behoort dan ook 
tot de bevoegdheid van mijn collega-minister Diependaele. 
Vanuit het beleidsdomein Energie willen we maximaal inzetten op een versnelde 
overstap naar meer duurzame verwarming. Om de overstap ook mogelijk te maken 
voor gezinnen met een lager inkomen heb ik de premies voor warmtepompen voor 
deze doelgroep fors verhoogd. Bovendien heb ik de premies voor hybride lucht-
waterwarmtepompen extra verhoogd – niet alleen voor de gezinnen met de laagste 
inkomens – als antwoord op de stopzetting van de premie voor gascondensatieketels. 
