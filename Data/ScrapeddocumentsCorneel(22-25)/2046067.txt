title: Huursubsidies en huurpremies - Achterstand bij aanvragen
thema: Wonen
pdf link: https://docs.vlaamsparlement.be/pfile?id=2046067
thema link: https://www.vlaamsparlement.be/parlementaire-documenten/schriftelijke-vragen/1800246
SCHRIFTELIJKE VRAAG
nr. 172
van BRECHT WARNEZ
datum: 1 februari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Huursubsidies en huurpremies  -  Achterstand bij aanvragen
Omdat iedereen recht heeft op kwaliteitsvol en betaalbaar wonen, kent Vlaanderen 
huursubsidies toe aan wie een bescheiden inkomen heeft en naar een nieuwe huurwoning 
verhuist. Om de tegemoetkoming in de huurprijs te kunnen genieten, moet de aanvrager 
in een van de volgende omstandigheden verkeren:
- hij of zij verhuist van een onbewoonbare, ongeschikte of overbewoonde woning naar 
een geschikte woning;
- hij of zij verhuist van een woning die onaangepast is aan de leeftijd of handicap naar 
een aangepaste woning;
- hij of zij huurt een woning van een sociaal verhuurkantoor (SVK);
- hij of zij was dakloos en verhuist naar een geschikte woning.
Wie verhuist naar een sociale woning van een sociale huisvestingsmaatschappij (SHM), 
gemeente of OCMW komt niet in aanmerking.
Nadere voorwaarden zijn vastgelegd in Boek 5, Deel 5, Titel 1 van het besluit van de 
Vlaamse Regering van 11 september 2020 tot uitvoering van de Vlaamse Codex Wonen 
van 2021.
Via het online jaarverslag worden gegevens beschikbaar gesteld. Uit het antwoord op mijn 
eerdere schriftelijke vraag over dit thema bleek dat over heel wat dossiers op dat ogenblik 
nog geen beslissing werd genomen.
Gelieve de gevraagde gegevens in een Excel-bestand weer te geven.
Om inzicht te krijgen in een eventuele achterstand, heb ik de volgende vragen.
1. Hoeveel huursubsidies en hoeveel huurpremies zijn op dit ogenblik in aanvraag maar 
nog niet behandeld?
a) Hoeveel aanvragen die niet behandeld zijn, had Wonen in Vlaanderen op eenzelfde 
ogenblik in 2023? Graag het overzicht opgedeeld per provincie.
b) Stelt de minister op dit ogenblik een achterstand vast op dat vlak? Zo ja, sinds 
wanneer is de achterstand opgebouwd, wat zijn de oorzaken en welke initiatieven 
neemt hij dan ter zake om de achterstand weg te werken?
2. Hoeveel aanvragen voor huursubsidies en hoeveel voor huurpremies zijn afgewezen? 
Graag een overzicht voor 2023, opgedeeld per provincie en voor de provincie West-
Vlaanderen, per gemeente.
3. Wat zijn volgens de minister de belangrijkste redenen voor afwijzing?
4. Hoeveel aanvragen voor huursubsidies en hoeveel voor huurpremies zijn toegekend? 
Graag een overzicht voor 2023, met vermelding van de totaalbedragen per subsidie, 
opgedeeld per provincie en voor de provincie West-Vlaanderen, per gemeente.
a) Hoe evalueert de minister deze evolutie voor zowel het aantal huursubsidies als het 
aantal huurpremies?
b) Wat zijn, volgens de minister, de oorzaken van deze evoluties?
c) Ziet de minister nood aan bijsturingen in het beleid ter zake? Zo ja, wat is het plan 
van aanpak en de timing?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 172 van 1 februari 2024 
van BRECHT WARNEZ
1. Er wordt geen rapportering bijgehouden van het aantal huurpremie- en 
huursubsidiedossiers die in aanvraag zijn maar nog niet behandeld werden. Het is 
enkel mogelijk een actuele stand van zaken te geven. Op 20 februari 2024 waren er 
927 aanvragen voor huurpremie en 379 aanvragen voor huursubsidie nog lopende.
Er is geen achterstand bij de verwerking van de huursubsidieaanvragen. Wat de 
huurpremieaanvragen betreft is er geen achterstand m.b.t. de termijn waarbinnen een 
dossier beslist moet worden. Er is wel een beperkte achterstand m.b.t. de 
volledigheidsverklaring. Deze achterstand wordt op dit moment weggewerkt.
2-4.De cijfers voor 2023 zijn nog niet beschikbaar. 
