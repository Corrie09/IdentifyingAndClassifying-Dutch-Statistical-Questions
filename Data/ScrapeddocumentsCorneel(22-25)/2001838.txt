title: Snel degeneratieve aandoeningen - Persoonsvolgend budget (PVB) en persoonlijkeassistentiebudget (PAB)
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2001838
thema link: https://www.vlaamsparlement.be/parlementaire-documenten/schriftelijke-vragen/1763494
SCHRIFTELIJKE VRAAG
nr. 3
van TINE VAN DER VLOET
datum: 26 september 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Snel degeneratieve aandoeningen  -  Persoonsvolgend budget (PVB) en 
persoonlijkeassistentiebudget (PAB)
Personen die lijden aan een specifieke snel degeneratieve aandoening kunnen een 
persoonsvolgend budget aanvragen via de spoedprocedure. Het Vlaams Agentschap voor 
Personen met een Handicap (VAPH) kan dan onmiddellijk een PVB toekennen. 
Personen komen in aanmerking voor de spoedprocedure als ze één van de specifieke 
ziektebeelden vertonen en als er binnen een termijn van één jaar of minder, net voor de 
aanvraag, sprake is van een snelle progressie van het ziektebeeld. Concreet houdt dat één 
of meerdere van volgende veranderingen in:
- De persoon kan niet langer zonder hulp van derden opstaan en zich verplaatsen.
- De persoon kan zich niet langer zelfstandig wassen en aankleden.
- De persoon kan niet langer zelfstandig eten.
- De persoon kan niet langer zelfstandig naar het toilet gaan en zich reinigen.
- De persoon heeft nood aan kunstmatige beademing met continu toezicht.
Volgende specifieke ziektebeelden komen in aanmerking voor personen vanaf 21 jaar en 
ouder:
- ALS (amyotrofe lateraalsclerose);
- PLS (primaire lateraalsclerose);
- PMA of PSMA (progressieve (spino)musculaire atrofie);
- CBD (corticobasale degeneratie);
- MSA (multisysteematrofie);
- PSP (progressieve supranucleaire verlamming);
- anaplastisch hooggradig astrocytoom (graad III);
- hooggradig glioblastoma (graad IV) dat voor wat betreft evolutieve kenmerken aansluit 
bij graad III;
- laaggradig astrocytoom (graad II).
Voor personen van 18 tot en met 20 jaar komen volgende ziektebeelden in aanmerking:
- een neuromusculaire aandoening, in behandeling in een neuromusculair 
referentiecentrum (NMRC);
- een stofwisselingsziekte (metabole ziekte), in behandeling in een centrum voor metabole 
aandoeningen (CEMA).
Ook kinderen en jongeren tussen 6 en 18 jaar met een snel degeneratieve aandoening 
kunnen een beroep doen op de spoedprocedure. Ze krijgen dan onmiddellijk een 
persoonlijkeassistentiebudget (PAB) toegekend. 
1. Meerderjarigen (vanaf 21 jaar)
b) In het jaarverslag van het VAPH van 2021 staat te lezen dat er in totaal 83 
personen met een snel degeneratieve aandoening een PVB via de spoedprocedure 
kregen. In 2022 waren dat er 93. 
Kan de minister een opdeling geven van deze personen per snel degeneratieve 
aandoening voor 2021 en 2022? 
c) Hoeveel personen met een snel degeneratieve aandoening vroegen in 2021 een 
PVB aan? Hoeveel van deze aanvragen werden geweigerd? Wat waren de 
voornaamste redenen van weigering? Graag ook deze gegevens voor 2022.
d) Hoeveel aanvragen voor een PVB werden gedaan door personen met een snel 
degeneratieve aandoening die niet in de lijst staat? Graag een overzicht voor 2021 
en 2022 opgedeeld per aandoening. 
2. Jongeren van 18 tot en met 21 jaar 
a) Hoeveel jongeren vroegen in 2021 een budget aan via de spoedprocedure? Graag 
een overzicht per ziektebeeld voor 2021 en 2022.
b) Hoeveel van de aanvragen werden er goedgekeurd? Hoeveel werden er 
geweigerd? Graag een overzicht per ziektebeeld voor de goedgekeurde en de 
geweigerde dossiers voor 2021 en 2022. Wat waren de voornaamste redenen voor 
een weigering?
c) Hoeveel aanvragen voor een PVB werden door jongeren gedaan met een snel 
degeneratieve aandoening die niet in de lijst staat? Graag een overzicht voor 2021 
en 2022 opgedeeld per aandoening. 
3. Minderjarigen tussen 6 en 18 jaar
a) Hoeveel minderjarigen vroegen in 2021 een PAB aan via de spoedprocedure? 
Graag een overzicht per ziektebeeld voor 2021 en 2022.
b) Hoeveel van de aanvragen werden er goedgekeurd? Hoeveel werden er 
geweigerd? Graag een overzicht per ziektebeeld voor de goedgekeurde en de 
geweigerde dossiers voor 2021 en 2022. Wat waren de voornaamste redenen voor 
een weigering?
c) Welke aandoeningen komen er voor minderjarigen in aanmerking voor de 
spoedprocedure? Zijn er minderjarigen met een snel degeneratieve aandoening 
die geen PAB kregen omdat hun ziekte niet in aanmerking kwam? Zo ja, graag 
een overzicht voor 2021 en 2022 opgedeeld per snel degeneratieve aandoening. 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 3 van 26 september 2023
van TINE VAN DER VLOET
1. b. Het VAPH heeft hierover geen rapportering beschikbaar.
c. Onderstaande tabel toont een overzicht van het aantal aanvragen spoedprocedure 
dat in 2021 en 2022 werd ingediend. Er wordt een opsplitsing gemaakt tussen 
weigeringen en goedkeuringen. 
2021 2022
Goedkeuring 79 88
Weigering 26 13
Totaal 105 101
Daarnaast werden zowel in 2021 als in 2022 ook twee vragen ingediend door 
personen die overleden vooraleer een beslissing over de vraag genomen kon 
worden. 
d. Het VAPH heeft hierover geen rapportering beschikbaar.
2. a-b.Onderstaande tabel toont een overzicht van het aantal aanvragen spoedprocedure 
dat in 2021 en 2022 werd ingediend door personen tussen 18 en 21 jaar. Er wordt 
een opsplitsing gemaakt tussen weigeringen en goedkeuringen. 
2021 2022
Goedkeuring 1 5
Weigering 0 4
Totaal 1 9
c. Het VAPH heeft hierover geen rapportering beschikbaar.
3. a. Het agentschap Opgroeien beschikt niet over een overzicht per ziektebeeld. In 2021 
kregen 29 minderjarigen een PAB via spoedprocedure, in 2022 14 minderjarigen.
b. Het agentschap Opgroeien heeft hierover geen rapportering beschikbaar.
c. Het agentschap Opgroeien beschikt niet over deze cijfers. Een bevraging bij de 
indicatiestellers van de intersectorale toegangspoort toont aan dat de voornaamste 
reden om een spoedPAB te weigeren, de te jonge leeftijd van de minderjarige is.
