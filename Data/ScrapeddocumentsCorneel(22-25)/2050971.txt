title: Register onbebouwde percelen (ROP) - Stand van zaken
thema: Ruimtelijke ordening
pdf link: https://docs.vlaamsparlement.be/pfile?id=2050971
thema link: https://www.vlaamsparlement.be/parlementaire-documenten/schriftelijke-vragen/1806122
SCHRIFTELIJKE VRAAG
nr. 370
van BRECHT WARNEZ
datum: 23 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Register onbebouwde percelen (ROP)  -  Stand van zaken
Het register onbebouwde percelen (ROP) is een instrument dat aangewend wordt om 
inzicht te verkrijgen in de beschikbare ruimte per woongebied op het niveau van het 
gewest, de provincies en de gemeenten. Nog beschikbare onbebouwde terreinen worden 
in het register opgenomen met als doel ondersteuning te bieden bij het vormgeven van 
het ruimtelijk beleid, meer bepaald bij het woonbeleid. Na het opmaken van het register, 
wordt er ook verwacht van de gemeenten dat zij het om de zes maanden actualiseren.
Gelieve alle gegevens beschikbaar te stellen in Excel.
1. Graag een overzicht van de cijfers van het aantal bebouwbare onbebouwde percelen:
a) in het bezit van Vlaamse besturen opgedeeld per provincie en per gemeente;.
b) in het bezit van Vlaamse semipublieke rechtspersonen opgedeeld per provincie en 
per gemeente;
c) in het bezit van particulieren of private rechtspersonen opgedeeld per provincie en 
per gemeente.
2. Graag, per provincie, een overzicht van de gemeenten die een register hebben 
opgesteld.
3. Graag, per provincie, een overzicht van de gemeenten die hun register effectief om de 
zes maanden actualiseren.
4. Voor de gemeenten die zich niet houden aan de halfjaarlijkse actualiseringsplicht: 
krijgen zij daarvoor een ingebrekestelling?
5. a) Hoe worden de actualisaties gemonitord?
b) Is de minister van mening dat dat vlot verloopt of ziet zij de noodzaak om nieuwe 
maatregelen te treffen?
6. Wanneer verwacht de minister een nieuwe geactualiseerde rapportering van de cijfers 
in verband met het aantal bebouwbare onbebouwde percelen in Vlaanderen?
7. Hoe ziet de minister de evolutie in het aantal beschikbare bebouwbare onbebouwde 
percelen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 370 van 23 februari 2024
van BRECHT WARNEZ
Niet elke gemeente rapporteert zesmaandelijks over het register onbebouwde percelen 
(ROP). Ik wil er ook op wijzen dat het ROP betrekking heeft op het aantal ‘kadastrale 
percelen’ en als dusdanig geen 1-op-1 beeld geeft van het aantal woongelegenheden die 
op die percelen kunnen opgericht worden. 
Al enkele jaren houdt Vlaanderen een eigen (gebiedsdekkend) register bij op basis van 
verschillende input, het zogenaamde vermoedens-ROP. Het vermoedens-ROP vormt de 
bron voor de antwoorden op deelvragen 6 en 7. Hierin zijn evenwel geen gegevens omtrent 
de eigenaar opgenomen. Deelvragen 1 t.e.m. 5 hebben betrekking op het decretaal 
verplicht aan te leveren ROP. Deelvragen 6 en 7 geeft de meest actuele toestand (2023) 
weer op basis van het vermoedens-ROP.
1. In Bijlage 1 vindt u een overzicht per gemeente en per provincie met de aangeleverde 
cijfers van de laatste 2 jaren bijgewerkt tot en met 13 februari 2024. 
2. In Bijlage 2 vindt u een overzicht per gemeente en per provincie van de lokale besturen 
die een register hebben opgesteld en hebben aangeleverd aan mijn administratie ter 
validatie.
3. In Bijlage 2 vindt u een overzicht per gemeente en per provincie van de lokale besturen 
die de voorbije 2 jaren voldeden aan de halfjaarlijkse actualisatieverplichting.
4. Lokale besturen worden door mijn administratie aangemaand om te voldoen aan de 
halfjaarlijkse rapportering via een communicatie per e-mail. De decreetgever heeft niet 
voorzien in een sanctie.
5. a) Om de aanlevering te faciliteren, wordt als doorgeefluik de data manager-
toepassing ingezet. De aangeleverde data worden gevalideerd en eventuele 
suggesties ter verbetering worden aangereikt aan het lokaal bestuur. Van zodra de 
vormelijke en inhoudelijke validatie is afgerond, heeft het bestuur jaarlijks recht op 
een subsidiëring. 
b) Niet elk lokaal bestuur ziet de meerwaarde in de opmaak of het aanleveren van een 
register, of het inzetten op het frequent bijwerken van een register, omwille van 
beperkte tijd, middelen of personeel. Mijn administratie heeft daarom voor 
onderzoeks- en monitoringsdoeleinden een eigen product laten ontwikkelen dat wel 
op een uniforme wijze toelaat om te monitoren en als openbare statistiek te 
ontsluiten.
6. Gezien niet elk lokaal bestuur beschikt over een gemeentelijk ROP is mijn administratie 
aan de slag gegaan met de opmaak van een inventaris die gebiedsdekkend is voor heel 
Vlaanderen. De meest recente cijfers voor Vlaanderen en de gemeenten is beschikbaar 
naar aanleiding van de studie ‘Berekening van de realisatiegraden van de 
woongebieden in Vlaanderen’. In die studieopdracht is een vermoedens-ROP opgesteld 
voor de jaren 2014, 2019 en 2023. De studieresultaten zijn beschikbaar op de website 
van het Departement Omgeving: https://omgeving.vlaanderen.be/nl/onderzoek-
cijfers-en-geotoepassingen/berekening-van-de-realisatiegraden-van-de-
woongebieden-in-vlaanderen 
Op basis van de methodiek, uitgewerkt om voor heel Vlaanderen een vermoedens-ROP 
op te stellen, kan voor de volgende jaren een gelijkaardige berekening gemaakt 
worden. Evenwel kunnen niet alle gegevens daarbij geautomatiseerd worden op schaal 
Vlaanderen, waardoor we spreken van een vermoeden van onbebouwde percelen. De 
resultaten bevatten aantallen en oppervlaktes van onbebouwde bouwpercelen, maar 
niet de eigenaarsgegevens. Omwille van privacyredenen kan die info niet zondermeer 
gekoppeld worden aan de bekomen data. 
7. Zoals vermeld in mijn antwoord op deelvraag 6 beschikt mijn administratie thans over 
een historische reeks bestaande uit drie peiljaren: 2014, 2019 en 2023. 
De evolutie over die jaren heen ziet er als volgt uit (uitgedrukt in aantal hectare):
BIJLAGEN
1.Overzicht bebouwbare onbebouwde percelen in het bezit van Vlaamse besturen, 
opgedeeld per gemeente en per provincie
2.Overzicht lokale besturen met een register onbebouwde percelen
Overzicht lokale besturen die voldoen aan de actualisatieverplichting

