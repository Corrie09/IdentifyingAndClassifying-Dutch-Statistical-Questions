title: Mentorkorting - Stand van zaken
thema: Economie
Werk
pdf link: https://docs.vlaamsparlement.be/pfile?id=2064510
thema link: https://www.vlaamsparlement.be/parlementaire-documenten/schriftelijke-vragen/1824040
SCHRIFTELIJKE VRAAG
nr. 390
van ROBRECHT BOTHUYNE
datum: 26 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Mentorkorting  -  Stand van zaken
Als een werkgever een ervaren werknemer inschakelt als mentor om leerlingen, stagiairs 
of andere jongeren op te leiden in het bedrijf, dan heeft hij onder bepaalde voorwaarden 
recht op een mentorkorting. De korting kan oplopen tot maximum 800 euro op de 
werkgeversbijdragen die een werkgever voor de mentor moet betalen.
De mentorkorting werd op 1 januari 2010 door de federale minister van Werk en Gelijke 
Kansen ingevoerd. Sinds 1 april 2015 valt de maatregel onder de bevoegdheid van de 
Vlaamse minister van Werk.
1. Hoeveel werkgevers maakten in 2023 gebruik van de mentorkorting? Graag 
totaalaantal en opdeling naar:
a) provincie;
b) soort onderneming;
c) private sector, non-profitsector of overheid.
2. Hoeveel werknemers werden ingezet als mentor in 2023? Graag totaalaantal en 
opdeling naar:
a) provincie;
b) soort onderneming;
c) private sector, non-profitsector of overheid.
3. Wat is de budgettaire impact van de mentorkorting op de Vlaamse schatkist? Graag 
bedrag voor 2023.
4. Hoe evalueert de minister de cijfers doorheen de jaren?
5. Welk effect hebben de premie kwalificerend werkplekleren voor ondernemingen en de 
leerlingenpremie alternerende opleiding?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 390 van 26 april 2024
van ROBRECHT BOTHUYNE
1. In 2023 maakten in totaal 1109 werkgevers gebruik van de mentorkorting. 
a) Opdeling naar provincie: 
Provincie Aantal 
Provincie West-Vlaanderen 295
Provincie Antwerpen 269
Provincie Oost-Vlaanderen 252
Provincie Limburg 165
Provincie Vlaams-Brabant 128
Totaal 1.109
b) Opdeling naar rechtsvorm: 
Rechtsvorm Aantal 
Vereniging zonder winstoogmerk 371
Besloten Vennootschap 286
Naamloze vennootschap 189
Vereniging van OCMW's 86
Stad / gemeente 55
Openbaar centrum voor maatschappelijk welzijn 54
Besloten vennootschap met beperkte aansprakelijkheid 37
Natuurlijk persoon 19
Opdrachthoudende vereniging (Vlaams Gewest) 8
Coöperatieve vennootschap met beperkte aansprakelijkheid 2
Vennootschap onder firma 2
Totaal 1.109
c) Opdeling naar private sector en overheid: 
Sector Aantal 
Private sector 906
Overheid 203
Totaal 1.109
Non-profit ondernemingen kunnen zowel onder private als onder overheidssector 
vallen.
2. Binnen deze maatregel werden 3344 mentoren ingezet voor begeleiding van een 
lerende op de werkvloer in 2023.
a) Opdeling naar provincie: 
Provincie Aantal 
Provincie Oost-Vlaanderen 1.021
Provincie West-Vlaanderen 990
Provincie Limburg 706
Provincie Antwerpen 419
Provincie Vlaams-Brabant 208
Totaal 3.344
b) Opdeling naar rechtsvorm:
Rechtsvorm Aantal 
Vereniging zonder winstoogmerk 1.993
Vereniging van OCMW's 451
Besloten Vennootschap 305
Naamloze vennootschap 257
Openbaar centrum voor maatschappelijk welzijn 146
Stad / gemeente 76
Opdrachthoudende vereniging (Vlaams Gewest) 48
Besloten vennootschap met beperkte aansprakelijkheid 43
Natuurlijk persoon 20
Vennootschap onder firma 3
Coöperatieve vennootschap met beperkte aansprakelijkheid 2
Totaal 3.344
c) Opdeling naar private sector en overheid:
Sector Aantal 
Private sector 2.623
Overheid 721
Totaal 3.344
Non-profit ondernemingen kunnen zowel onder private als onder overheidssector 
vallen.
3. In 2023 wordt het budget berekend op 3.946.596,70 euro, op basis van de uitgaven 
van het eerste en tweede kwartaal van 2023.
4. De mentorkorting werd stopgezet sinds 1/07/2023. Dit impliceert dat deze 
monitoringsgegevens enkel rekening kunnen houden met de eerste jaarhelft van 2023. 
Logischerwijs is er een daling te zien van het aantal ondernemingen en het aantal 
mentoren waarvoor in 2023 een beroep gedaan wordt op de mentorkorting, in 
vergelijking met de aantallen in 2022 toen een volledig kalenderjaar kon worden 
opgenomen (antwoord schriftelijke vraag 687 van 14 juni 2023).
Vanaf 1/09/2023 startte de premie kwalificerend werkplekleren voor ondernemingen 
en de leerlingenpremie alternerende opleiding die op 23 december 2022 bij decreet 
werd bekrachtigd door de Vlaamse Regering. Het decreet moet zorgen voor de 
optimalisatie en de vereenvoudiging van de incentives voor ondernemingen in het 
kader van werkplekleren binnen een kwalificerende opleiding. De premie kwalificerend 
werkplekleren stimuleert ondernemingen om een kwalitatieve leerwerkplek aan te 
bieden in het kader van een kwalificerende opleiding met een intensieve 
werkplekcomponent. Daarnaast komt er een leerlingenpremie alternerende opleiding, 
die leerlingen moet stimuleren om hun alternerende opleiding met een intensieve 
werkplekcomponent te doorlopen.
Door te kiezen voor een premie voor de onderneming en niet voor een RSZ-korting 
komen ook zelfstandigen zonder personeel in aanmerking en blijven de maatregelen 
in beheer van de Vlaamse administratie. Dit verhoogt de beheersbaarheid en efficiënte 
monitoring van deze maatregel. De Vlaamse overheid krijgt een duidelijk zicht op de 
ondernemingen, de vestigingen, de betrokken lerenden en de gevolgde opleidingen. 
5. Zoals gesteld zijn de premie kwalificerend werkplekleren voor ondernemingen en de 
leerlingenpremie alternerende opleiding van kracht sinds de start van het huidige 
schooljaar 2023-2024. Het is vandaag dan ook te vroeg om zinvolle cijfers te delen. 
Hiervoor wachten we best het einde van het schooljaar en de verwerking van de 
gegevens af. 
