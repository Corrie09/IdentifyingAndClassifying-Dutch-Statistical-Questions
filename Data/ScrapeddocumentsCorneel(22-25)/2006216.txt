title: Verkeersveiligheid schoolroutes - Oost-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2006216
thema link: https://www.vlaamsparlement.be/parlementaire-documenten/schriftelijke-vragen/1765916
SCHRIFTELIJKE VRAAG
nr. 48
van JOKE SCHAUVLIEGE
datum: 2 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid schoolroutes  -  Oost-Vlaanderen
In 2021 werd een bevraging gelanceerd bij lokale besturen om onveilige plekken en 
kruispunten op schoolroutes te detecteren. Uit die bevraging kwam een lijst van 874 
schoolrouteknelpunten in heel Vlaanderen. Daarop werd binnen de relancemiddelen zowel 
in 2021 als 2022 in 15 miljoen euro voorzien om die schoolrouteknelpunten aan te pakken. 
Veel van de schoolrouteknelpunten werden de voorbije jaren aangepakt, nog meer 
schoolrouteknelpunten worden de komende periode verder aangepakt. 
Uit schriftelijke vraag nr. 1217 van 5 mei 2023 van Orry Van de Wauwer bleek dat er 203 
schoolrouteknelpunten in de provincie Oost-Vlaanderen liggen. Daarvan werden toen 18 
knelpunten aangeduid als in onderzoek, 22 knelpunten waren in voorbereiding, van 3 
knelpunten werd de voorbereiding gepland, 20 knelpunten waren in uitvoering, 65 
knelpunten werden al uitgevoerd, 5 knelpunten stonden on hold en 70 knelpunten waren 
afgesloten (geen verdere actie wegens andere geplande werken, geen oplossing, geen 
infrastructuur in beheer AWV, dubbele opname van knelpunten, â€¦). 
Graag vraag ik een overzicht van de schoolrouteknelpunten in de provincie Oost-
Vlaanderen. 
1. Kan een update gegeven worden van de huidige stand van zaken van de 203 
knelpunten in de provincie Oost-Vlaanderen?
2. Hoeveel knelpunten zijn momenteel nog in onderzoek? Kan een overzicht gegeven 
worden van die knelpunten met opname van locatie, het probleem van dit knelpunt, 
welk onderzoek hier concreet loopt en welke verdere stappen en timing hierin worden 
vooropgesteld?
3. Hoeveel knelpunten zijn momenteel in voorbereiding om aangepakt te worden? Kan 
een overzicht gegeven worden van die knelpunten met opname van locatie, het 
probleem van dit knelpunt, welke maatregelen hier genomen zullen worden en welke 
verdere stappen en timing hierin worden vooropgesteld?
4. Hoeveel knelpunten zijn momenteel gepland om aangepakt te worden? Kan een 
overzicht gegeven worden van die knelpunten met opname van locatie, het probleem 
van dit knelpunt, welke maatregelen hier genomen zullen worden en welke verdere 
stappen en timing hierin worden vooropgesteld?
5. Hoeveel knelpunten zijn momenteel concreet in uitvoering en worden dus op dit 
moment aangepakt? Kan een overzicht gegeven worden van die knelpunten met 
opname van locatie, het probleem van dit knelpunt, welke maatregelen hier genomen 
worden en welke verdere stappen en timing hierin worden vooropgesteld?
6. Op hoeveel knelpunten werden de werken al uitgevoerd? Kan een overzicht gegeven 
worden van die knelpunten met opname van locatie, het probleem dat op dit knelpunt 
gesignaleerd was, welke maatregelen hier genomen werden, en welke resultaten dit 
oplevert?
7. Hoeveel knelpunten hebben momenteel de status on hold? Kan een overzicht gegeven 
worden van die knelpunten met opname van locatie en het probleem van dit knelpunt? 
Kan meer informatie gegeven worden waarom de aanpak van de knelpunten on hold 
staat en welke verdere stappen hierin gezet zullen worden?
8. Hoeveel knelpunten zijn afgesloten en dienen dus niet aangepakt te worden? Kan een 
overzicht gegeven worden van die knelpunten met opname van locatie, het initieel 
gemelde probleem van dit knelpunt en om welke reden dit knelpunt afgesloten werd?
9. Kan een overzicht gegeven worden van de financiering van de aanpak van deze 
knelpunten in de provincie Oost-Vlaanderen? Welke budgetten dienen nog 
gereserveerd te worden voor de knelpunten die nog uitgevoerd dienen te worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 48 van 2 oktober 2023
van JOKE SCHAUVLIEGE
1. Er zijn momenteel in Oost-Vlaanderen 7 knelpunten in onderzoek, 20 in voorbereiding, 
2 gepland, 19 in uitvoering, 78 uitgevoerd en 77 afgesloten.
2. Het gevraagde overzicht voor deelvragen 2 t.e.m. 9 kunt u terugvinden in bijgevoegde 
tabel.
BIJLAGE
Overzicht
