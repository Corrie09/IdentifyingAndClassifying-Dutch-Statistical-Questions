title: Ouderen in woonzorgcentra (wzc's) - Bevraging lokale besturen omtrent onderhoudsplicht
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=2007212
thema link: https://www.vlaamsparlement.be/parlementaire-documenten/schriftelijke-vragen/1771663
SCHRIFTELIJKE VRAAG
nr. 30
van IMMANUEL DE REUSE
datum: 16 oktober 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Ouderen in woonzorgcentra (wzc’s)  -  Bevraging lokale besturen omtrent onderhoudsplicht
De prijzen van woonzorgcentra zijn het afgelopen jaar enorm gestegen. Als een 
zorgbehoevende oudere zijn of haar verblijf in het woonzorgcentrum niet (meer) kan 
betalen, dan komt het OCMW van de gemeente waar men woonde vóór de opname, daarin 
tegemoet. Het OCMW is dan ook in de mogelijkheid om de kosten voor het verblijf terug 
te vorderen bij de familie van de oudere. Daarbij wordt vooral gedacht aan de kinderen en 
hun echtgeno(o)t(e). De bedragen die het OCMW kan terugvorderen, zijn wettelijk 
vastgelegd en variëren volgens het inkomen van de kinderen.
In de plenaire vergadering van 4 oktober 2023 bracht ik deze beruchte onderhoudsplicht 
opnieuw onder de aandacht. De cijfers hieromtrent worden tot op heden helaas niet door 
het Vlaamse niveau verzameld. Minister Crevits verwees in haar antwoord naar minister 
Somers. Volgens haar is het inderdaad belangrijk om een bevraging te doen bij de lokale 
besturen. Daarbij kan er gekeken worden hoe groot het probleem is, in welke lokale 
besturen het nog bestaat en hoe vaak er gebruik wordt gemaakt van de onderhoudsplicht. 
1. Hoe kijkt de minister zelf naar de onderhoudsplicht? 
2. Hoe staat de minister tegenover dit voorstel van minister Crevits? 
3. Zal de minister initiatieven nemen hieromtrent? Zo ja, welke en binnen welke termijn? 
Zo niet, waarom niet? 
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 30 van 16 oktober 2023
van IMMANUEL DE REUSE aan BART SOMERS
1. In artikel 98, §2 van de OCMW-wet is bepaald in welke gevallen draagkrachtige 
personen gehouden zijn om (gedeeltelijk) in te staan voor het levensonderhoud van 
behoeftige familieleden. Het gaat dus om een federale regelgeving die deze mogelijkheid 
voor de OCMW’s voorziet. In de Vlaamse Regering volgt mijn collega Hilde Crevits, 
Vlaams minister van Welzijn, Volksgezondheid en Gezin dit op. Zij heeft u daarover al 
geïnformeerd in de plenaire vergadering van 4 oktober 2023.
2-3.Het initiatief voor deze bevraging ligt bij mijn collega Hilde Crevits. Als Vlaams minister 
bevoegd voor Binnenlands Bestuur ben ik bereid om mijn medewerking aan deze 
bevraging te verlenen. 
