title: Wonen in Vlaanderen - Constructieve benadering overheidsopdrachten (CBO)
thema: Wonen
pdf link: https://docs.vlaamsparlement.be/pfile?id=2053986
thema link: https://www.vlaamsparlement.be/parlementaire-documenten/schriftelijke-vragen/1810427
SCHRIFTELIJKE VRAAG
nr. 214
van SARAH SMEYERS
datum: 7 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Wonen in Vlaanderen  -  Constructieve benadering overheidsopdrachten (CBO)
Via de CBO-oproep stelt Wonen in Vlaanderen ondernemers aan die sociale woningen 
ontwerpen en realiseren op gronden die ze aan sociale woonactoren zullen verkopen. 
In de beleids- en begrotingstoelichting (BBT) bij de begroting 2024 voor het departement 
Wonen, lees ik op bladzijde 43 onder operationele doelstelling 5.5: ‘Aanboduitbreiding 
sociale woningen stimuleren. Maatregelen voor extra woningen hier aangaande’: “Voor 
2024 zal ik ervoor zorgen dat de bestaande CBO procedure wordt uitgebreid met de 
mogelijkheid om bestaande woningen te renoveren en ter beschikking te stellen aan de 
woonmaatschappijen. Deze nieuwe procedure noemen we voor de duidelijkheid in de 
beginfase CBO+ en is opgevat als een proefprocedure.” 
1. Kan de minister de resultaten van de CBO-oproep 2023-1 toelichten? Hoeveel 
ondernemingen stelden zich kandidaat? Hoeveel offertes werden uiteindelijk 
geselecteerd? Hoeveel projecten levert dat uiteindelijk op en hoeveel sociale woningen 
wil men er uiteindelijk mee realiseren? Graag een onderverdeling per SHM.
2. Hoeveel ondernemingen stelden zich kandidaat voor de CBO-oproep 2023-2?
3. Hoeveel kandidaat-ondernemingen zijn er intussen voor de CBO+ 2024-1-procedure? 
4. Staat er dit jaar ook nog een CBO+ 2024-2 op stapel? Zo ja, wat is de vooropgestelde 
timing daarvan?
5. CBO+ is dus blijkbaar een proefprocedure. 
Wanneer en hoe wordt die proefprocedure geëvalueerd?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 214 van 7 maart 2024
van SARAH SMEYERS
1. Voor CBO2023-1, de eerste CBO-oproep van 2023, ontvingen we een offerte voor 5 
projecten. Deze projecten werden gunstig gerangschikt en zijn samen goed voor de 
realisatie van 134 sociale woningen.
2. Voor CBO2023-2, de tweede CBO-oproep van 2023, ontvingen we voor 13 projecten 
een aanvraag tot deelneming.
3. Voor CBO+ 2024-1 ontvingen we de aanvragen tot deelneming van 12 ondernemingen.
4. In 2024 volgt er nog een tweede oproep. Deze zal op 1 september 2024 via e-
Procurement gepubliceerd worden.
5. CBO+ is een proefprocedure omdat we ook naast nieuwbouw ook de renovatie tot 
nieuwe sociale woningen via CBO mogelijk maken. Nadat deze oproepen afgerond zijn 
zullen de betrokken diensten evalueren of er naar een volgende oproep aanpassingen 
nodig zijn. Het agentschap Wonen in Vlaanderen vraagt daarvoor de nodige input aan 
de private ondernemers en de woonmaatschappijen.Provincie Gemeente Inschrijver Omschrijving Totaal aantal Won woonmaatschappij
Antwerpen Merksem Durabrik Bouwbedrijven nvBredabaan 320 5 Woonhaven
BrasschaatMV Real Estate bv Halenlei perceel 2 24 De Voorkempen
BrasschaatMV Real Estate bv Halenlei perceel 4 9 De Voorkempen
38
Vlaams-BrabantKortenakenArtem nv Molenbergstraat 28 KANVAZ
Tremelo Cores Development nv Kalvenne 68 KANVAZ
96
5 134

