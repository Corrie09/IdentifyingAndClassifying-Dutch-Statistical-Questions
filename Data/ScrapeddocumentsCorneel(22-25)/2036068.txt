title: Geïntegreerd investeringsprogramma (GIP) 2024 - De Lijn Overpelt
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2036068
thema link: https://www.vlaamsparlement.be/parlementaire-documenten/schriftelijke-vragen/1796435
SCHRIFTELIJKE VRAAG
nr. 531
van SOFIE MERTENS
datum: 22 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Lijn Overpelt
In het ontwerp geïntegreerd investeringsprogramma 2024 vinden we alle investeringen 
terug die de zeven verschillende entiteiten van het beleidsdomein Mobiliteit en Openbare 
Werken (MOW) plannen in 2024.
In het ontwerp GIP 2024 is voor De Lijn in Overpelt voor de uitvoering (GIP003982/01) 
35.000 euro budget gereserveerd. In het definitieve GIP 2023 werd 50.000 euro budget 
ingeschreven.
In mijn schriftelijke vraag nr. 1020 van 22 maart 2023 gaf de minister volgende timing 
mee:
- akkoord samenwerkingsovereenkomst: juni 2023
- P&G projectnota: september 2023
- gunning: december 2023
- projectnota klaar: december 2025
1. Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in dit dossier?
3. Welke stappen werden er in dat dossier al gezet in 2023?
4. Werd bovenstaande timing gehaald in 2023? Zo niet, welke stappen liepen vertraging 
op en waarom? 
5. Wat is de verdere timing en planning van het project?
6. Wanneer zullen de werken aangevat worden? Wat is de stand van zaken van het 
project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 531 van 22 januari 2024
van SOFIE MERTENS
1. De opgenomen kosten zijn de kapitalisatie van medewerkers op het project. Het gaat 
om dezelfde werken als opgenomen in het definitieve GIP 2023.
2. Het project is opgenomen voor de opvolging van het project door 
projectmedewerkers. Er is momenteel geen vertraging in het dossier.
3. De opdracht werd onder leiding van de gemeente Pelt uitgeschreven en na 
aanbesteding gegund aan Arcadis Belgium NV. In februari 2024 wordt de 
startvergadering met de opdrachtnemer gehouden.
4. De deadlines zijn gehaald.
5. In de bestekdocumenten staat voorgeschreven dat de uitvoeringstermijn voor de 
opmaak van de start- en projectnota twee jaar is.
6. De concrete aanvattingsdatum is momenteel nog niet duidelijk. De startvergadering 
vindt plaats in februari.
