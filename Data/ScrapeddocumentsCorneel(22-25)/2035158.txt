title: West-Vlaamse waterwegen - Investeringen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2035158
thema link: https://www.vlaamsparlement.be/parlementaire-documenten/schriftelijke-vragen/1795011
SCHRIFTELIJKE VRAAG
nr. 497 
van BERT MAERTENS
datum: 17 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
West-Vlaamse waterwegen  -  Investeringen
“Budgetten die de Vlaamse overheid voorzien had voor de West-Vlaamse kanalen, worden 
zonder veel poespas verschoven naar Limburg en haar Albertkanaal. Onze politici laten 
betijen en West-Vlaanderen verliest zijn fair share. Dit is echt godgeklaagd." Aldus Xavier 
Vanneste, regiovoorzitter Voka Brugge. 
Ik wil niet negatief zijn. De afgelopen legislaturen is er veel geïnvesteerd in de West-
Vlaamse waterwegen, onder meer in het kader van het Seine-Scheldeproject. Tegelijk 
moeten we vaststellen dat er bij enkele projecten de afgelopen jaren weinig zichtbare 
vooruitgang is geboekt. Ik denk dan onder meer aan de projecten Dampoortsluis en 
Steenbruggebrug (in het kader van de modernisering van het Kanaal Gent-Oostende), 
tweede Kruispoortbrug en Krakelebrug. 
1. Hoe beoordeelt de minister de globale vooruitgang van die dossiers de afgelopen 
legislatuur? 
2. Welke stappen wil de minister deze legislatuur nog nemen in deze dossiers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 497 van 17 januari 2024
van BERT MAERTENS
De stelling waar u naar verwijst en die luidt dat er budgetten verschoven zouden zijn 
naar Limburgse projecten en verhoging Albertkanaal vanuit West-Vlaamse projecten, 
klopt absoluut niet! Het project van het verhogen van het Albertkanaal, dat werd 
opgestart in 2007, werd versneld afgewerkt door naast de voorziene middelen tevens 
Europese Relancemiddelen aan te wenden.  
Wat betreft uw vraag omtrent de concrete dossiers: 
1. Wat betreft de Dampoortsluis, zijn in de huidige legislatuur instandhoudingswerken 
uitgevoerd tussen 2019 en 2021 ten bedrage van ongeveer 2 miljoen euro. Door de 
verbetering van de staat van de sluis wordt de hinder voor scheepvaartverkeer en ook 
wegverkeer over de sluishoofden gevoelig beperkt.
Voor de actuele stand van zaken voor de vernieuwbouw van de Steenbruggebrug 
verwijs ik naar het antwoord op deelvragen 1, 2 en 5 van schriftelijke vraag nr. 275, 
gesteld door mevrouw Maaike De Vreese op 24 november 2023. Ondanks de weinig 
zichtbare vooruitgang op het terrein, werd er achter de schermen hard gewerkt aan 
het ontwerpdossier, het omgevingsvergunningsdossier, het uitvoeringsdossier en het 
aanbestedingsdossier. 
Voor de vervanging van de Kruispoortbrug I wordt verwezen naar het antwoord op 
deelvraag 1 van de schriftelijke vraag nr. 449, gesteld door mevrouw Maaike De Vreese 
op 10 januari 2024.
Voor de actuele stand van zaken voor wat betreft het project herbouw van de 
Krakelebrug wordt verwezen naar het antwoord op deelvragen 1 en 2 van schriftelijke 
vraag nr. 445, gesteld door mevrouw Maaike De Vreese op 10 januari 2024.
2. Wat betreft de Dampoortsluis, zal het beschikbare studiewerk voor een nieuwe 
Dampoortsluis ingekanteld worden in een corridorstudie voor het volledige kanaal 
Gent-Brugge-Oostende, waarin onder meer een geïntegreerd en geactualiseerd 
projectplan voor de opwaardering van dit kanaal zal uitgewerkt worden. Deze 
corridorstudie werd aanbesteed eind oktober 2023 en zal in de eerste helft van 2024 
opgestart worden (doorlooptijd 1 à 1,5 jaar).
Voor de Steenbruggebrug kan verwezen worden naar het antwoord op deelvragen 1, 
2 en 5 van schriftelijke vraag nr. 275, gesteld door mevrouw Maaike De Vreese op 24 
november 2023.
Voor de vervanging van de Kruispoortbrug I wordt verwezen naar het antwoord op 
deelvraag 3 van de schriftelijke vraag nr. 449, gesteld door mevrouw Maaike De Vreese 
op 10 januari 2024.
Voor de herbouw van de Krakelebrug wordt verwezen naar het antwoord op deelvragen 
1 en 2 van schriftelijke vraag nr. 445, gesteld door mevrouw Maaike De Vreese op 10 
januari 2024.
