title: Centra algemeen welzijnswerk (CAW's) - Hulp voor personen in een precaire verblijfssituatie
thema: Integratie en Inburgering
Welzijn en Gezin
pdf link: https://docs.vlaamsparlement.be/pfile?id=2027284
thema link: https://www.vlaamsparlement.be/parlementaire-documenten/schriftelijke-vragen/1788738
SCHRIFTELIJKE VRAAG
nr. 148
van IMMANUEL DE REUSE
datum: 14 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Centra algemeen welzijnswerk (CAW’s)  -  Hulp voor personen in een precaire 
verblijfssituatie
De centra algemeen welzijnswerk hebben een verscheidenheid aan opdrachten. Ze bieden 
ook hulp aan personen zonder geldige verblijfspapieren. Het gaat daarbij om mensen die: 
- geen geldige reden meer hebben om hier te verblijven;
- nooit officieel asiel hebben aangevraagd;
- legaal het land zijn binnengekomen (bijvoorbeeld als student), maar langer zijn gebleven 
dan hun verblijfsvergunning toeliet.
Voor die mensen wil het CAW inzetten op toekomstoriëntering en perspectiefbegeleiding. 
Het CAW biedt ondersteuning in nauwe samenwerking met Fedasil en lokale besturen. 
Daarnaast heeft het CAW de ambitie om de veerkracht van vluchtelingen te versterken om 
hun integratie in Vlaanderen en Brussel te bevorderen. Dat doen ze onder meer door 
middel van psycho-educatie. 
1. Aan hoeveel personen zonder geldige verblijfspapieren heeft het CAW de voorbije drie 
jaren hulp geboden? Graag een overzicht per nationaliteit, per jaar, per CAW en graag 
ook de verhouding vermelden tot het totaalaantal personen dat door het CAW geholpen 
werd. Hoe evalueert de minister dat aantal? 
2. Hoeveel trajecten resulteren in een concrete terugkeer? Hoe evalueert men die 
terugkeercijfers? Indien daar geen zicht op is, hoe komt dat dan? 
3. Hoe lang duren dergelijke trajecten meestal? 
4. Over welke hulp gaat het voornamelijk? 
5. Hoe verloopt de samenwerking met Fedasil en de lokale besturen? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 148 van 14 december 2023
van IMMANUEL DE REUSE
De CAW hebben een opdracht rond psychosociale hulpverlening aan mensen in een precair 
verblijfsstatuut. Deze opdracht focust niet enkel op mensen zonder geldige 
verblijfspapieren, maar evenzeer op mensen die nog in een procedure zitten of recht 
hebben op een tijdelijk verblijf als op mensen die nog naar hier moeten komen (bv. in het 
kader van een procedure gezinshereniging). 
Ik beschik niet over indicatoren rond het verblijfsstatuut van de mensen. Op basis van een 
bevraging van het profiel van het CAW-cliënteel in 2020 bleek dat 17% van de CAW 
cliënten in Vlaanderen en 34% in Brussel de niet-Belgische nationaliteit heeft. Twee derde 
van die cliënten heeft een niet-EU nationaliteit. Naar verblijfsstatuut heeft 52% van de 
cliënten met een niet-Belgische nationaliteit een permanent verblijfsrecht, 34% een 
tijdelijk verblijfsrecht en 10% is in België zonder wettig verblijf. 
In onderstaande tabellen vindt u voor de jaren 2020 – 2022 een overzicht van:
1. Het totaal aan cliënten binnen onthaalhulpverlening en binnen begeleiding
2. Het aantal cliënten voortgeholpen binnen de themacluster precair verblijf
3. het aantal cliënten voortgeholpen binnen onthaalhulpverlening en binnen begeleiding 
rond de thema’s toekomstoriëntering/vrijwillige terugkeer/uitwijzing
Onthaal Begeleiding Totaal aantal bereikte 
cliënten 2020 2021 2022 2020 2021 2022
CAW Antwerpen 14.323 17.577 21.872 3.539 3.516 2.911
CAW Boom Mechelen Lier 4.281 4.302 4.620 1.240 1.319 1.552
CAW De Kempen 8.655 8.146 8.083 1.852 2.151 2.500
CAW Limburg 9.019 10.389 10.602 3.225 3.627 4.404
CAW Oost-Vlaanderen 21.930 20.970 20.300 5.666 5.386 5.595
CAW Brussel 4.621 3.773 4.127 1.292 1.409 1.324
CAW Halle Vilvoorde 5.058 4.943 5.827 2.171 2.563 2.951
CAW Oost-Brabant 7.957 7.039 7.980 1.455 1.553 1.801
CAW Noord-West-Vlaanderen 6.916 7.819 7.609 2.153 2.200 2.104
CAW Zuid-West-Vlaanderen 4.089 5.196 5.094 1.717 1.813 1.756
CAW Centraal-West-
Vlaanderen4.584 4.822 5.156 1.234 1.407 1.383
Sector 91.433 94.976 101.270 25.544 26.944 28.281
Onthaal Begeleiding Themacluster precair 
verblijf
2020 2021 2022 2020 2021 2022
CAW Antwerpen 2.124 3.065 4.006 553 671 201
CAW Boom Mechelen Lier 50 128 141 0 1 1
CAW De Kempen 210 311 303 17 24 41
CAW Limburg 452 1.105 818 18 19 17
CAW Oost-Vlaanderen 1.881 2.042 1.441 6 3 3 
CAW Brussel 1.272 971 898 231 274 286
CAW Halle Vilvoorde 92 150 176 24 69 114
CAW Oost-Brabant 495 596 659 23 25 30
CAW Noord-West-Vlaanderen 623 1.172 912 59 95 67
CAW Zuid-West-Vlaanderen 98 263 277 7 26 16
CAW Centraal-West-
Vlaanderen205 325 364 3 6 3
Sector 7.502 10.128 9.995 941 1.213 779
Onthaal Begeleiding Thema: 
Toekomstoriëntering 2020 2021 2022 2020 2021 2022
CAW Antwerpen 86 116 127 28 15 14
CAW Boom Mechelen Lier 3 9 25 2 8 2
CAW De Kempen 27 36 57 10 13 16
CAW Limburg 16 24 14 3 3 18
CAW Oost-Vlaanderen 133 117 58 9 13 8
CAW Brussel 263 29 29 81 57 26
CAW Halle Vilvoorde 10 21 19 8 22 33
CAW Oost-Brabant 34 59 65 1 0 2
CAW Noord-West-Vlaanderen 48 62 48 4 6 2
CAW Zuid-West-Vlaanderen 4 4 8 2 1 2
CAW Centraal-West-
Vlaanderen13 17 12 0 1 1
Totaal 637 494 462 148 139 124
Onthaal Begeleiding Thema: Vrijwillige 
terugkeer 2020 2021 2022 2020 2021 2022
CAW Antwerpen 130 90 467 60 282 15
CAW Boom Mechelen Lier 1 3 0 0 0 0
CAW De Kempen 14 30 25 0 1 5
CAW Limburg 20 37 19 1 2 6
CAW Oost-Vlaanderen 34 24 12 4 4 4
CAW Brussel 62 7 10 41 19 1
CAW Halle Vilvoorde 1 1 0 2 2 0
CAW Oost-Brabant 14 9 2 0 0 0
CAW Noord-West-Vlaanderen 16 17 14 1 2 2
CAW Zuid-West-Vlaanderen 1 4 4 0 0 0
CAW Centraal-West-
Vlaanderen0 3 1 0 0 0
Totaal 293 225 554 109 312 33
Onthaal Begeleiding
Thema: Uitwijzing2020 2021 2022 2020 2021 2022
CAW Antwerpen 37 18 10 0 0 1
CAW Boom Mechelen Lier 2 4 7 0 0 0
CAW De Kempen 17 26 24 0 1 3
CAW Limburg 10 13 6 2 8 5
CAW Oost-Vlaanderen 14 14 5 2 4 2
CAW Brussel 9 4 6 6 0 0
CAW Halle Vilvoorde 5 3 7 3 1 3
CAW Oost-Brabant 11 12 7 0 0 0
CAW Noord-West-Vlaanderen 7 17 10 1 2 2
CAW Zuid-West-Vlaanderen 1 2 1 0 0 0
CAW Centraal-West-
Vlaanderen6 7 5 0 0 0
Totaal 119 120 88 14 16 16
Opmerking: een aantal evoluties in de cijfers zijn vooral gelinkt aan wijzigingen in de 
manier van registreren. De daling in Oost-Vlaanderen heeft bijvoorbeeld te maken met het 
feit dat een aantal van de betrokken werkingen gefinancierd worden vanuit lokale 
overheden en deze vanaf 2022 niet meer in de algemene rapportering naar de Vlaamse 
overheid zijn opgenomen. In Brussel zijn een aantal werkingen waar deze doelgroep sterk 
vertegenwoordigd was de voorbije jaren stopgezet.
Diverse CAW hebben een samenwerking met IOM (International Organization for 
Migration) om te werken rond de mogelijkheden van vrijwillige terugkeer. Bij heel wat 
CAW’s zijn de vragen rond vrijwillige terugkeer echter beperkt. 
CAW Halle-Vilvoorde startte in 2022 een samenwerking op met IOM. Dat resulteerde het 
eerste jaar niet in meer dossiers rond dit thema. Ze verwachten wel een aantal bijkomende 
dossiers in 2023. 
CAW Oost-Vlaanderen is al meer dan 25 jaar partner IOM in het kader van vrijwillige 
terugkeer. Over de jaren heen is het aantal dossiers / aanvragen vrijwillige terugkeer sterk 
gedaald ten opzichte van de beginperiode: van een 30-tal per jaar naar een 5-tal per jaar. 
Voornaamste reden is de opstart van de terugkeerloketten waardoor Fedasil deze dossiers 
zelf meer in handen neemt. Ze zien dan ook een verandering in de doelgroep vrijwillige 
terugkeer die zich bij het CAW aanmeldt. Het CAW ziet nu vooral mensen die ofwel nog 
nooit een procedure hebben opgestart maar al lang in onwettig verblijf zitten ofwel mensen 
die al zeer veel procedures hebben opgestart/lopende hebben maar al jarenlang in onwettig 
verblijf zitten. Vroeger meldden zich veel meer cliënten aan bij het CAW met een negatieve 
beslissing met de vraag naar advies en ondersteuning. 
Een aantal CAW’s hebben of hadden hier rond wel een samenwerking met Fedasil. Zo had 
CAW Brussel van 2019 tot 2023 een project vrijwillige terugkeer, waarbij een voltijdse 
projectmedewerker werd ingezet voor een aantal doelstellingen: 
• Medewerkers van CAW Brussel, Brusselse middenveldorganisaties en zelforganisaties 
werden geïnformeerd over de werking/procedure vrijwillige terugkeer.
• Er was een ondersteuningsaanbod voor medewerkers om toekomstoriëntering en 
vrijwillige terugkeer bespreekbaar te maken bij cliënten.  
• Outreachend werken ten aanzien van mensen zonder wettig verblijf, om het te hebben 
over toekomstoriëntering en vrijwillige terugkeer. Om de doelgroep te bereiken ging ze 
langs bij voedselbedelingen en in kraakpanden.
• Psycho-educatie door middel van Mindspring
Hoewel dit project positief werd geëvalueerd, besliste Fedasil toch in juni 2023 om dit 
project op 31 december stop te zetten. Vanaf 2024 zou OCMW Brussel een project rond 
vrijwillige terugkeer opzetten met middelen van Fedasil. Er lopen nog gesprekken tussen 
CAW en OCMW om een eventuele samenwerking te bekijken. 
CAW Antwerpen heeft dan weer een opvang- en oriëntatiewerking opgestart gefinancierd 
door Fedasil om naar analogie met het Gentse project (zie hieronder) 14 cliënten onderdak 
te bieden en te begeleiden bij hun toekomstoriëntatie. 
CAW Oost-Vlaanderen heeft een aantal samenwerkingen met lokale besturen rond 
toekomstoriëntering. In Gent heeft het CAW een opvang en oriëntatiecentrum waar 18 
dakloze cliënten met een precair verblijfsstatuut worden opgevangen. Hier worden ze 
begeleid om een bewuste keuze te maken over hun toekomst. In Sint-Niklaas is er ook een 
beperktere ambulante werking rond toekomstoriëntering in samenwerking met de stad 
Sint-Niklaas en een lokale vzw die voor opvang zorgt. 
De meeste hulpvragen die de CAW’s in onthaal krijgen in het kader van de cluster precair 
verblijf gaan over het verkrijgen of behouden van een verblijfsstatuut (4.325) en/of over 
gezinshereniging (4.625). Op de 101.270 cliënten die in 2022 aanklopten bij het onthaal 
van een CAW vormt deze groep een eerder beperkt aandeel (9,87%). In begeleiding 
bereikten de CAW 28.281 cliënten waarvan 779 cliënten in de module precair verblijf 
(2.75%). 
In de module precair verblijf wordt met cliënten bekeken welke mogelijkheden er zijn voor 
een duurzaam verblijf in België en wat de kansen zijn dat dit verblijf ook wordt toegekend. 
Verder wordt aan de slag gegaan met de psychosociale vragen en problemen van cliënten, 
vooral wat betreft de vluchtervaring en de integratie in de maatschappij. Het gaat hierbij 
gemiddeld over vrij langdurige trajecten, in 2022 bedroeg de mediaan-duurtijd van een 
afgeronde module precair verblijf exact een jaar.
