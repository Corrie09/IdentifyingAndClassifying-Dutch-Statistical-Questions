title: Ongeschikte woningen - Waarschuwingsprocedure
thema: Wonen
pdf link: https://docs.vlaamsparlement.be/pfile?id=2078643
thema link: https://www.vlaamsparlement.be/parlementaire-documenten/schriftelijke-vragen/1832626
SCHRIFTELIJKE VRAAG
nr. 12
van GIJS DEGRANDE
datum: 10 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Ongeschikte woningen  -  Waarschuwingsprocedure
Wanneer er gebreken en problemen worden vastgesteld in een huurwoning, kan een 
gemeente sinds 2021 een waarschuwingsprocedure opstarten. De gemeente zal dan een 
bemiddelende rol opnemen tussen huurder en verhuurder om snel tot een oplossing te 
komen voor de gestelde problemen en gebreken. Die procedure kan worden opgestart bij 
elke melding van een woningkwaliteitsprobleem. Het is daarbij de gemeente die 
beslissingsrecht heeft om de procedure al dan niet op te starten, met als doel om binnen 
de 3 maanden de woning conform te kunnen verklaren.
1. Hoeveel procedures zijn de afgelopen zittingsperiode opgestart? Kan voor deze 
dossiers aangegeven worden:
a) hoeveel daarvan het opleggen van een hersteltermijn tot gevolg hadden;
b) in hoeveel gevallen men de procedure ongeschikt- en onbewoonbaarheid heeft 
opgestart;
c) hoeveel mensen in beroep zijn gegaan nadat er binnen de procedure een 
conformiteitsattest is afgeleverd?
Graag telkens een opsplitsing per jaar en per provincie.
2. Hoeveel opgestarte procedures zijn niet binnen de 3 maanden afgerond? En in hoeveel 
gevallen is daarna een procedure ongeschikt- en onbewoonbaarheid opgestart?
Ook hier graag een opsplitsing per jaar en per provincie.
3. Wat waren de voornaamste redenen om de procedure niet op te starten?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 12 van 10 oktober 2024
van GIJS DEGRANDE
1. Sinds 1 januari 2021 kan de gemeente bij de melding van problemen en gebreken in 
een woning kiezen om de waarschuwingsprocedure op te starten. De cijfers voor 2024 
zijn nog niet beschikbaar. Bijgevolg gaan de cijfers die ik hieronder geef over de periode 
van 1 januari 2021 tot 31 december 2023.
In totaal werd de waarschuwingsprocedure 1.570 toegepast, zoals geregistreerd in 
VLOK (Vlaams loket woningkwaliteit).
In volgende tabel vindt u per provincie het aantal waarschuwingsprocedures die werden 
opgestart, opgesplitst per jaar.
Antwerpen LimburgOost-
VlaanderenWest-
VlaanderenVlaams-
Brabant
2021 71 14 215 46 45
2022 99 26 186 71 52
2023 194 35 262 122 132
a) Als vastgesteld is dat een woning niet conform is, kan de gemeente beslissen om de 
waarschuwingsprocedure op te starten. In dat geval wordt steeds een hersteltermijn 
toegekend aan de houder van het zakelijk recht. De hersteltermijn is met andere 
woorden een noodzakelijke voorwaarde van de waarschuwingsprocedure.
b) In onderstaande tabel vindt u het aantal waarschuwingsprocedures die resulteerden 
in een procedure ongeschikt- en onbewoonbaarheid, opgesplitst per provincie en per 
jaar.
Antwerpen LimburgOost-
VlaanderenWest-
VlaanderenVlaams-
Brabant
2021 39 8 123 37 37
2022 64 18 120 54 48
2023 110 16 129 77 79
c) Indien de bewoner van de woning het niet eens is met de aflevering van een 
conformiteitsattest in de waarschuwingsprocedure, dan kan deze daartegen in beroep 
gaan. Dit is mogelijk sinds 9 juni 2023. Uit de gegevens van VLOK (Vlaams loket 
woningkwaliteit) blijkt dat er sindsdien 2 beroepsprocedures werden ingesteld tegen 
de afgifte van een conformiteitsattest na het opstarten van de 
waarschuwingsperiode, met name 1 in West-Vlaanderen en 1 in Antwerpen.
2. De gemeente bepaalt hoelang de hersteltermijn loopt, maar hij moet altijd eindigen 
binnen de 3 maanden na datum van de melding. Het kan dus zijn dat de hersteltermijn 
korter is dan 3 maanden. De reden waarom een waarschuwingsprocedure resulteert in 
een procedure ongeschikt- en onbewoonbaarheid wordt niet geregistreerd. Echter, 
gebeurt de melding van het herstel niet op tijd (binnen de hersteltermijn), dan start 
altijd automatisch de procedure ongeschikt- en onbewoonbaarheid. De startdatum van 
de procedure ongeschikt- en onbewoonbaarheid is dan de dag na het verstrijken van 
de hersteltermijn. De cijfers zitten aldus vervat in het resultaat onder vraag 1, b). 
3. Bij een melding van een gebrek is er geen expliciete vraag om de procedure ongeschikt- 
en onbewoonbaarheid op te starten. Een melding is voor de gemeente voldoende om 
de waarschuwingsprocedure op te kunnen starten, maar ze is daar niet toe verplicht. 
De procedure ongeschikt- en onbewoonbaarheid wordt bij een eenvoudige melding niet 
automatisch toegepast. Ook bij een verzoek om de procedure ongeschikt- en 
onbewoonbaarheid op te starten, kan de gemeente voorrang geven aan de 
waarschuwingsprocedure.
De toepassing van de waarschuwingsprocedure betreft een keuze of mogelijkheid die 
genomen wordt door de burgemeester, welke afhankelijk is van de kans op succes: 
welke zijn de gebreken en zijn ze snel te herstellen? Is de eigenaar bereid om de 
herstellingen uit te voeren? Het betreft met andere woorden een discretionaire 
bevoegdheid in hoofde van de burgemeester. Ook als de gewestelijk ambtenaar daar 
uitdrukkelijk om verzoekt in zijn advies aan de burgemeester, maakt de burgemeester 
geen toepassing van de waarschuwingsprocedure (artikel 3.12, ยง1, lid 3 Vlaamse Codex 
Wonen).
