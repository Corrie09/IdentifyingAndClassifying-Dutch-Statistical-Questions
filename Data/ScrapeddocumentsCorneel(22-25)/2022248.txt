title: Niet-ingevulde vervangingen schooldirecteurs - Evolutie
thema: Onderwijs en Vorming
pdf link: https://docs.vlaamsparlement.be/pfile?id=2022248
thema link: https://www.vlaamsparlement.be/parlementaire-documenten/schriftelijke-vragen/1784397
SCHRIFTELIJKE VRAAG
nr. 169
van STEVE VANDENBERGHE
datum: 1 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Niet-ingevulde vervangingen schooldirecteurs  -  Evolutie
Naast het lerarentekort is er ook een directeurstekort. 
Om de evolutie van het tekort te kunnen monitoren, verkreeg ik graag volgende cijfers, 
uitgedrukt in voltijdsequivalenten (absoluut en relatief) en opgesplitst per provincie.
1. Hoeveel niet-ingevulde vervangingen waren er in het schooljaar 2021-2022 en 2022-
2023 in het ambt van directeur in het basisonderwijs? 
2. Hoeveel niet-ingevulde vervangingen waren er in het schooljaar 2021-2022 en 2022-
2023 in het ambt van directeur in het secundair onderwijs? 
3. Hoeveel niet-ingevulde vervangingen waren er in het schooljaar 2021-2022 en 2022-
2023 in het ambt van adjunct-directeur in het secundair onderwijs?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 169 van 1 december 2023
van STEVE VANDENBERGHE
Op schriftelijke vraag nr. 568 van 23/05/2023 antwoordde ik al dat het ambt van directeur 
niet behoorde tot de monitor voor de niet-ingevulde vervangingen (NIV) die mijn 
onderwijsadministratie ontwikkelde. 
Bijgevolg beschikt mijn onderwijsadministratie niet over data die een overzicht geven van 
niet-ingevulde vervangingen bij directies uit het basis- en secundair onderwijs. 
