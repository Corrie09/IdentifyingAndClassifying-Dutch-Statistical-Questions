title: Publieke en semi-publieke laadpunten - Vlaams Brabant
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2048660
thema link: https://www.vlaamsparlement.be/parlementaire-documenten/schriftelijke-vragen/1806051
SCHRIFTELIJKE VRAAG
nr. 698
van JEROEN TIEBOUT
datum: 22 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Publieke en semi-publieke laadpunten  -  Vlaams Brabant
Met het actieplan Clean Power for Transport (CPT) wil de Vlaamse overheid inzetten op de 
omschakeling naar zero-emissievervoermiddelen en vervoermiddelen aangedreven door 
alternatieve brandstoffen. De uitbouw van oplaadinfrastructuur is een van de onderdelen 
van het actieplan.
Tegen 2025 wil de Vlaamse Regering 35.000 publieke laadpunten in Vlaanderen realiseren, 
moet elke snelweg- en carpoolparking een ultrasnel laadpunt krijgen en moet er langs de 
grote verkeersassen elke vijfentwintig kilometer een oplaadpunt zijn.
1. Hoeveel publieke laadpunten telde Vlaams-Brabant in 2020, 2021, 2022, 2023 en 
2024? Graag opgedeeld per gemeente (en voor 2024 per maand).
a) Hoeveel daarvan zijn normale, snelle en ultrasnelle laadpunten? Graag een 
opsplitsing.
b) Over hoeveel laadequivalenten (charge point equivalents, CPEâ€™s) gaat het per 
gemeente en per type laadpunt?
2. Hoeveel semi-publieke laadpunten telde Vlaams-Brabant in 2020, 2021, 2022, 2023 
en 2024? Graag opgedeeld per gemeente (en voor 2024 per maand).
a) Hoeveel daarvan zijn normale, snelle en ultrasnelle laadpunten? Graag een 
opsplitsing.
b) Over hoeveel laadequivalenten gaat het per gemeente en per type laadpunt? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 698 van 22 februari 2024
van JEROEN TIEBOUT
a) In bijlage 1 vindt u de cijfers van de (semi-)publieke laadpunten per provincie op 
kwartaalbasis, voor zover beschikbaar. 
In bijlage 2 vindt u een overzicht van de (semi-)publieke laadpunten per gemeente, 
zoals op 31 december 2023. 
Verdere detailinformatie is niet beschikbaar.
b) Voor het berekenen van de CPE worden de volgende rekenregels toegepast:
- publiek normaal laadpunt = 1 CPE
- publiek snellaadpunt = 5 CPE
- publiek ultrasnellaadpunt = 10 CPE
- semi-publiek normaal laadpunt = 0,5 CPE
- semi-publiek snellaadpunt = 2,5 CPE
- semi-publiek ultrasnellaadpunt = 5 CPE
BIJLAGEN
1.(Semi-)publieke laadpunten per provincie op kwartaalbasis
2.(Semi-)publieke laadpunten per gemeente
