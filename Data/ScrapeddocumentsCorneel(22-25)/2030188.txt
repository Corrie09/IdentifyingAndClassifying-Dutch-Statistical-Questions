title: Verblijfsvergunningen voor hooggeschoolden - Aanpassingen Europese blauwe kaart
thema: Werk
pdf link: https://docs.vlaamsparlement.be/pfile?id=2030188
thema link: https://www.vlaamsparlement.be/parlementaire-documenten/schriftelijke-vragen/1791974
SCHRIFTELIJKE VRAAG
nr. 152
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Verblijfsvergunningen voor hooggeschoolden  -  Aanpassingen Europese blauwe kaart
Het Europees Parlement stemde op woensdag 15 september 2021 in met de 
versoepelingen aan het Blue Card-systeem. Die aanpassing maakt het voor Europese 
bedrijven gemakkelijker om hooggekwalificeerde werknemers uit de rest van de wereld 
naar Europese lidstaten te halen. Het huidige systeem schoot tekort en daarom is er een 
hervorming doorgevoerd. 
Ter opvolging van mijn schriftelijke vraag nr. 334 van 27 januari 2023 over de Europese 
blauwe kaart, verneem ik graag de volledige jaarcijfers van 2023.
1. Hoeveel Blue Card-houders zijn er geregistreerd in 2023? Kan de minister een 
overzicht geven per maand?
2. Kan de minister daarnaast een overzicht geven van de nationaliteiten van de 
kaarthouders? 
Deze gegevens graag in een Excelbestand bezorgen.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 152 van 5 januari 2024
van MAAIKE DE VREESE
Er werden in 2023 in de categorie ‘Europese blauwe kaart’ in totaal 222 aanvragen 
ingediend, en dat voor 38 verschillende nationaliteiten, verspreid over het hele jaar. Een 
overzicht per nationaliteit en per maand van aanvraag vindt u in bijlage 1.
Er werden in 2023 in de categorie ‘Europese blauwe kaart’ in totaal 176 toelatingen tot 
arbeid uitgereikt, en dat voor 33 verschillende nationaliteiten, verspreid over het hele jaar. 
Een overzicht per nationaliteit en per maand van toekenning vindt de 
volksvertegenwoordiger in bijlage 2.
Let wel: een deel van de toekenningen van begin 2023 bestaan nog uit aanvragen die nog 
eind 2022 ingediend werden – net zoals een aantal van de aanvragen van eind 2023 pas 
in de loop van begin 2024 afgehandeld zullen worden. De 176 toekenningen zijn dus niet 
het resultaat van de 222 aanvragen.
BIJLAGEN
1.Aantal aanvragen Europese blauwe kaart in Vlaams Gewest - per maand van aanvraag 
en per nationaliteit
2.Aantal toekenningen Europese blauwe kaart in Vlaams Gewest - per maand van 
toekenning en per nationaliteit
