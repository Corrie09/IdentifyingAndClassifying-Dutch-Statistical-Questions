title: Arbeidsmigratie - Toelating tot arbeid van bepaalde duur in Vlaanderen
thema: Werk
pdf link: https://docs.vlaamsparlement.be/pfile?id=2081018
thema link: https://www.vlaamsparlement.be/parlementaire-documenten/schriftelijke-vragen/1836340
SCHRIFTELIJKE VRAAG
nr. 64
van ROBRECHT BOTHUYNE
datum: 25 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Arbeidsmigratie  -  Toelating tot arbeid van bepaalde duur in Vlaanderen
Als een werkgever een buitenlandse werknemer afkomstig uit een niet-EEA-land 
(derdelander) langdurig wil tewerkstellen in Vlaanderen, dan moet daar vooraf een 
toelating tot arbeid voor aangevraagd worden bij de Vlaamse Dienst Economische Migratie. 
Er bestaan verschillende aanvraagcategorieën, afhankelijk van het type werk of 
opleidingsniveau. 
1. Hoeveel eerste aanvragen werden er in 2021, 2022, 2023 en de eerste zes maanden 
van 2024 ingediend? Graag totaalaantal per jaar en opsplitsing per:
a) land van herkomst van de werknemer; 
b) categorie:seizoensarbeid, knelpuntberoep, …. [1]
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie. 
2. Hoeveel eerste aanvragen werden er in 2021, 2022, 2023 en de eerste zes maanden 
van 2024 aanvaard? Graag totaalaantal per jaar en opsplitsing per:
a) land van herkomst van de werknemer; 
b) categorie: seizoensarbeid, knelpuntberoep, …;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie. 
3. Hoeveel eerste aanvragen werden er in 2021, 2022, 2023 en de eerste zes maanden 
van 2024 geweigerd? Graag totaalaantal per jaar en opsplitsing per:
a) land van herkomst van de werknemer;
b) categorie: seizoensarbeid, knelpuntberoep,…;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie. 
4. Hoeveel hernieuwingen werden er in 2021, 2022, 2023 en de eerste zes maanden van 
2024 aangevraagd ? Graag totaalaantal per jaar en opsplitsing per:
a) land van herkomst van de werknemer;
b) categorie: seizoensarbeid, knelpuntberoep,…;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie. 
5. Hoeveel hernieuwingen werden er in 2021, 2022, 2023 en de eerste zes maanden van 
2024 geweigerd? Graag totaalaantal per jaar en opsplitsing per:
a) land van herkomst van de werknemer;
b) categorie: seizoensarbeid, knelpuntberoep,….;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie. 
6. Graag het overzicht van het aantal eerste aanvragen op basis van de plaats van 
tewerkstelling - i.e. waar de werkgever gevestigd is - voor de volgende zaken en voor 
de bovenvermelde categorieën van arbeidsmigranten:
a) provincie;
b) grootte van het bedrijf (kleine, middelgrote en grote ondernemingen).
7. Graag het overzicht van het aantal hernieuwingen op basis van de plaats van 
tewerkstelling - i.e. waar de werkgever gevestigd is - voor de volgende zaken en voor 
de bovenvermelde categorieën van arbeidsmigranten:
a) provincie;
b) grootte van het bedrijf (kleine, middelgrote en grote ondernemingen).
8. Graag top 3 van redenen van weigering van de eerste aanvraag. Graag top 3 per jaar 
(2021, 2022, 2023 en de eerste zes maanden van 2024).
9. Wat is de gemiddelde doorlooptijd tussen indiening eerste aanvraag en antwoord 
(weigering of aanvaarding)? Graag gemiddelde doorlooptijd van het dossier per jaar 
(2021, 2022, 2023 en de eerste zes maanden van 2024).
10. Wat is de top 10 van herkomstlanden van zij die de eerste aanvraag indienen in 2021, 
2022, 2023 en de eerste zes maanden van 2024? Graag top 10 per jaar.
11. Wat is de top 10 van herkomstlanden van zij van wie de eerste aanvraag aanvaard 
werd in 2021, 2022, 2023 en de eerste zes maanden van 2024. Graag top 10 per jaar.
12. Wat is de top 10 van herkomstlanden van zij van wie de eerste aanvraag geweigerd 
werd in 2021, 2022, 2023 en de eerste zes maanden van 2024. Graag top 10 per jaar.
13. Wat is de top 10 van herkomstlanden van zij die een hernieuwing indienen in 2021, 
2022, 2023 en de eerste zes maanden van 2024. Graag top 10 per jaar.
14. Hoe evalueert de minister bovenstaande cijfers over de jaren heen? Waar kan en zal 
zij bijsturen? Met inzet van welke middelen? 
15. Hoeveel keer werd er beroep aangetekend tegen een weigering van eerste aanvraag 
in 2021, 2022, 2023 en de eerste zes maanden van 2024? Graag totaalaantal 
beroepsdossiers per jaar 
16. Hoeveel positieve beslissingen zijn er genomen naar aanleiding van een 
beroepsprocedure in 2021, 2022, 2023 en de eerste zes maanden van 2024? Graag 
totaalaantal positieve beslissingen na beroep per jaar.
17. Wat is de gemiddelde doorlooptijd tussen openen beroepsprocedure en beslissing naar 
aanleiding van die beroepsprocedure? Graag gemiddelde doorlooptijd van het dossier 
per jaar (2021, 2022, 2023 en eerste zes maanden van 2024). 
[1] Zie: https://www.vlaanderen.be/werken/een-buitenlander-in-vlaanderen-
tewerkstellen/categorieen
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD 
op vraag nr. 64 van 25 oktober 2024
van ROBRECHT BOTHUYNE
1. Het aantal eerste aanvragen tot toelating tot arbeid van bepaalde duur per jaar 
bedraagt: 8.931 in 2021, 13.880 in 2022, 13.467 in 2023 en 6.694 in de eerste zes 
maanden van 2024.
Een opdeling van dat aantal aanvragen per land van herkomst van de werknemer, per 
categorie, per gender van de werknemer en per leeftijdscategorie vindt u terug in de 
bijlage.
Een opdeling naar scholingsgraad is niet mogelijk: het behalen van een bepaalde 
scholingsgraad is voor sommige categorieën weliswaar een voorwaarde, maar de 
scholingsgraad wordt als algemeen criterium niet gemonitord in de applicatie en 
databank voor het toekennen van toelatingen tot arbeid.
2. Het aantal toekenningen voor eerste aanvragen tot toelating tot arbeid van 
bepaalde duur per jaar bedraagt: 5.416 in 2021, 9.795 in 2022, 9.345 in 2023 en 
5.062 in de eerste zes maanden van 2024.
Een opdeling van dat aantal toekenningen per land van herkomst van de werknemer, 
per categorie, per gender van de werknemer en per leeftijdscategorie vindt u terug in 
de bijlage.
Een opdeling naar scholingsgraad is niet mogelijk: zie hoger.
3. Het aantal weigeringen voor eerste aanvragen tot toelating tot arbeid van 
bepaalde duur per jaar bedraagt: 199 in 2021, 503 in 2022, 1.569 in 2023 en 719 in 
de eerste zes maanden van 2024.
Een opdeling van dat aantal geweigerde eerste aanvragen per land van herkomst van 
de werknemer, per categorie, per gender van de werknemer en per leeftijdscategorie 
vindt u terug in de bijlage.
Een opdeling naar scholingsgraad is niet mogelijk: zie hoger.
4. Het aantal hernieuwingen tot toelating tot arbeid van bepaalde duur per jaar 
bedraagt: 3.545 in 2021, 5.980 in 2022, 8.700 in 2023 en 4.272 in de eerste zes 
maanden van 2024.
Een opdeling van dat aantal hernieuwingen per land van herkomst van de werknemer, 
per categorie, per gender van de werknemer en per leeftijdscategorie vindt u terug in 
de bijlage.
Een opdeling naar scholingsgraad is niet mogelijk: zie hoger. 
5. Het aantal weigeringen voor hernieuwingen tot toelating tot arbeid van bepaalde 
duur per jaar bedraagt: 49 in 2021, 86 in 2022, 373 in 2023 en 135 in de eerste zes 
maanden van 2024.
Een opdeling van dat aantal geweigerde hernieuwingen per land van herkomst van de 
werknemer, per categorie, per gender van de werknemer en per leeftijdscategorie 
vindt u terug in de bijlage.
Een opdeling naar scholingsgraad is niet mogelijk: zie hoger.
6. Het aantal toekenningen voor eerste aanvragen tot toelating tot arbeid van 
bepaalde duur opgedeeld per provincie vindt u terug in de bijlage.
Een opdeling naar grootte van het bedrijf is (nog) niet mogelijk: de grootte van het 
bedrijf wordt heden (nog) niet geregistreerd in de applicatie en databank voor het 
toekennen van toelatingen tot arbeid.
7. Het aantal toekenningen voor hernieuwingen tot toelating tot arbeid van bepaalde 
duur opgedeeld per provincie vindt u terug in de bijlage.
Een opdeling naar grootte van het bedrijf is niet mogelijk: zie hoger.
8.Weigeringsredenen verschillen per dossier en worden algemeen niet gemonitord in 
de applicatie en databank voor het toekennen van toelatingen tot arbeid. 
9. De gemiddelde doorlooptijd per jaar van indiening tot beslissing bedraagt: 32 
dagen in 2021, 42 dagen in 2022, 53 dagen in 2023 en 52 dagen in eerste helft 2024 
(heden begin november 2024 bedraagt de doorlooptijd 39 dagen).
10. De top 10 van herkomstlanden van zij waarvoor een eerste aanvraag ingediend 
werd, vindt u terug in de bijlage.
11. De top 10 van herkomstlanden van zij waarvoor een eerste aanvraag toegekend 
werd, vindt u terug in de bijlage.
12. De top 10 van herkomstlanden van zij waarvoor een eerste aanvraag geweigerd 
werd, vindt u terug in de bijlage.
13. De top 10 van herkomstlanden van zij waarvoor een hernieuwing ingediend werd, 
vindt u terug in de bijlage.
14. In 2025 verschijnt het Jaarverslag Economische Migratie dat de meest recente 
evoluties van economische migratie in Vlaanderen (2023-2024) aangeeft. Ik zet deze 
legislatuur in elk geval in op de versterking van het concentrisch model, vertrekkende 
vanuit het activeren van onze kern. Daarnaast staan de inkorting van de doorlooptijden 
en het versterkt inzetten op fraudecontrole voorop.  
15. Zie antwoord op SV61. 
16. Zie antwoord op SV61. 
17. Zie antwoord SV61.
BIJLAGE
Overzicht
