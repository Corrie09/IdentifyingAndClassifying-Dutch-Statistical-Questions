title: Antidiscriminatie op de arbeidsmarkt - Controles
thema: Gelijke kansen
Werk
pdf link: https://docs.vlaamsparlement.be/pfile?id=2042947
thema link: https://www.vlaamsparlement.be/parlementaire-documenten/schriftelijke-vragen/1800618
SCHRIFTELIJKE VRAAG
nr. 230
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Antidiscriminatie op de arbeidsmarkt  -  Controles
Op 30 juni 2015 werd de resolutie betreffende sensibilisering, preventie en handhaving 
inzake discriminatie op de arbeidsmarkt van personen met een migratieachtergrond door 
de plenaire vergadering aangenomen (Parl.St. Vl.Parl. 2014-2015, nr. 415/5). In die 
resolutie werden tien maatregelen opgenomen die ingezet worden in de strijd tegen 
arbeidgerelateerde discriminatie. Om antidiscriminatie op de arbeidsmarkt te kunnen 
handhaven, zijn echter controles nodig.
1. Hoeveel controles werden in het kader van die resolutie uitgevoerd in 2022 en 2023? 
Graag het totale aantal en een opdeling naar:
a) preventieve inspecties/reguliere inspecties/klachten; 
b) de provincie waar de controle gebeurde;
c) het soort onderneming dat gecontroleerd werd.
2. Hoeveel controles werden gevolgd door een sanctie? Graag het totale aantal sancties 
en een opdeling naar:
a) de provincie waar de controle gebeurde; 
b) het soort onderneming dat gecontroleerd werd; 
c) de vorm van de vastgestelde discriminatie; 
d) het soort sanctie dat werd gegeven.
3. Hoeveel van de gesanctioneerden in 2018, 2019, 2020, 2021 en 2022 werden 
nogmaals gecontroleerd in 2022 en 2023? Graag het totale aantal en een opdeling 
naar:
a) de provincie waar de controle gebeurde; 
b) het soort onderneming dat werd gecontroleerd; 
c) de vorm van de vastgestelde discriminatie; 
d) na welke sanctie ze nogmaals gecontroleerd werden; 
e) het jaar waarin zij werden gecontroleerd.
4. Aan hoeveel opnieuw gecontroleerden werd nogmaals een sanctie opgelegd? Graag 
het totale aantal en een opdeling naar: 
a) de provincie waar de controle gebeurde; 
b) het soort onderneming dat gecontroleerd werd; 
c) de vorm van de vastgestelde discriminatie; 
d) na welke sanctie ze nogmaals gecontroleerd werden; 
e) het jaar waarin zij gecontroleerd werden; 
f) de nieuwe sanctie die zij kregen.
5. Recidivisten krijgen meerdere inspecties. 
Welke concrete maatregelen worden nog genomen tegen recidivisten? Graag een 
overzicht van de genomen maatregelen.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 230 van 2 februari 2024
van AXEL RONSE
Onderstaande antwoorden hebben voornamelijk betrekking op het jaar 2022. Voor 2023 
zijn er nog geen volledige cijfergegevens beschikbaar. Op sommige deelvragen met 
betrekking tot 2022 moet ik voorlopig het antwoord schuldig blijven. 
 
De Vlaamse Sociale Inspectie heeft eerst prioriteit gegeven aan het ontwikkelen van 
rapporteermogelijkheden op globaal niveau, zoals het aantal uitgevoerde controles en de 
daarbij horende vaststellingen. De resultaten van de nieuwe rapporteringstool zijn nog niet 
voldoende betrouwbaar om op detailniveau te rapporteren. 
 
Het ontwikkelen en het op punt zetten van de inspectieapplicatie en de rapporteringstool 
neemt meer tijd in beslag dan gepland. De reden hiervoor is dat de inspectieapplicatie een 
niet-relationele databank is en dit zorgt voor behoorlijke uitdagingen op vlak van 
rapporteringsmogelijkheden. 
1. In 2022 werden 86 controles uitgevoerd met betrekking tot arbeid gerelateerde 
discriminatie. In 2023 waren dat er 98.
a) Het betrof 65 reguliere controles en 21 klachten in 2022 en 78 regulieren controles 
en 20 klachten in 2023.
b) In deze 86 controles werden in 2022 90 inspectiebezoeken uitgevoerd waarvan:
Provincie Aantal inspectiebezoeken
Antwerpen 20
Limburg 17
Oost-Vlaanderen 25
Vlaams-Brabant 6
West-Vlaanderen 22
Deze deelcijfers zijn voor 2023 nog niet beschikbaar.
c) In 2022 gebeurden 18 controles bij dienstencheque-ondernemingen. De overige 
controles gebeurden in kader van het decreet evenredige arbeidsparticipatie bij 
intermediairen (bemiddelings- en uitzendbureaus) en overheidsdiensten, 
onderwijsinstellingen. De rechtsvorm van de gecontroleerde entiteiten was de 
volgende:
2022
Besloten Vennootschap 16
Besloten Vennootschap Met Beperkte Aansprakelijkheid 9
Coöperatieve vennootschap met beperkte aansprakelijkheid 1
Gewone Commanditaire Vennootschap 1
Naamloze Vennootschap 49
Openbaar centrum voor maatschappelijk welzijn 2
Overheden Van Het Vlaams Gewest En Vlaams Gemeenschap 4
Stad of gemeente 1
Vereniging Zonder Winstoogmerk 3
Deze deelcijfers zijn voor 2023 nog niet beschikbaar.
2. Naar aanleiding van deze controles werd in 2022 10 gevallen een waarschuwing 
opgesteld.
a) De waarschuwingen werden opgesteld in:
Provincie Aantal waarschuwingen
Antwerpen 3
Limburg 3
Oost-Vlaanderen 2
Vlaams-Brabant 1
West-Vlaanderen 1
b) Dit gebeurden bij:
Besloten Vennootschap 1
Besloten Vennootschap Met Beperkte Aansprakelijkheid 1
Naamloze Vennootschap 6
Openbaar centrum voor maatschappelijk welzijn 1
Overheden Van Het Vlaams Gewest En Vlaams Gemeenschap 1
c) Het betrof mogelijke discriminatie op vlak van geslacht (5), religie (2), ras (2) en 
leeftijd (1).
d) Er werd in 10 gevallen opgetreden met een waarschuwing.
Deze gegevens zijn voor 2023 nog niet beschikbaar.
3. Er werden in 2022 2 dossiers opgestart in opvolging van inbreuken uit het verleden.
­Het betrof 1 dossier in Antwerpen en 1 in Limburg.
­Het betrof een NV en een OCMW.
­Het betrof discriminatie op vlak van geslacht en leeftijd. 
­De dossiers werden opgestart naar aanleiding van een waarschuwing.
­De controles dateerden van 2021 en 2022.
In 2023 werden geen dossiers opgestart in opvolging van inbreuken uit het verleden.
4. In geen van de dossiers werd in 2022 opnieuw een sanctie opgelegd. Voor 2023 is 
deze vraag niet van toepassing.
5. In geval van recidivisme wordt steeds opgetreden met een zwaardere sanctie. Waar 
overtreders aanvankelijk een waarschuwing krijgen, zal bij herhaling doorgaans 
worden opgetreden met een Pro Justitia. Dit was in 2022 en 2023 niet het geval.
