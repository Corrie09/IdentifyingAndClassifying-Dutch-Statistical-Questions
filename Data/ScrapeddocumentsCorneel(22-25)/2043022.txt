title: Verkeersongevallen met minderjarigen - Provincie Antwerpen
thema: Mobiliteit en Verkeer
pdf link: https://docs.vlaamsparlement.be/pfile?id=2043022
thema link: https://www.vlaamsparlement.be/parlementaire-documenten/schriftelijke-vragen/1797154
SCHRIFTELIJKE VRAAG
nr. 547
van KATRIEN SCHRYVERS
datum: 24 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersongevallen met minderjarigen  -  Provincie Antwerpen
Jammer genoeg geraken ook vaak kinderen betrokken bij verkeersongevallen. Niet zelden 
zijn ze op dat moment op weg naar school of keren ze van school terug naar huis. In 
antwoord op mijn eerdere schriftelijke vragen (meest recente nr. 1504 van 29 juni 2023) 
verkreeg ik cijfers daaromtrent.
In antwoord op mijn schriftelijke vraag nr. 347 van 8 december 2022 stelde de minister 
dat in 2020 alle steden en gemeenten werden bevraagd om een overzicht te krijgen van 
de knelpunten op schoolroutes gelegen langs gewestwegen. In totaal werden er in de 
provincie Antwerpen 205 knelpunten op schoolroutes langs gewestwegen gesignaleerd.
Het Agentschap Wegen en Verkeer (AWV) ging samen met de gemeenten aan de slag om 
gepaste oplossingen te vinden. In antwoord op mijn schriftelijke vraag nr. 1504 zei de 
minister dat 12 punten nog in onderzoek waren, 58 punten in voorbereiding en voor 8 
punten waren er concrete plannen klaar voor de uitvoering van aanpassingen. 17 punten 
stonden on hold.
1. Hoeveel verkeersongevallen met 6- tot 18-jarigen werden in 2023 geregistreerd in de 
provincie Antwerpen tijden de uren van de verplaatsingen van en naar de school (7-
8.59 uur maandag tot en met vrijdag; 15-17.59 uur maandag, dinsdag, donderdag, 
vrijdag; 12-12.5 uur woensdag)? Graag een opdeling per gemeente.
2. Hoe verhouden die cijfers zich tot het aantal ongevallen met kinderen tijdens de uren 
van de verplaatsingen van en naar de school (7-8.59 uur maandag tot en met vrijdag 
vrijdag; 15-17.59 uur maandag, dinsdag, donderdag, vrijdag; 12-12.59 uur woensdag) 
in andere provincies?
3. Hoeveel 6- tot 18-jarigen waren bij die ongevallen in de provincie Antwerpen 
betrokken? Graag een opdeling per gemeente en een aanduiding van de ernst van het 
letsel en het betrokken voertuig. Hoe verhouden de cijfers zich tegenover de andere 
provincies.
4. Hoeveel 6- tot 18-jarigen overleden vorig jaar in de provincie Antwerpen na een 
verkeersongeval dat gebeurde binnen de vermelde tijdspanne? Hoeveel waren dat er 
in de andere provincies?
5. Wat was op 31 december 2023 de stand van zaken met betrekking tot de aanpak van 
de knelpunten op schoolroutes langs gewestwegen in de provincie Antwerpen? Kan de 
minister een overzicht per gemeente geven van de punten die verder on hold werden 
geplaats, waar de werken uitgevoerd, in uitvoering, gepland zijn, in voorbereiding of in 
onderzoek zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 547 van 24 januari 2024
van KATRIEN SCHRYVERS
1-4.De ongevallengegevens voor het volledige jaar 2023 zijn nog niet beschikbaar. De 
officiÃ«le gegevens (FOD Economie, Statbel) worden verwacht in de zomer van 2024.
5. De stand van zaken van de aanpak van knelpunten op de schoolroutes langs 
gewestwegen in de provincie Antwerpen op 1 februari 2024 vindt u hieronder.
Het totale aantal is als volgt:
- Werken in uitvoering: 23 punten
- In onderzoek: 5 punten
- In voorbereiding: 47 punten
- Uitvoering gepland: 1 punt
- Uitgevoerd: 61 punten
- On hold: 3 punten
- Afgesloten: 65 punten
In de bijlage kan u per gemeente zien hoeveel punten er per status zijn opgenomen. 
BIJLAGE
Overzicht 
