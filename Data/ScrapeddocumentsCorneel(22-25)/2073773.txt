title: Vlaams Agentschap voor Personen met een Handicap (VAPH) - Infosessies persoonsvolgend budget (PVB)
thema: Welzijn en Gezin
pdf link: https://docs.vlaamsparlement.be/pfile?id=2073773
thema link: https://www.vlaamsparlement.be/parlementaire-documenten/schriftelijke-vragen/1835400
SCHRIFTELIJKE VRAAG
nr. 23
van KOEN DILLEN
datum: 23 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Vlaams Agentschap voor Personen met een Handicap (VAPH)  -  Infosessies 
persoonsvolgend budget (PVB)
Het Vlaams Agentschap voor Personen met een Handicap (VAPH) organiseerde op 16 
oktober 2024 en 24 oktober 2024 twee identieke fysieke infosessies in respectievelijk Gent 
en Leuven.
De infosessies zijn gericht op mensen die houder zijn van een persoonsvolgend budget 
(PVB) en handelen over de besteding van die budgetten.
1. Hoeveel budgethouders werden aangeschreven? Hoeveel budgethouders namen deel? 
Graag een uitsplitsing per infosessie.
2. Het betreft twee fysieke infosessies. 
Is het een optie om ook een infosessie via webinar te organiseren zodat mensen met 
mobiliteitsproblemen zich niet moeten verplaatsen? Ontving het VAPH meldingen van 
mensen die de verplaatsing niet konden maken?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 23 van 23 oktober 2024
van KOEN DILLEN
1. Er werd geen specifieke groep budgethouders aangeschreven. De uitnodiging werd, 
zoals steeds, algemeen gepubliceerd in de VAPH nieuwsbrief en op de website van het 
VAPH. In Gent waren er 79 aanwezigen, in Leuven 78.
2. Op de website van het VAPH kan men een webinar volgen over het besteden van het 
PVB via de link: https://www.vaph.be/video/video-uw-persoonsvolgend-budget-
besteden. Enkele budgethouders contacteerden het VAPH vooraf om te informeren over 
de toegankelijkheid van de locaties. Het VAPH ontving geen meldingen van 
budgethouders die de verplaatsing niet konden maken. Slechts enkele budgethouders 
gaven opmerkingen over de afstand die te voet moest afgelegd worden (Leuven), of 
over het moeilijk te vinden gebouw (Gent). Het VAPH organiseert de fysieke infosessies 
steeds zo dicht mogelijk bij stations, in de Vlaamse Administratieve Centra (VAC) waar 
strikte regels voor toegankelijkheid van toepassing zijn.
