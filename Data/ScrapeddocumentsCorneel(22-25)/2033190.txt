title: De Warmste Week - Kostprijs
thema: Media
pdf link: https://docs.vlaamsparlement.be/pfile?id=2033190
thema link: https://www.vlaamsparlement.be/parlementaire-documenten/schriftelijke-vragen/1794355
SCHRIFTELIJKE VRAAG
nr. 57 
van BART DOCHY
datum: 12 januari 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
De Warmste Week  -  Kostprijs
De Warmste Week, de jaarlijkse solidariteitsactie van de VRT in de week voor Kerstmis, 
klokte dit jaar af op 8.790.633 euro voor veilige plekken voor kinderen en jongeren. 
De presentatoren maakten een week lang non-stopradio en -televisie vanuit Het Warmste 
Huis op ’t Zand in Brugge. 
De Vlaamse Regering heeft ter ondersteuning van de projecten 300.000 euro vrijgemaakt. 
Hoeveel heeft de organisatie van De Warmste Week in totaal gekost aan de VRT in 2023?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 57 van 12 januari 2024
van BART DOCHY
Over de kostprijs van DWW kan VRT niet communiceren. Over afzonderlijke programma’s 
en/of initiatieven gebeurt dit in de regel niet.
De Warmste Week vergt uiteraard een grote investering. Om de kosten te drukken gaat 
de openbare omroep jaarlijks op zoek naar partners die bijdragen aan de organisatie. Dit 
jaar werd er bijvoorbeeld samengewerkt met de stad Brugge. Verder was er een 
samenwerking met Play Media en met KBC. Die laatste heeft zich geëngageerd om als 
exclusieve hoofdpartner De Warmste Week te ondersteunen en mee verder uit te bouwen.
De Warmste Week zamelde maar liefst 8.790.633 euro in voor het fonds van de Koning 
Boudewijn Stichting. Het fonds ondersteunt de 287 verschillende projecten die een initiatief 
nemen om opgroeien zonder zorgen, het thema van deze editie, mogelijk te maken. Ook 
de 300.000 euro van de Vlaamse Regering gaat integraal naar dat fonds.
