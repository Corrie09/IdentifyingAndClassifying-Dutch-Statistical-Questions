title: Jeugdinfrastructuur - Middelen 2023
thema: Jeugdbeleid
pdf link: https://docs.vlaamsparlement.be/pfile?id=2027266
thema link: https://www.vlaamsparlement.be/parlementaire-documenten/schriftelijke-vragen/1787023
SCHRIFTELIJKE VRAAG
nr. 46 
van HANNES ANAF
datum: 12 december 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Jeugdinfrastructuur  -  Middelen 2023
De minister legde in de begrotingsopmaak (BO) 2023 voor het beleidsdomein Jeugd vijf 
miljoen euro VAK (vastleggingskrediet) extra vast voor jeugdinfrastructuur. Voor het VEK 
(vereffeningskrediet) legde hij maar twee miljoen euro vast. Hij verwachtte dus niet dat 
dat budget volledig ging uitgegeven worden in 2023.
Over het gebruik van die middelen heb ik tijdens de begrotingsbespreking voor de 
begrotingsopmaak 2024 voor het beleidsdomein Jeugd al vragen gesteld, maar kreeg ik 
veeleer een vaag antwoord over de verdeling, namelijk dat het naar sectorale 
investeringen, infrastructuurprojecten en het groot project in Schelle is gegaan. 
Om een meer concreet beeld te krijgen over de verdeling van die middelen, heb ik volgende 
vragen:
1. Graag een duidelijk overzicht van de verdeling van de vijf miljoen euro gereserveerd 
in de BO 2023 Jeugd voor jeugdinfrastructuur. Hoeveel budget is er uiteindelijk van 
uitgegeven? Hoeveel is naar welk project gegaan? En wat is het resultaat van de 
investeringen?
2. Waarom reserveerde de minister toen maar twee miljoen euro in VEK voor die 
investering?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 46 van 12 december 2023
van HANNES ANAF
1. De vijf miljoen euro voor jeugdinfrastructuur werd in 2023 volledig vastgelegd voor 
volgende projecten:
- Investeringssubsidie van 1.558.650 euro aan Chiro Schelle vzw voor de realisatie 
van de jeugdinfrastructuur Tuinlei. Deze subsidie werd toegekend in het kader van 
de subsidies voor Grote Culturele infrastructuur (vandaag Strategische cultuur- en 
jeugdinfrastructuur). 
-2.877.308,97 euro voor de vastlegging van 14 investeringssubsidies – toegekend 
binnen de subsidielijn kwaliteitsvolle basisvoorzieningen en inrichting van 
jeugdinfrastructuur:
-342.249,1 euro als deel van het budget ter financiering van de toegekende 
investeringssubsidies voor de subsidielijn van sectorale prioriteiten voor 
jeugdinfrastructuur 2023. 
Het overzicht van toegekende investeringssubsidies is te raadplegen via volgende 
link: https://www.vlaanderen.be/cjm/sites/default/files/2023-11/Infrastructuur-
Instellingen-goedgekeurde-projecten-sectorale-prioriteiten-2023.pdf
-221.791,93 euro voor de realisatie van het masterplan van het 
jeugdverblijfcentrum Destelheide.
2. De gereserveerde VEK is een inschatting van VEK in functie van de doorlooptijd van de 
verschillende subsidies. Het merendeel van de vijf miljoen euro is immers vastgelegd 
voor investeringssubsidies voor bouwprojecten. Deze hebben doorgaans een langere 
doorlooptijd en het VEK wordt bepaald in functie van de looptijd van de subsidies.Organisatie adviesbedrag
Stad Aalst 250 000,00  
Borsbeek (Gemeente Borsbeek), Stad / gemeente 250 000,00  
Lokalenbeheer Scouts En Gidsen Ten Berg (LOKALENBEHEER SCOUTS 
EN GIDSEN TEN BERG), Vereniging zonder winstoogmerk139 869,83  
De Kring (De Kring) 250 000,00  
Jeugdig Centrum Hove (Jeugdig Centrum Hove) 250 000,00  
Kuumba (Kuumba), Vereniging zonder winstoogmerk 156 472,57  
Moerbeke (Gemeente Moerbeke (Waas)), Stad / gemeente 149 904,00  
vzw JAO (vzw Jeugdlokalen Aurora Oetingen), Vereniging zonder 
winstoogmerk247 312,80  
Destelbergen (Gemeente Destelbergen), Stad / gemeente 242 354,77  
Retie (Gemeente Retie), Stad / gemeente 99 660,00  
Aralea (Aralea) 247 566,00  
Ranst (Gemeente Ranst), Stad / gemeente 250 000,00  
Steuncomité 7de FOS Open Scouting Mercator (Steuncomité 7de FOS 
Open Scouting Mercator)250 000,00  
Lejo (Lejo), Vereniging zonder winstoogmerk 94 169,00  
14 2.877.308,97  
