title: Openbare Vlaamse Afvalstoffenmaatschappij (OVAM) - Klanttevredenheid
thema: Natuur en Milieu
pdf link: https://docs.vlaamsparlement.be/pfile?id=2033116
thema link: https://www.vlaamsparlement.be/parlementaire-documenten/schriftelijke-vragen/1793485
SCHRIFTELIJKE VRAAG
nr. 224
van BRECHT WARNEZ
datum: 11 januari 2024
ZUHAL DEMIR 
VLAAMS MINISTER VAN VOOR JUSTITIE EN HANDHAVING, OMGEVING, ENERGIE EN TOERISME
Openbare Vlaamse Afvalstoffenmaatschappij (OVAM)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij de Openbare Vlaamse 
Afvalstoffenmaatschappij.
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van de Openbare Vlaamse Afvalstoffenmaatschappij betreft? 
2. Om de hoeveel tijd is er een meting van de klanttevredenheid? 
3. Gebruikt de Openbare Vlaamse Afvalstoffenmaatschappij andere methodes dan een 
bevraging alleen om klanttevredenheid te meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van de 
Openbare Vlaamse Afvalstoffenmaatschappij?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten 
van het agentschap of wordt er daartoe ook samengewerkt/uitbesteed met/aan 
gespecialiseerde adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van de Openbare Vlaamse 
Afvalstoffenmaatschappij geïmplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert de Openbare Vlaamse Afvalstoffenmaatschappij na het 
klanttevredenheidsonderzoek nog naar de respondent over wat men doet met de 
resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van de Openbare 
Vlaamse Afvalstoffenmaatschappij?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 224 van 11 januari 2024
van BRECHT WARNEZ
1. De OVAM liet in 2021-2022 door het bureau Independent Minds een bevraging 
organiseren bij 1.000 Vlamingen, samen met enkele focusgroepen. Eveneens 
organiseerde de OVAM toen via het bureau Indiville een online bevraging bij een 
steekproef van 285 stakeholders die professioneel te maken hebben met de OVAM.
De bevraging door Independent Minds zal in het voorjaar van 2024 herhaald worden.
2. De klantentevredenheidsmeting gebeurt normaliter elke legislatuur.
3. Klantentevredenheid kent vele aspecten. Naast bevragingen wordt gebruik gemaakt 
van de klachtenrapportering, bereikbaarheidsanalyses en talrijke overlegmomenten 
met belanghebbenden over de beleidsthema’s en de werking van de organisatie om de 
tevredenheid te monitoren.
4. Voor wat betreft de bevraging van 2021-2022.
a. De doelstellingen waren het verwerven van inzicht in de contacten met de OVAM, 
de kennis over de OVAM, de tevredenheid, de beeldvorming over de OVAM, de 
kerntaken en positionering van de OVAM.
b. Er werden 1.000 (algemene bevolking) en 285 (stakeholders) respondenten 
bevraagd.
c. De selectie gebeurt op basis van de klantenportfolio van de OVAM voor wat betreft 
de stakeholders.
d. Neen.
e. Het gaat om een representatieve steekproef.
f. Neen.
g. Dit wordt samen met het gespecialiseerd adviesbureau bepaald.
h. Ja.
5. Het klantentevredenheidsonderzoek verloopt digitaal.
6. Het klantentevredenheidsonderzoek wordt uitgevoerd door het adviesbureau.
a. Er is geen jaarlijkse kost; de kost voor het onderzoek 2021-2022 bedroeg:
i. Onderzoek Independant Minds 2021: 63.103 euro incl. btw;
ii. Onderzoek Indiville bij stakeholders 2022: 7.927,92 euro incl. btw;
iii. Herhalingsonderzoek Independant Minds 2024: offertebedrag 50.000 
euro incl. btw.
b. Er wordt een extern bureau ingeschakeld vanwege de efficiëntie, expertise en 
tijdsbesteding.
7. a. 6,5/10
b. Verbeterpunten zijn het duidelijker aangeven welke kerntaken de OVAM heeft en 
welke dienstverlening de OVAM wel en niet voor haar rekening neemt.
c. Er was geen expliciete bevraging omtrent de digitale dienstverlening omdat het 
onderzoek zich vooral richtte op de algemene tevredenheid en kennis van de OVAM, 
en over de beeldvorming en positionering van de OVAM. Bevragingen naar de 
digitale dienstverlening worden in de toekomst niet uitgesloten.
8. a. De bevraging in 2018 werkte niet met een gemiddelde score. De resultaten zijn dus 
cijfermatig niet vergelijkbaar.
b. We bemerkten een negatieve evolutie qua perceptie, in de eerste plaats ingegeven 
door de PFAS-crisis.
9. a. De resultaten werden gebruikt om de communicatiestrategie van de OVAM bij te 
sturen. De kwaliteit van de dienstverlening in individuele processen wordt 
opgevolgd via het klachtenmanagement.
b. Neen.
c. Via het maandelijks kabinetsoverleg en de entiteitsspecifieke rapporten van Audit 
Vlaanderen.
10.Neen, gezien het online tevredenheidsonderzoek anoniem verloopt.
11.De bevraging door Independent Minds zal in het voorjaar van 2024 herhaald worden.
12.Het is belangrijk om periodiek aandacht te hebben voor verbeterpunten die de 
klanttevredenheid kunnen verbeteren.
