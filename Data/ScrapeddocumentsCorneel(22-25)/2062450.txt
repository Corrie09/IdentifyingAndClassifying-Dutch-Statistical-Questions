title: Fietspaden langs N8 Ieper-Wervik - Heraanleg
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062450
thema link: https://www.vlaamsparlement.be/parlementaire-documenten/schriftelijke-vragen/1817987
SCHRIFTELIJKE VRAAG
nr. 821
van LOES VANDROMME
datum: 3 april 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietspaden langs N8 Ieper-Wervik  -  Heraanleg
Al een tijdje zijn wegenwerken aan de gang langs de N8 Ieper-Wervik. Daarbij worden de 
fietspaden langs de Meenseweg (N8) van aan de rotonde met de Zuiderring in Ieper tot 
aan de bebouwde kom van Geluwe, in beide richtingen hernieuwd. Het betonnen fietspad 
wordt er vervangen door een fietspad in asfalt.
Althans dat was het plan. Begin maart kwam de plotse mededeling dat die werken niet 
volledig zullen worden uitgevoerd. De fietspaden in fase 1 tussen Ieper en Zonnebeke 
worden nog vernieuwd, maar de paden in de andere fases worden dus niet meer 
aangepakt. Alleen de delen die er erg aan toe zijn worden plaatselijk hersteld.
Als reden voor die beslissing vermeldt men het slechte weer van de afgelopen maanden 
waardoor de aannemer extra maatregelen moest nemen en de nood aan extra bushaltes 
langs dit traject die voor extra kosten zorgden. Het reseternde budget is ontoereikend voor 
de rest van het vooropgestelde plan en daarom wordt de 11 kilometer fietspaden in beide 
richtingen nu dus niet volledig vernieuwd.
1. Wat gebeurt er met de stukken fietspad die niet hernieuwd kunnen worden? Worden 
die in een volgende fase wel grondig aangepakt? Of worden die plannen volledig 
geschrapt?
2. Wat is de gangbare manier van werken van het Agentschap Wegen en Verkeer als 
blijkt dat er meerwerken zijn voor bepaalde opdrachten? Wie beslist over de bijsturing 
of het schrappen van bepaalde plannen?
3. In hoeverre strookt de beslissing om een deel van de geplande werken aan de 
fietspaden niet uit te voeren met het beleidsstandpunt van de minister om volop in te 
zetten op betere fietsinfrastructuur in Vlaanderen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr.  821 van 3 april 2024
van LOES VANDROMME
1-3. Ik verwijs naar het antwoord op schriftelijke vraag nr. 763, gesteld door mevrouw 
Annick Lambrecht op 13 maart 2024.
