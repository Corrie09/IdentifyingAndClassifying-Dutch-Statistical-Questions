title: Wetenschappelijke dimensie Koninklijk Museum voor Schone Kunsten Antwerpen (KMSKA) - Werking
thema: Cultuur
pdf link: https://docs.vlaamsparlement.be/pfile?id=2051308
thema link: https://www.vlaamsparlement.be/parlementaire-documenten/schriftelijke-vragen/1808628
SCHRIFTELIJKE VRAAG
nr. 159
van FILIP BRUSSELMANS
datum: 29 februari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wetenschappelijke dimensie Koninklijk Museum voor Schone Kunsten Antwerpen (KMSKA)  
-  Werking
Het KMSKA is niet alleen het kenniscentrum voor de kunstwerken en de kunstenaars uit 
de rijke museumcollectie, maar ook de enige Vlaamse wetenschappelijke culturele 
instelling. Bij de heropstart lag de focus vooral op de heropening van het museum en de 
restauratie en inhuizing van de collectie.
1. Graag had ik vernomen of er intussen al een wetenschappelijke (advies)raad actief is 
in de schoot van het KMSKA. Zo ja, wie maakt er deel van uit? Zo niet, waarom niet? 
2. Kan de minister een overzicht bezorgen van het aantal wetenschappelijke studies en 
publicaties die sinds de heropstart van het KMSKA vanuit de instelling het leven zagen 
en welke wetenschappelijke projecten werden uitgevoerd dan wel in de steigers staan?
3. Kan de minister een overzicht geven van het aantal medewerkers van de 
wetenschappelijke staf van het KMSKA op 31 december 2021 en op 31 december 2023, 
zowel in voltijdsequivalenten (vte’s) als in fysieke personen en opgesplitst naar 
opleidingsniveau? 
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 159 van 29 februari 2024
van FILIP BRUSSELMANS
1. KMSKA heeft de voorbije maanden in eerste instantie de focus gelegd op de 
noodzakelijke versterking van het team collectie-onderzoek. Er zijn (sedert de 
toelichting in de commissie op 7 december) in 2024 drie nieuwe 
curatoren/onderzoekers gestart, allen met een indrukwekkend curriculum. Samen met 
hen zal nu de wetenschappelijke adviesraad vorm krijgen. Het is niet meer dan logisch 
dat ook deze nieuwe mensen hier inspraak in krijgen. Zodra de namen bekend zijn, 
zal ik ze aan u overmaken. Dankzij de verhoging van de toelage vanaf 2024 (1,4 mio 
€) en 2025 (2,7 mio €), kan het museum haar wetenschappelijke opdracht ten volle 
uitvoeren. 
2. Het museum kan een mooi palmares voorleggen op vlak van publicaties, studies en 
onderzoeksprojecten. Als bijlage 1 vindt u de exhaustieve lijst terug. Opvallend is dat 
er sterke samenwerkingsprojecten zijn met zowel musea in binnen- en buitenland als 
met universiteiten. Dat kan ik alleen maar aanmoedigen. Dit zal zeker nog toenemen 
met de inhaalbeweging die is ingezet door drie extra onderzoekers aan het team toe 
te voegen. Hiermee zit het aantal onderzoekers opnieuw op het niveau van voor de 
sluiting.
3. Hieronder vindt u het overzicht van het aantal medewerkers van de wetenschappelijke 
staf op 31 december 2021 en op 31 december 2023. 
Het aantal VTE lag in 2021 hoger dan in 2023. Er was onvoldoende budgettaire ruimte 
voor de vervanging van een pensionering. Met de beloofde verhoging van de 
recurrente toelage in 2024 en 2025 zal o.a. de wetenschappelijke werking versterkt 
worden. Op datum van 19 maart 2024 werden drie extra onderzoekers geworven. 
Deze staan dus nog niet in de tabel hieronder.
 VT
E koppen doctoraat master
31/dec/21     
onderzoekers / curatoren 7 7 2 5
restauratieatelier 2,5 3 2,5
bibliothecaris en archivaris 2 2 2
31/dec/23
onderzoekers / curatoren 6 6 3 3
restauratieatelier 2 2 2
bibliothecaris en archivaris 2 2 2
BIJLAGE
1.Overzicht wetenschappelijke studies en publicaties.
