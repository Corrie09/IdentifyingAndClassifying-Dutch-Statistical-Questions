title: Geïntegreerd investeringsprogramma (GIP) 2024 - N79 en N753 Tongeren
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024534
thema link: https://www.vlaamsparlement.be/parlementaire-documenten/schriftelijke-vragen/1784828
SCHRIFTELIJKE VRAAG
nr. 364
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N79 en N753 Tongeren
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024.
1. In het ontwerp GIP 2024 is voor Tongeren voor de uitvoering van de N79: Tongeren: 
omleidingsweg fase 3 / fase 3 (GIP000475/06) 15.000.000 euro reservebudget 
gereserveerd. In het definitieve GIP 2023 werd voor dit project 5.000.000 euro 
reservebudget ingeschreven.
Op mijn schriftelijke vraag nr. 1000 van 17 maart 2023 antwoordde de minister dat 
de aanbesteding ten vroegste mogelijk zou zijn in het najaar van 2023.
a) Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024, maar 
voor een ander bedrag? Wat zijn de redenen voor de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in dit dossier reeds gezet in 2023?
e) Werd het dossier reeds aanbesteed? Zo niet, waarom niet en wanneer mogen we 
de aanbesteding verwachten? Zo ja, wanneer wordt dit afgerond?
f) Welke stappen moeten nog gezet worden voor de uitvoering van de werken 
aangevat kan worden?
g) Wanneer zullen de werken aangevat worden?
h) Wat is de verdere timing en planning van het project?
i) Wat is de stand van zaken van het project?
2. In het ontwerp GIP 2024 is voor Tongeren voor de uitvoering van de N753: Tongeren: 
fietspaden Nieuwe Steenweg / Uitvoering (GIP002886/01) 300.000 euro 
reservebudget gereserveerd. In het definitieve GIP 2022 werd voor dit project 250.000 
budget ingeschreven en in het definitieve GIP 2023 300.000 reservebudget.
Op mijn schriftelijke vraag nr. 1000 van 17 maart 2023 antwoordde de minister dat 
de aanbesteding ten vroegste mogelijk zou zijn op het einde van 2023.
a) Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024? Wat zijn 
de redenen voor de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in dit dossier reeds gezet in 2023?
e) Werd het dossier reeds aanbesteed? Zo niet, waarom niet en wanneer mogen we 
de aanbesteding verwachten? Zo ja, wanneer wordt dit afgerond?
f) Welke stappen moeten nog gezet worden voor de uitvoering van de werken 
aangevat kan worden?
g) Wanneer zullen de werken aangevat worden?
h) Wat is de verdere timing en planning van het project?
i) Wat is de stand van zaken van het project?
3. In het ontwerp GIP 2024 is voor Tongeren voor de uitvoering van de N79 Tongeren – 
omleiding Overhaem / Uitvoering (GIP004053/01) 1.500.000 euro reservebudget 
gereserveerd. In het definitieve GIP 2023 werd dit bedrag ook ingeschreven.
Op mijn schriftelijke vraag nr. 1000 van 17 maart 2023 antwoordde de minister dat 
de aanbesteding ten vroegste mogelijk zou zijn op het einde van 2023, dat de 
omgevingsvergunning in de tweede helft van 2023 aangevraagd zou worden en dat de 
nutsmaatschappijen ten vroegste in de zomer van 2024 zouden kunnen starten.
a) Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024? Wat zijn 
de redenen voor de vertraging in dit dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in dit dossier reeds gezet in 2023?
e) Werd het dossier reeds aanbesteed? Zo niet, waarom niet en wanneer mogen we 
de aanbesteding verwachten? Zo ja, wanneer wordt dit afgerond?
f) Werd de omgevingsvergunning reeds aangevraagd? Zo niet, waarom niet en 
wanneer mogen we dat verwachten?
g) Welke stappen moeten nog gezet worden voor de uitvoering van de werken 
aangevat kan worden?
h) Wanneer zullen de werken aangevat worden?
i) Wat is de verdere timing en planning van het project?
j) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 364 van 5 december 2023
van SOFIE MERTENS
1. a) Dit zijn inderdaad dezelfde werken als opgenomen in het GIP 2023.
b) Er is vertraging gekomen vanwege de noodzaak voor een meer uitgebreide 
bemalingsstudie. De Vlaamse Milieu Maatschappij (VMM) was van oordeel dat de 
bemaling van het grondwater in de onderlagen - om de ondergrondse constructies 
te realiseren - in detail moest gemodelleerd worden om te kunnen beoordelen of 
de projectmaatregelen voldoende zijn om geen schade aan te richten aan het 
nabijgelegen natuurgebied de Kevie.  Daarvoor zijn aanvullende proeven en studies 
uitgevoerd. 
c) Dit project werd omwille van budgettaire redenen en het feit dat de resultaten van 
de watermodellering nog niet volledig bekend zijn, opgenomen op het 
reserveprogramma.  
d) Er werd verder gewerkt aan het aanbestedingsdossier (plannen, bestek, 
meetstaat). Het resultaat van de bijkomende studies inzake o.a. bemaling, moet 
nu nog verwerkt worden in het aanbestedingsdossier en de aanvraag van de 
omgevingsvergunning. Parallel met de omgevingsvergunningsaanvraag zal ook de 
MER-studie in openbaar onderzoek gaan.
e) Het project werd nog niet aanbesteed vanwege de bijkomende studie inzake 
bemaling die zijn tijd vergde om voor te bereiden, af te stemmen met o.a. VMM, 
uit te voeren (proeven op het terrein), en te beoordelen. De publicatie van de 
opdracht is gepland in 2024.
f) Er zijn nog onteigeningen lopende die moeten worden afgerond. De 
omgevingsvergunning (met inbegrip van openbaar onderzoek in kader van het 
MER) moet verkregen worden (indiening begin voorjaar 2024). De 
aanbestedingsprocedure moet nog doorlopen worden (publicatie is voorzien voor 
2024).
g) De start van de werken hangt af van het verkrijgen van de omgevingsvergunning, 
van het gerealiseerd zijn van de onteigeningen en van het afronden van de 
aanbestedingsprocedure.
h) De timing voor het verwerven van alle gronden (onteigeningen) is moeilijk in te 
schatten. Het verkrijgen van de omgevingsvergunning wordt ingeschat in het 
najaar van 2024. De aanbestedingsprocedure zal gelanceeerd worden in de zomer 
van 2024.
i) De bijkomende studies in het kader van vooral bemaling (maar ook andere kleinere 
studies in het kader van het MER) dienen nog geïntegreerd te worden in de 
verschillende procedures: omgevingsvergunning, MER, aanbestedingsdossier. Dit 
zal in de eerste maanden van 2024 gebeuren.  
2. a) Het betreft inderdaad dezelfde werken als degene op het definitieve GIP 2023. 
b) Het project werd voor hetzelfde bedrag opgenomen op het GIP 2024, namelijk 
300.000 euro. De reden voor vertraging in dit dossier betreft de verwervingen die 
moeten gebeuren langsheen het traject. 
c) Gezien de huidige stand van zaken en de doorlooptijd van dit project 
(onteigeningen nog af te werken), werd dit project op het reserve GIP 24 
opgenomen.
d) De ontwerpplannen werden verder afgewerkt en de impact op de onteigeningen 
werd verder in kaart gebracht. De onderhandelingen voor de verwervingen werden 
verder gezet.
e) De werken werden niet in 2023 aanbesteed omwille van vertraging in het proces 
(zie antwoord b). Aanbesteding staat gepland in de loop van 2024. Afhankelijk van 
het precieze moment van aanbesteding, de interactie met andere geplande 
projecten in Tongeren en de planning van de nutsmaatschappijen, worden de 
werken uitgevoerd in 2025 of 2026.
f) De verwervingen moeten nog gefinaliseerd worden. Het aanbestedingsdossier 
wordt parallel opgemaakt en in de markt gezet. De nutsmaatschappijen zullen nog 
voorbereidende werken moeten uitvoeren. 
g) Afhankelijk van het precieze moment van aanbesteding, de interactie met andere 
geplande projecten in Tongeren en de planning van de nutsmaatschappijen, worden 
de werken uitgevoerd in 2025 of 2026.
h) Dde verwervingen worden verdergezet. Het aanbestedingsdossier wordt parallel 
opgemaakt en in de markt gezet. Hiervoor wordt gemikt op juni 2024. De 
nutsmaatschappijen zullen nog voorbereidende werken moeten uitvoeren. Over de 
timing van dit laatste kunnen voorlopig nog geen uitspraken gedaan worden, gezien 
dit afhangt van de interactie met de andere geplande projecten in Tongeren. Hoe 
dan ook, wordt gestreefd naar uitvoering in 2025 of 2026.
i) De laatste verwervingen worden momenteel gefinaliseerd. Het 
aanbestedingsdossier is in opmaak.
3. a) Het betreft inderdaad dezelfde werken als degene op het definitieve GIP 2023. 
b) Het project werd voor hetzelfde bedrag opgenomen op het GIP 2024, namelijk 
1.500.000 euro. De reden voor vertraging in dit dossier betreft de afstemming met 
de nutsmaatschappijen en de interactie tussen nutsleidingen, nieuwe infrastructuur 
en bestaande groenelementen. Dit zorgde voor een wijziging in het ontwerp en 
bijkomende verwervingen die zullen moeten plaatsvinden.
c) Gezien de huidige stand van zaken en de doorlooptijd van dit project (enkele 
onteigeningen nog af te werken en interactie met nutsleidingen), werd dit project 
op het reserve GIP 24 opgenomen.
d) De ontwerpplannen werden gewijzigd en waar nodig verder verfijnd. De impact op 
de nutsleidingen en bestaande groenelementen werd in kaart gebracht. De 
onderhandelingen voor enkele verwervingen werden opgestart.
e) De werken werden niet in 2023 aanbesteed omwille van vertraging in het proces 
(zie antwoord b). Aanbesteding staat gepland in de loop van 2024. Afhankelijk van 
het precieze moment van aanbesteding, de interactie met andere geplande 
projecten in Tongeren en de planning van de nutsmaatschappijen, worden de 
werken opgestart in 2025.
f) De omgevingsvergunning werd nog niet aangevraagd. Deze zal aangevraagd 
worden vanaf het moment dat de uitvoeringsplannen definitief zijn en er duidelijk 
zicht is op de verwervingen.
g) De verwervingsprocedure moet nog verder gezet worden. Het 
aanbestedingsdossier wordt parallel opgemaakt en in de markt gezet. De 
nutsmaatschappijen zullen nog voorbereidende werken moeten uitvoeren. 
h) Afhankelijk van het precieze moment van aanbesteding, de interactie met andere 
geplande projecten in Tongeren en de planning van de nutsmaatschappijen, worden 
de werken uitgevoerd in 2025.
i) In de loop van 2024 worden de verwervingen gefinaliseerd. Het 
aanbestedingsdossier wordt parallel opgemaakt en in de markt gezet. Hiervoor 
wordt gemikt op juni 2024. De nutsmaatschappijen zullen nog voorbereidende 
werken moeten uitvoeren. Over de timing van dit laatste kunnen voorlopig nog 
geen definitieve uitspraken gedaan worden, gezien dit afhangt van de interactie 
met de andere geplande projecten in Tongeren. Hoe dan ook, wordt gestreefd naar 
een start van de werken in 2025.
j) Het ontwerp wordt momenteel gefinaliseerd. Het aanbestedingsdossier is in 
opmaak.
