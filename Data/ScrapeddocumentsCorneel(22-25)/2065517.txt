title: Collectieve autonome dagopvang (CADO) - Dagverzorgingscentra in overeenstemming met artikel 51
thema: Welzijn en Gezin
pdf link: https://docs.vlaamsparlement.be/pfile?id=2065517
thema link: https://www.vlaamsparlement.be/parlementaire-documenten/schriftelijke-vragen/1825946
SCHRIFTELIJKE VRAAG
nr. 352
van TINNE ROMBOUTS
datum: 6 mei 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Collectieve autonome dagopvang (CADO)  -  Dagverzorgingscentra in overeenstemming 
met artikel 51
In de zomer van 2008 werd vanuit het Kempense Vosselaar een proefproject CADO 
ingediend en in maart 2009 ging de operationele fase van start. Het projectidee was 
senioren samenbrengen in een huis op de hoek van de straat en ’s avonds weer naar huis: 
kleinschalig (5-15 mensen), autonome centra (niet verbonden aan residentiële 
woonzorgcentra), ingebed in de natuurlijke leefomgeving (op dorps- of wijkniveau).
Op 22 juni 2012 besliste de Vlaamse Regering onder minister van Welzijn Jo Vandeurzen 
om die vorm van opvang op te nemen in het regelgevende kader, waardoor in heel 
Vlaanderen CADO’s, ondertussen centra voor dagopvang, konden worden opgericht. Het 
streefdoel was om in elke gemeente een centrum voor dagopvang te openen.
Het Departement Zorg maakt een onderscheid tussen drie soorten centra voor dagopvang: 
een ‘gewoon’ centrum voor dagverzorging, een centrum voor dagverzorging uitgebaat door 
een erkende dienst voor gezinszorg en aanvullende thuiszorg en een centrum voor 
dagverzorging dat uitsluitend gebruikers met een chronische aandoening verzorgt. 
(https://www.vlaanderen.be/dagverzorgingscentra)
Elders wordt ook de volgende terminologie gebruikt:
- Centra voor dagverzorging met een dagprijs: dagverzorgingscentra niet in 
overeenstemming met artikel 51.
- Centra voor dagopvang: dagverzorgingscentra in overeenstemming met artikel 51.
- Centra voor dagverzorging met een uurprijs voor gebruikers met een chronische 
aandoening: dagverzorgingscentra in overeenstemming met artikel 51 voor gebruikers 
met een chronische aandoening.
(https://www.zorg-en-gezondheid.be/per-
domein/ouderenzorg/dagverzorgingscentra/adressen-van-centra-voor-dagverzorging)
Het proefproject-CADO komt dan volgens mij overeen met de dagverzorgingscentra in 
overeenstemming met artikel 51.
Vijftien jaar na de start van het proefproject is het interessant om achteruit te kijken en 
een stand van zaken op te maken.
1. Kan vanaf 2012 in grafiek (en cijfermatig) per jaar het aantal CADO-initiatieven 
(dagverzorgingscentra in overeenstemming met artikel 51) worden weergegeven?
2. Kan vanaf 2012 in grafiek (en cijfermatig) per jaar en per provincie het aantal CADO-
initiatieven (dagverzorgingscentra in overeenstemming met artikel 51) worden 
weergegeven?
3. Hoeveel gemeenten hebben een dagverzorgingscentrum in overeenstemming met 
artikel 51 op hun grondgebied (per provincie)? Hoeveel gemeenten hebben een 
dagverzorginscentrum niet in overeenstemming met artikel 51 op hun grondgebied 
(per provincie)? Hoeveel gemeenten hebben dan nog geen dagverzorgingscentrum op 
hun grondgebied (per provincie)?
4. Wat geven de cijfers van deelvraag 3 weer vergeleken met het aantal senioren per 
provincie? Met andere woorden, wat is het aantal opvangplaatsen dagopvang ten 
opzichte van het aantal senioren per provincie? Is er een streefwaarde in Vlaanderen 
van het aantal dagopvangplaatsen ten opzichte van het aantal senioren of oudere 
leeftijdsklasse of hoe wordt hier naar gekeken?
5. Heeft de Vlaamse overheid zicht op het aantal gebruikers van de 
dagverzorgingscentra? Met andere woorden, kan aangegeven worden hoeveel 
personen de afgelopen 12 jaar al gebruikgemaakt hebben van de 
dagverzorgingscentra in overeenstemming met artikel 51 (per jaar weergegeven, per 
provincie)?
6. Kan vanaf 2012 cijfermatig weergegeven worden hoeveel initiatieven die het jaar 
voordien wel actief waren, dat jaar gestopt zijn? Zijn daarvoor de redenen bekend?
7. Hoe worden de dagverzorgingscentra beoordeeld door de inspectie, meer bepaald de 
centra in overeenstemming met artikel 51? Zijn er opvallende verschillen tussen de 
centra in overeenstemming met artikel 51 en de centra niet in overeenstemming met 
artikel 51? Zijn er wederkerende opmerkingen of moeilijkheden? Hoe kunnen 
initiatieven worden ondersteund om dit op te vangen?
8. Is er structureel overleg met de initiatiefnemers van dagverzorgingscentra in 
overeenstemming met artikel 51 om te kijken op welke manier die initiatieven nog 
meer uitgerold kunnen worden in Vlaanderen en/of welke uitdagingen de initiatieven 
kennen en of bijsturingen nog interessant zouden kunnen zijn? Op welke manier wordt 
dat overleg georganiseerd en zijn er specifieke elementen die op tafel liggen of die 
meegegeven moeten worden om op korte of langere termijn mee aan de slag te gaan?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 352 van 6 mei 2024
van TINNE ROMBOUTS
1. Het antwoord op uw vraag naar het aantal centra voor dagopvang geef ik door te 
spreken over het aantal erkende centra. Mogelijk zijn er centra met een vraag tot 
voorafgaande vergunning, mogelijk zijn er centra die wel erkend zijn en toch niet in 
uitbating zijn momenteel.
Het aantal Centra voor Dagopvang (CDO) per jaar vanaf 2012 en per provincie.
a. Numeriek:
b. Grafisch:Provincie 2012 2013 2014 2015 2016 2017 2018 2019 2020 2021 2022 2023 mei/24
Antwerpen 0 3 7 10 16 19 23 28 28 27 27 25 27
Brussel - hoofdstad 0 0 0 0 0 1 1 1 1 1 1 1 1
Limburg 0 4 3 5 5 7 7 9 9 9 10 10 10
Oost-Vlaanderen 0 2 6 8 8 9 12 15 15 15 15 16 16
Vlaams-Brabant 0 3 6 12 14 17 18 20 20 20 20 22 22
West-Vlaanderen 0 2 4 4 4 4 6 8 10 10 10 13 13
Vlaanderen 0 14 26 39 47 57 67 81 83 82 83 87 89
051015202530
Antwerpen Brussel - 
hoofdstadLimburg Oost-Vlaanderen Vlaams-Brabant West-Vlaanderen
2012 2013 2014 2015 2016 2017 09/2018 09/2019 2020 2021 2022 2023 05/2024Aantal erkende CDO per jaar (in juli tenzij anders vermeld)
2. Zie antwoord op vraag 1.
3. Om het aantal gemeenten weer te geven met en zonder een CDO, resp. CDV op hun 
grondgebied gebruik ik de situatie van erkende zorgvoorzieningen op 14 mei 2024.
4. Het besluit van de Vlaamse Regering van 28 juni 2019 betreffende de programmatie, 
de erkenningsvoorwaarden en de subsidieregeling voor woonzorgvoorzieningen en 
verenigingen voor mantelzorgers en gebruikers, Bijlage 7, Hoofdstuk 2 beschrijft de 
programmatie van de centra voor dagverzorging. Artikel 3 in dat hoofdstuk beschrijft 
de programmacijfers voor CDV en CDO per 3000 ouderen en leeftijdsspecifiek. Artikel 
3 stelt ook: “Het aantal centra voor dagverzorging of centra voor dagopvang bedraagt 
minstens één per gemeente.
In gemeenten waar het programmacijfer hoger is dan één en indien het 
programmacijfer het toelaat, wordt voorzien in minstens één centrum voor 
dagverzorging en minstens één centrum voor dagopvang van een dienst voor 
gezinszorg”.
Artikel 4 in datzelfde hoofdstuk stelt dat voor de toepassing van de programmacijfers 
wordt uitgegaan van de bevolkingsprojectie voor het vijfde jaar dat volgt op het jaar 
van de aanvraag van een voorafgaande vergunning. Die bevolkingsprojectie wordt door 
de minister vastgelegd en voldoet aan voorwaarden, onder andere dat ze regionaal 
gedifferentieerd is tot op het niveau van de gemeenten.
Voor CDV noch CDO geldt momenteel een programmatiestop. Voor CDV werd in 2024 
een bijkomende toewijzing gedaan van bijkomende erkenningen voor opvang van 
zorgafhankelijke ouderen.
Het antwoord op uw vraag kan ik samenvatten met programmatiecijfers per provincie 
en de mate van invulling van die programmatie, op 14 mei 2024. Er is géén 
programmatie specifiek voor CDO. De programmatie geeft de ruimte weer voor CDO 
en/of CDV:
5. Het Departement Zorg kan de gevraagde informatie met betrekking tot de 
bezettingsgegevens van de centra voor dagopvang van de afgelopen 12 jaar niet binnen 
het gegeven tijdsbestek verzamelen.
6. Uit het antwoord op vraag 1 blijkt dat 3 CDO hun werking stopten sinds 2012. Eén CDO 
kende een doorstart. 2 CDO stopten daadwerkelijk hun werking, resp. op 31/07/2020 
en 31/12/2019, zonder opgave van reden door de initiatiefnemer. n gemeenten met CDO n gemeenten zonder CDO n gemeenten met CDV n gemeenten zonder CDV n gemeenten zonder CDO noch CDV
Antwerpen 27 42 34 35 14
Brussel-Hoofdstad 1 18 1 18 17
Limburg 10 32 29 13 7
Oost-Vlaanderen 16 44 39 21 12
Vlaams-Brabant 22 43 28 37 16
West-Vlaanderen 12 52 50 14 6
Programmatiecijfer Invulling programmatie
Antwerpen 92 -12
Brussel-Hoofdstad 19 -16
Limburg 48 -4
Oost-Vlaanderen 75 -2
Vlaams-Brabant 68 -10
West-Vlaanderen 78 +14
7. Bij een aanvraag erkenning of een verhuis van een dagverzorgingscentra voert 
Zorginspectie een inspectie uit van de erkenningsnormen. Indien een opvolginspectie 
aangewezen is wordt deze aangevraagd door afdeling Woonzorg. In totaal resulteren 
deze inspecties over de laatste 10 jaar (2013-2023) in een gemiddelde van ongeveer 
30 inspecties per kalenderjaar. De afgelopen 10 jaar (2013-2023) vonden er 9 
klachtinspecties plaats. Vaststellingen worden in de verslagen beschreven die worden 
overgemaakt aan de voorziening en de functionele entiteit die hiermee verder aan de 
slag gaan. 
8. Maandelijks wordt een structureel overleg georganiseerd waarbij de 
vertegenwoordiging van de diensten voor gezinszorg in overleg gaat met het kabinet 
van de Vlaamse minister van Welzijn, Volksgezondheid en gezin en het team thuiszorg 
van het departement zorg. Door het Woonzorgdecreet van 15 februari 2019 zijn de 
centra voor dagopvang (oude benaming: dagverzorgingscentra conform artikel 51 of 
CADO’s) niet langer aparte erkende voorzieningen, maar zijn het bijkomende 
erkenningen geworden van een dienst voor gezinszorg. Bijgevolg hebben de diensten 
voor gezinszorg de mogelijkheid om tijdens het maandelijks structureel overleg de 
uitdagingen die gepaard gaan met het uitbaten van een centrum voor dagopvang aan 
te kaarten. 
