title: Hulp- en dienstverlening aan (potentiële) plegers van seksueel grensoverschrijdend gedrag - Evaluatie
thema: Welzijn en Gezin
pdf link: https://docs.vlaamsparlement.be/pfile?id=2027279
thema link: https://www.vlaamsparlement.be/parlementaire-documenten/schriftelijke-vragen/1787656
SCHRIFTELIJKE VRAAG
nr. 144
van KATJA VERHEYEN
datum: 13 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Hulp- en dienstverlening aan (potentiële) plegers van seksueel grensoverschrijdend gedrag  
-  Evaluatie
In opdracht van het Steunpunt Welzijn, Volksgezondheid en Gezin vond er tussen 1 
november 2021 en 31 oktober 2022 een evaluatie plaats van het bestaande 
hulpverleningslandschap inzake hulp- en dienstverlening aan plegers en potentiële plegers 
van seksueel grensoverschrijdend gedrag.
Dat onderzoek heeft als doel een gepast hulpaanbod na te streven voor (potentiële) plegers 
van seksueel misbruik die (nog) niet in contact kwamen met gerechtelijke instanties.
Daartoe werden onder meer de volgende deelobjectieven geformuleerd:
- een inventarisatie van het bestaande hulpverleningslandschap;
- een evaluatie van het bestaande hulpverleningslandschap op basis waarvan de extra 
noden ter optimalisatie van het bestaande aanbod geïdentificeerd zullen worden;
- de formulering van beleidsaanbevelingen over de optimalisatie van het aanbod.
1. Kan de minister de belangrijkste resultaten en conclusies van de studie nader 
toelichten? Graag een opdeling per deelobjectief.
2. Hoe evalueert de minister de resultaten en conclusies?
3. Welke bijkomende beleidsmaatregelen identificeert de minister op basis van de studie? 
Graag een opdeling in quick wins enerzijds en beleidsmaatregelen op langere termijn 
anderzijds.
4. Behoudens vergissing is de eigenlijke evaluatie op dit moment nog niet gepubliceerd.
Kan de minister die via deze weg bezorgen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 144 van 13 december 2023
van KATJA VERHEYEN
Dit onderzoek werd (nog) niet vrijgegeven. Wel kan ik al meegeven dat de respons van de 
eigenlijke doelgroep van (potentiële) plegers van seksueel grensoverschrijdend gedrag, 
ondanks vele pogingen, heel erg laag was. Daardoor zal het niet mogelijk zijn om 
representatieve conclusies en aanbevelingen op te maken op basis van deze studie. 
