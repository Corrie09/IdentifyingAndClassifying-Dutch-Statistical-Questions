title: Oekraïense vluchtelingen - Tewerkstelling en verplichte inschrijving bij VDAB
thema: Werk
pdf link: https://docs.vlaamsparlement.be/pfile?id=2030215
thema link: https://www.vlaamsparlement.be/parlementaire-documenten/schriftelijke-vragen/1791984
SCHRIFTELIJKE VRAAG
nr. 161 
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Oekraïense vluchtelingen  -  Tewerkstelling en verplichte inschrijving bij VDAB
Eind februari 2022 brak de verschrikkelijke oorlog uit in Oekraïne en sloegen miljoenen 
mensen op de vlucht. De Vlaamse Regering heeft toen snel geschakeld met de oprichting 
van een taskforce en de lancering van een actieplan. De vluchtelingen uit Oekraïne krijgen 
van de Europese Unie automatisch het bijzonder statuut van tijdelijk ontheemde. Daardoor 
krijgen ze gedurende een jaar bescherming zonder dat ze asiel (verzoek om internationale 
bescherming) hoeven aan te vragen.
Oekraïense vluchtelingen hebben onmiddellijk recht op een A-kaart. Daarmee opent men 
alle rechten zoals voor andere legaal verblijvende vreemdelingen: equivalent leefloon, 
aansluiting ziekteverzekering, toegang arbeidsmarkt, groeipakket enzovoort. Aangezien de 
betrokkenen recht hebben op een equivalent leefloon ligt de begeleiding en de activering 
in handen van het OCMW.
Samen met Axel Ronse heb ik in het verleden meermaals gepleit voor de verplichte 
inschrijving van tijdelijk ontheemden uit Oekraïne bij VDAB. Op 19 april 2023 werd daartoe 
een decreet goedgekeurd en op 15 mei 2023 verscheen het in het Staatsblad.
In opvolging van mijn schriftelijke vraag nr. 9 van 2 oktober 2023 graag de volgende 
vragen. Graag de gegevens ook bezorgen in een Excelbestand.
1. Hoeveel Oekraïense vluchtelingen zijn er momenteel in het land en in Vlaanderen? 
Hoeveel Oekraïners zijn er momenteel op beroepsactieve leeftijd in het land en in 
Vlaanderen? Kan de minister een overzicht geven per jaar en per maand? Welke trend 
tekent zich af?
a) Hoeveel van hen hebben al effectief gewerkt (zowel in absolute cijfers als in 
procenten)? Hoeveel van hen zijn momenteel nog aan de slag (zowel in absolute 
cijfers als in procenten)? Het is daarbij belangrijk dat we een totaalbeeld hebben 
van de situatie in Vlaanderen. Kan de minister een overzicht geven per jaar en per 
maand? Welke trend tekent zich af?
b) Kan de minister een overzicht geven van het aantal Oekraïners dat werkt/gewerkt 
heeft via registratie bij VDAB en van het aantal Oekraïners dat werkt/gewerkt heeft 
zonder registratie bij VDAB? Kan de minister een overzicht geven per jaar en per 
maand? Welke trend tekent zich af?
2. Hoeveel Oekraïense vluchtelingen zijn ingeschreven bij VDAB? Hoeveel Oekraïners 
hebben zich aangemeld bij VDAB? Hoeveel van hen hebben gewerkt? Hoeveel van hen 
zijn momenteel nog aan de slag? Hoe evalueert de minister die tendens? Kan de 
minister een overzicht geven per jaar en per maand? Welke trend tekent zich af?
a) Kan de minister een overzicht geven van de totaalcijfers en per provincie?
b) In welke sectoren zijn de Oekraïners tewerkgesteld?
c) Kan de minister een overzicht geven van het opleidingsprofiel 
(hooggeschoold/middengeschoold/kortgeschoold)?
d) Kan hij een overzicht geven per leeftijdscategorie?
e) Kan hij een opdeling maken tussen het aantal mannen en vrouwen?
f) Kan hij een overzicht geven van het taalniveau van de Oekraïense vluchtelingen? 
Wat is de kennis van het Nederlands?
g) In hoeveel taalopleidingen werd al voorzien via VDAB? Hoeveel extra taalopleidingen 
zullen er komen? Wanneer zullen ze operationeel zijn?
i. Kan de minister een overzicht geven van de basisopleidingen en andere 
taalcoaching?
ii. Hoeveel taalcoaches zijn er momenteel actief? Hoeveel taalcoaches werden al 
aangevraagd?
h) Kan de minister toelichten op welke manier en via welke partners ze momenteel 
naar een job zijn begeleid?
i) Hoeveel vacatures werden door werkgevers aangemeld via #werkplekvrij? Kan de 
minister een overzicht geven van het aantal vacatures?
3. Hoe evalueert de minister de impact van het decreet omtrent de verplichte 
inschrijving? Hoeveel van de Oekraïense vluchtelingen hebben zich vanaf de 
verplichting aangemeld bij VDAB? Hoeveel van hen hebben gewerkt (in absolute 
getallen en in procent)? Hoeveel van hen zijn momenteel nog aan de slag (in absolute 
getallen en in procent)?
a) Op welke manier heeft dat een impact op de tewerkstellingskansen en het 
ondersteuningsaanbod van VDAB, bijvoorbeeld competentieversterkende acties, 
werkplekleren enzovoort?
4. Welke budgetten reserveert VDAB voor de begeleiding van de Oekraïense vluchtelingen 
in 2024? Hoeveel werd er in totaal in 2023 besteed?
5. Hoeveel Oekraïense vluchtelingen die een equivalent leefloon ontvangen, waren of zijn 
aan de slag in het kader van artikel 60/TWE OCMW? Hoe verhoudt zich dat met de 
tewerkstelling via artikel 60/TWE OCMW van de rest (andere groepen)? Hoe evalueert 
de minister het aantal Oekraïense vluchtelingen die via dat kanaal aan de slag gaan?
a) Kan de minister een overzicht geven van de Oekraïense vluchtelingen die begeleiding 
kregen via artikel 60/TWE OCMW? Graag een overzicht per gender, leeftijd, 
opleidingscategorie en gemeente en dat sinds februari 2022 tot en met 2023. Hoe 
evalueert de minister de tendens?
b) Kan de minister daarnaast een overzicht geven van het aantal Oekraïners die werden 
begeleid per ander werkplekinstrument (WES, IBO enzovoort)? Graag een overzicht 
per gender, leeftijd, opleidingscategorie en gemeente en dat sinds februari 2022 tot 
en met 2023. Hoe evalueert de minister de tendens?
c) Hoeveel en welke OCMW’s doen een beroep op VDAB voor de begeleiding van de 
Oekraïense vluchtelingen naar werk? Graag een overzicht per gemeente en sinds 
februari 2022 tot en met 2023. Kan de minister een overzicht geven per jaar en per 
maand?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 161 van 5 januari 2024
van MAAIKE DE VREESE
1. a) Hiervoor verwijs ik naar Statbel:  https://statbel.fgov.be/nl/visuals/oekraiense-
ontheemden.
b) 8.194 van alle tijdelijk ontheemde Oekraïners op beroepsactieve leeftijd (37%) 
hebben al werkervaring opgedaan in Vlaanderen (STATBEL cijfers tem Q3 2023). 
Wij beschikken niet over gegevens hoeveel % hiervan nog steeds aan het werk is, 
noch over maandgegevens. STATBEL levert de cijfers op kwartaalbasis aan.
Eind december waren 14.779 Oekraïners ingeschreven bij VDAB. Bij hen ligt het 
aantal met werkervaring hoger dan gemiddeld. 6.599 (45%) van hen heeft al 
gewerkt of is nog aan de slag. 4.045 (27%) van hen zijn nog steeds aan het werk. 
De evolutie cumulatief per maand is als volgt:

2. We constateren een gestage toename van het aandeel met werkervaring. Het aandeel 
tijdelijk ontheemde Oekraïners dat op het einde van de maand nog aan het werk is, 
neemt ook maandelijks toe. Eind december is er een lichte daling van het aandeel aan 
het werk, wat mogelijks te maken heeft met interim- of andere tijdelijke contracten 
die niet werden verlengd tijdens de eindejaarsfeesten. Deze opmerking geldt overigens 
voor de overige maanden. We zien dat Oekraïense tijdelijk ontheemden vaak met 
interim- of andere tijdelijke contracten aan de slag zijn waardoor de cijfers op het 
einde van de maand een foto zijn van de situatie op de laatste werkdag van de maand.
a) Zie vorige tabel.
Eind december 2023 waren 14.779 Oekraïners ingeschreven bij VDAB. 6.599 (45%) 
van hen heeft al gewerkt of is nog aan de slag. 4.045 (27%) van hen zijn nog steeds 
aan het werk. De indeling volgens de huidige provincie van verblijfplaats is als volgt:

b) De indeling naar sector is als volgt:

c) 
Van de 14.976 ontheemden die ingeschreven zijn bij VDAB op 15 januari 2024:
●zijn er 3.634 ontheemden kortgeschoold (24,3%). 
●zijn er 4.095 ontheemden middengeschoold (27,3%)
●zijn er 7.247 ontheemden hooggeschoold (48,4%)
d) 
e) 

f) Oekraïense ontheemden, zoals alle andere klanten, geven zelf aan hoe zij hun 
taalniveau zien. Deze cijfers zijn m.a.w. het resultaat van een zelfinschatting door 
de klant. Ze zijn geen weerspiegeling van de stappen gezet door de AgII 
(Agentschappen Integratie en Inburgering) en Onderwijs inzake taalverwerving van 
het Nederlands bij tijdelijk ontheemden.
Hierna volgt een overzicht hiervan:
Voor wat betreft de verwerving van het Nederlands wordt via Onderwijs en 
Inburgering gewerkt. U kunt de cijfers hiervoor opvragen bij ministers Weyts en 
Rutten. 
g) Gezien basisopleidingen Nederlands de bevoegdheid zijn van het domein Onderwijs, 
zijn de meeste acties Nederlands voor anderstaligen vanuit de dienstverlener 
‘Onderwijs’. VDAB focust zich op sector- of jobspecifieke taalopleidingen. Vermits 
de talenkennis van de Oekraïners initieel erg laag was, is er eerst en vooral hierop 
ingezet. Maatregelen als een IBO waren initieel vaak te hoog gegrepen, omdat het 
Oekraïens bv. Ook een ander geschrift kent dan ons Latijns geschrift. 

i. 
ii. Op 31.12.23 zijn er 142 NT2-instructeurs/coaches of 119,59 VTE actief bij VDAB. 
Wij hebben geen zicht op het aantal taalcoaches van partners.
h) Van de 14.779 ontheemden hebben er 7.298 ontheemden persoonlijke 
dienstverlening ontvangen van VDAB en andere partners richting een job. 
Het aantal acties en unieke bereikte personen omtrent OCMW is onvolledig. We 
beschikken niet over het totaal aantal gegevens van het aantal ontheemden die een 
toeleiding naar werk hebben ontvangen van het OCMW (zonder tussenkomst van 
VDAB). 

i) 
In totaal heeft VDAB 18.057 vacatures #werkplekvrij ontvangen sinds de 
lancering ervan. Op 15 januari 2024 noteren we 2.118 openstaande vacatures 
#werkplekvrij.
3. We zien dat er een piek was in maart 2023 (voor de verplichte inschrijving. Na de in 
voege treding zien we de eerst volgende maanden een vrij continu aantal (+-600) 
inschrijvingen per maand. 

Wij hebben enkel per inschrijvingsjaar gegevens rond werkervaring: 
a) Wat de impact op de tewerkstellingskansen betreft, worden Oekraïense 
ontheemden binnen hun traject naar werk meegenomen in de vernieuwde 
vacaturewerking, net zoals elk ander anderstalig talent. Het ondersteuningsaanbod 
van VDAB en haar partners - inclusief competentieversterking en 
werkplekleervormen - staat open voor iedere werkzoekende burger en dus ook voor 
tijdelijk ontheemden. 
4. Voor de verschillende ondersteunende maatregelen zijn in 2023 middelen voorzien 
voor een bedrag van 7.348K euro waarvan op 30 juni 2023 4.603K euro werd besteed.
Voor de verschillende ondersteunende maatregelen zijn in 2024 middelen voorzien 
voor een bedrag van 6.427K euro
5. In totaal werden er 496 TWE-OCMW-trajecten opgestart in de periode maart 2022 tot 
en met november 2023. Het gaat hierbij om 486 unieke klanten.
Deze trajecten zijn vrij uitgebreid en extensief in tijd, waardoor er bij 2 metingen in 
de tijd ook maar slechts een beperkt aantal is afgerond en naar uitstroom kan gekeken 
worden. 
●Aantal beëindigde TWE-trajecten met eerste resultaatsmeting (een dag na TWE 
traject):
￿20 van de 83 afgeronde trajecten (24,10 %) 
●Aantal beëindigde TWE-trajecten met tweede resultaatsmeting (3 maanden na 
TWE traject):
￿18 van de 57 afgeronde trajecten (31,58 %)
Uit het Oekraïne-onderzoek van VDAB leren we dat de ontheemden absoluut willen 
werken, meer financiële zelfredzaamheid willen bekomen en vaak ook hier een nieuw 
leven willen opbouwen - als ze hier hun plaats vinden. Dat betekent in de praktijk 
naast huisvesting ook een goede job die aansluit op hun vaardigheden en 
competenties. Het is belangrijk, uiteraard ook in het licht van al die moeilijk in te vullen 
vacatures, dat OCMW’s, VDAB en alle andere actoren alle beschikbare instrumenten 
inzetten om hen te ondersteunen in hun zoektocht naar werk. Vanuit dat perspectief 
is het zeker mogelijk dat bepaalde OCMW’s TWE-OCMW inzetten. Evenwel opteren niet 

alle OCMW’s voor deze optie, gezien de wetgeving het niet zou toelaten om artikel 60 
toe te passen bij tijdelijk ontheemden, omdat het tijdelijke statuut beperkt is in tijd. 
Tevens is het belangrijk dat we daarbij steeds blijven werken vanuit de behoefte aan 
een goede en normale job én de openstaande vacatures. Trajecten binnen TWE-OCMW 
zijn zeer lange en intensieve trajecten. Waakzaamheid is geboden dat we enkel de 
werkzoekenden met een grote afstand in de TWE-OCMW terecht komen. 
Werkzoekenden die klaar zijn voor de reguliere arbeidsmarkt moeten we ook zo snel 
mogelijk matchen op één van onze vele vacatures.
a) De indeling naar gender, leeftijd, kortgeschooldheid en gemeente is opgenomen in 
bijlage 2. Aangezien het statuut pas in maart 2022 in werking is getreden, hebben 
de data betrekking op de periode maart 2022 - november 2023.
2. Opgelet: omwille van de opdeling per jaar ligt het aantal unieke klanten hoger 
dan hierboven.
b) In totaal hebben 774 unieke tijdelijk ontheemde Oekraïners 880 acties 
werkplekleren opgestart in de periode maart 2022 tot en met december 2023.
De indeling naar soort werkplekleren is als volgt:
De indeling van het aantal tijdelijk ontheemde Oekraïners met een actie 
werkplekleren naar gender, leeftijd, scholingsgraad en provincie is opgenomen in 
bijlage 1.
c) In de periode maart 2022 tot september 2023 doen 282 gemeenten volledig of 
gedeeltelijk een beroep op VDAB voor het begeleiden naar werk van tijdelijk 
ontheemde Oekraïners met equivalent leefloon. Het aantal gemeenten cumulatief 
per maand en de lijst met gemeenten is opgenomen in bijlage 1.
BIJLAGEN
1.Overzicht werkplekleren en gemeenten
2.Overzicht gender, leeftijd, kortgeschoold en uitstroom

