title: Inventaris te nauwe parkeerstroken Brugge - Bevindingen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062207
thema link: https://www.vlaamsparlement.be/parlementaire-documenten/schriftelijke-vragen/1815673
SCHRIFTELIJKE VRAAG
nr. 792
van YVES BUYSSE
datum: 22 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Inventaris te nauwe parkeerstroken Brugge  -   Bevindingen
De diensten van de stad Brugge hebben recent een inventaris opgemaakt van 
parkeerstroken die te nauw zijn om bredere auto’s op een veilige manier te laten parkeren. 
Ofwel nemen die bredere auto’s dan een stukje van de rijbaan in, maar nog 
problematischer wordt het als een deel van het fietspad ingenomen wordt. Daardoor wordt 
het soms zeer gevaarlijk of quasi onmogelijk voor fietsers om op die plaatsen het fietspad 
te gebruiken. Enkele van die problematische parkeerstroken liggen langs gewestwegen 
zoals de Gistelse Steenweg in Sint-Andries en de Astridlaan in Assebroek.
1. Is de minister op de hoogte gebracht van de bevindingen van die inventaris die 
betrekking hebben op gewestwegen?
2. Over welke probleemstroken gaat het precies?
3. Is er al concreet overleg geweest tussen de stadsdiensten en de diensten van de 
minister?
4. Worden initiatieven genomen om de gevaarlijke situaties aan te pakken? Zo ja, welke? 
Welk tijdpad zal daarin gevolgd worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 792 van 22 maart 20204
van YVES BUYSSE
Het parkeerbeleid is een last van het lokaal bestuur. Het Agentschap Wegen en Verkeer 
(AWV) is steeds bereid daarover in overleg te gaan met het lokaal bestuur. De inventaris 
is AWV evenwel nog niet bekend.
