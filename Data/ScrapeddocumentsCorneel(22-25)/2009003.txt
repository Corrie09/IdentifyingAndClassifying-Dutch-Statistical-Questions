title: Mountainbikeparcours - Stand van zaken
thema: Natuur en Milieu
Sport
pdf link: https://docs.vlaamsparlement.be/pfile?id=2009003
thema link: https://www.vlaamsparlement.be/parlementaire-documenten/schriftelijke-vragen/1773393
SCHRIFTELIJKE VRAAG
nr. 69
van BRECHT WARNEZ
datum: 19 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Mountainbikeparcours  -  Stand van zaken
De voorbije jaren deed de Vlaamse Regering heel wat inspanningen om Vlaanderen te ver-
groenen, denk bijvoorbeeld aan de bebossingssubsidie. Daarnaast (her)ontdekte menig 
Vlaming, niet in het minst als gevolg van de pandemie, al het moois dat Vlaanderen te 
bieden heeft op het vlak van natuur. Bossen in Vlaanderen zijn uitgerust om een brede 
waaier aan sportieve activiteiten te accommoderen. Zoals de website 
www.sport.vlaanderen.be aangeeft, zijn er wandelpaden, ruiterpaden, fietspaden 
enzovoort.
Ook mountainbikers vertoeven graag in het bos voor hun sportieve bezigheid, aangezien 
het terrein zich er perfect toe leent. Het aantal offroadbikers op sommige routes werd meer 
dan verdubbeld op korte tijd. Zij gebruiken bossen en andere natuurgebieden op een 
andere manier dan andere liefhebbers. 
De voorziene infrastructuur in de meeste bossen is echter veeleer beperkt en schijnt op 
sommige plaatsen onvoldoende om avontuurlijk te mountainbiken.
Dit is een vervolgvraag van mijn vraag nr. 1024 van 12 juli 2022.
Gelieve alle gegevens beschikbaar te stellen in Excel.
1. Kan de minister een overzicht geven van het aantal kilometer wandelpaden, het aantal 
kilometer ruiterpaden, het aantal kilometer recreatieve fietspaden en het aantal 
kilometer avontuurlijke mountainbikepaden per natuurgebied in het beheer van het 
Agentschap voor Natuur en Bos (ANB) in Vlaanderen? Graag een overzicht per 
provincie.
a) Als de paden niet van elkaar te onderscheiden zijn, graag een algemeen overzicht 
van de paden.
b) Wat betreft de mountainbikepaden, hoeveel kilometer staat geklasseerd als 
offroad?
2. In het antwoord op vraag nr. 1024 gaf de minister een overzicht van de offroadpaden 
bestemd voor de ervaren mountainbiker, opgesplitst per provincie. Graag een update 
hierover voor 2023.
a) Zijn er dergelijke nieuwe offroadpaden bijgekomen? Graag een overzicht per 
provincie, met vermelding van de locatie.
b) Zijn er plannen voor het aanleggen van nieuwe offroadpaden in de toekomst? Zo 
ja, graag een overzicht van de timing en lengte, ook per provincie en voor West-
Vlaanderen per gemeente.
c) In haar antwoord op de bovenvermelde vraag gaf de minister ook een overzicht 
van de verschillende categorieën waarin de routes worden onderverdeeld. 
Kan de minister per provincie in nominale cijfers weergeven hoeveel offroadpaden 
er in elke categorie zijn?
3. In haar antwoord op vraag nr. 1024 gaf de minister een overzicht van de realisatie 
van vijftien nieuwe mountainbikeroutes en twaalf nieuwe technische routes in 2021.
Wat is de stand van zaken met betrekking tot deze nieuwe infrastructuur in 2023? 
Graag een update.
a) Zijn er sinds 2021 nieuwe routes bijgekomen? Zo ja, graag een overzicht per 
provincie en hoeveel kilometer van de nieuwe routes offroad zijn.
b) Hoeveel van die nieuwe routes voldoen aan de vraag van de meer ervaren 
mountainbikers om ook in uitdagendere parcours te voorzien voor gevorderden?
c) In haar antwoord gaf de minister ook aan dat het te vroeg is om het effect van 
nieuwe routes op het aantal confrontaties tussen verschillende bosgebruikers te 
evalueren.
Is die beoordeling ondertussen al mogelijk?
Zo niet, hoe plant de minister die mogelijk te maken?
d) Er werd ook vermeld dat er, in het kader van het aanpakken van dergelijke 
confrontaties, een campagne zou worden gelanceerd in het najaar van 2022 over 
hoffelijkheid op de paden in de natuur in samenwerking met ANB, Cycling 
Vlaanderen, de Vlaamse Wielrijdersbond, Wandelsport Vlaanderen, de Vlaamse 
Atletiekliga, Paardensport Vlaanderen en de Landelijke Rijvereniging.
Werd die campagne opgestart?
Zo ja, hoe evalueert de minister die campagne? Wat is de kostprijs daarvoor?
Zo niet, wanneer plant de minister die campagne?
e) Werden de technische zones in Gent en Maaseik geopend? Zo niet, wat is de 
geplande timing van de realisatie alsook de begroting ervoor?
4. In het antwoord van de minister werd ook een overzicht per provincie gegeven van de 
geplande mountainbikeroutes en ruiterpaden.
Kan de minister daarvan een geüpdatet overzicht bezorgen voor de komende 5 jaren, 
per natuurgebied, per provincie?
5. Wat de installatie van de eerste mountainbikerouteteller betreft in 2020 in Vlaams-
Brabant, gaf de minister aan onvoldoende conclusies te kunnen trekken over het 
gebruik van de mountainbikeroutes in Vlaanderen. 
Kan zij daarover een update geven?
a) Er zouden 19 extra tellers verspreid over Vlaanderen worden geplaatst in 2022 om 
een beter zicht te krijgen op het gebruik van de mountainbikeroutes en technische 
zones.
Zijn die operationeel? 
Zo ja, wat zijn de conclusies daarvan?
Zo niet, graag een overzicht wat betreft de timing en het budget.
b) Wat betreft de extra tellinten die in 2022 wel zouden geïnstalleerd zijn, hoe 
evalueert de minister het gebruik daarvan en welke conclusies zijn op te maken 
uit de resultaten?
c) Kan de minister een totaaloverzicht geven van de huidige tellinten per provincie, 
per gemeente?
d) Zijn er plannen om het netwerk van tellinten uit te breiden in Vlaanderen? Zo ja, 
graag een overzicht per provincie per gemeente en wat betreft de timing.
Deze vraag werd gesteld aan de ministers Ben Weyts (69), Zuhal Demir (74)
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
GECOÖRDINEERD ANTWOORD
op vraag nr. 69 van 19 oktober 2023
van BRECHT WARNEZ
1. a) In gebieden zonder toegankelijkheidsregeling zijn alle paden toegankelijk voor 
voetgangers. Paden die zijn opgenomen in een goedgekeurde 
toegankelijkheidsregeling worden opengesteld voor verschillende types gebruikers, 
maar zijn niet altijd exclusief voorbehouden voor één type gebruiker. Vaak is 
eenzelfde pad zowel toegankelijk voor wandelaars en/of fietsers en/of ruiters en/of 
menners. In de toegankelijkheidsregelingen wordt er bovendien geen onderscheid 
gemaakt tussen een recreatief fietspad en een avontuurlijk mountainbike pad. 
Momenteel zijn verschillende toegankelijkheidsregelingen in opmaak of procedure 
tot goedkeuring, bijgevolg zijn ze nog niet gedigitaliseerd. Bijgevolg is de gevraagde 
informatie niet in gestructureerde vorm beschikbaar binnen het Agentschap voor 
Natuur en Bos (ANB).
b) Vlaanderen telt momenteel 8.626,8 km aan officiële bewegwijzerde 
mountainbikeroutes, waarvan 63,1% of 5.443,51 km off-road zijn. Deze gegevens 
werden verzameld uit het routeplatform RouteYou waarmee Sport Vlaanderen een 
overeenkomst heeft om de routes te hosten.
2. a-b)+3.a) In bijlage 1 vindt u per provincie en gemeente een update van de nieuw 
gerealiseerde mountainbikeroutes en off-road-paden vanaf 2021, alsook de 
geplande routes en off-road-paden in 2023 en 2024. Per route wordt 
daarbij volgende informatie toegevoegd:
het type route: marathonroute, permanente route of technische route 
(bikepark, biketrail, funpark of skillspark)
de huidige status: gerealiseerd of nog gepland
de afstand van de route en het aandeel off-road (zowel aantal kilometers 
als percentage).
Voor de geplande routes en off-road-paden moet de kanttekening gemaakt 
worden dat dit overzichtsschema enkel de projecten opsomt waarvoor 
reeds een officiële samenwerkingsovereenkomst werd afgesloten met het 
lokaal bestuur dat eigenaar is van de route.
c) Voor de technische zones streven we voor de vier categorieën (biketrail, funpark, 
skillspark en bikepark) naar een maximaal percentage aan onverhard gedeelte. 
Hieronder bieden we een overzicht van het totaal aantal kilometers en bijhorend 
percentage off-road paden per type.
 
Biketrail: 
totaal aantal km: 19,47
totaal aantal km off-road-paden: 18,776
Percentage off-road: 96,4% 
Funpark:
totaal aantal km: 1,9
totaal aantal km off-road paden: 1,9 
Percentage off-road: 100% 
 
Skillspark:
totaal aantal km: 1,8
totaal aantal km off-road paden: 1,8
Percentage off-road: 100% 
 
Bikepark:
totaal aantal km: 12,42
totaal aantal km off-road paden:12,42
Percentage off-road: 100%
3. b) Alle technische routes en marathonroutes opgenomen in bijlage 1 (met uitzondering 
van het funpark) voldoen aan de behoefte tot voldoende uitdaging van de meer 
ervaren mountainbiker.
c) Zoals blijkt uit het bijgevoegd overzicht van nieuwe en geplande routes leveren we 
heel wat inspanningen om, samen met het Agentschap Natuur & Bos, de lokale 
besturen, de wielerfederaties en MBF Vlaanderen nieuwe, hedendaagse en meer 
uitdagende mountainbikeroutes te ontwikkelen. Bij de conceptualisering van deze 
routes streven we naar meer gescheiden paden en kwalitatieve singletracks die 
enkel voor mountainbikers voorbehouden zijn en trachten dit te realiseren door 
samen te werken met lokale mountainbikeclubs. 
Het is van belang om het onderscheid te maken tussen twee types 
mountainbikeproducten. Enerzijds realiseren we specifieke technische zones waar 
uitdaging  en techniciteit voorop staan in afgebakende zones voor de mountainbiker. 
Samen met clubvrijwilligers, ingehuurde experten en de sector ontwikkelen we 
volledig gescheiden paden waar in principe geen conflicten kunnen plaatsvinden 
(bv. Beringen, Klaverberg Genk, Gooik). Anderzijds beschikken we over een 
netwerk aan permanent bewegwijzerde mountainbikeroutes in Vlaanderen van 
8.591,21 km (8.626,8 km aan routes, verminderd met 35,59 km aan technische 
zones) waar we bij nieuwe realisaties streven naar meer gescheiden paden voor de 
verschillende gebruikersgroepen. Hier kunnen we echter de effecten nog niet 
nagaan. We zijn hiermee aan de slag gegaan maar, dit soort ingrepen tijd vergt 
(vereiste formele toelatingen, aanpassingen van de toegankelijkheidsregeling, 
aanleg van extra paden,...)  
Een andere aanpak - naast de conceptuele ingrepen - speelt bewust in op het gedrag 
van de mountainbikers met bijvoorbeeld de recente sensibiliseringscampagne rond 
hoffelijkheid (zie antwoord in 3d).  
d) De hoffelijkheidscampagne werd samen met bovenstaande partners op 30 maart 
2023 gelanceerd met als slogan “Wees hoffelijk en gun elkaar het plezier van 
sporten en bewegen in de natuur”. De campagne focust zich op vier gedragspijlers: 
geef elkaar voldoende ruimte, waarschuw elkaar als je nadert, pas je snelheid aan 
en groeten is toegestaan.
Doordat naast de lokale besturen heel wat partners uit zowel de natuur- als de 
sportsector zich achter dit initiatief schaarden, heeft de campagne zowel op het 
terrein als op sociale media heel wat zichtbaarheid gekregen.
Dit najaar volgen nog enkele nieuwe communicatiemomenten via sociale media om 
de hoffelijkheid tussen medegebruikers in de natuur nogmaals onder de aandacht 
te brengen. 
De kostprijs voor de campagne bedroeg 17.467 euro. Het grootste deel van dit 
bedrag is besteed aan de signalisatieborden die lokale besturen en 
terreinbeheerders konden bestellen om aan de toegangspoorten of op drukke paden 
in hun natuurgebieden en parken te plaatsen.
e) Het Bikepark te Maaseik werd geopend op 8 juli 2023. 
Vlaanderen investeerde 15.000 euro via het onlineplatform ‘Deel je idee’ en 
daarnaast nog 2.000 euro aan signalisatiemateriaal.
Wat de technische zone te Gent betreft, bedoelt u allicht de technische zone van 
Klaverberg Genk bedoelt? Op deze biketrail worden de singletracks dit najaar, 
samen met de lokale club en vrijwilligers, ontwikkeld. De officiële opening volgt 
wellicht in 2024. 
De investering vanuit Vlaanderen voor deze realisatie bedraagt ongeveer 2.500 euro 
aan signalisatiemateriaal.
4. In het onderstaand overzicht brengen we per provincie een overzicht van de geplande 
mountainbikeroutes en ruiterpaden voor de komende jaren. Nogmaals, dit lijstje 
beperkt zich enkel tot de projecten waarvoor reeds een officiële 
samenwerkingsovereenkomst werd afgesloten met het lokaal bestuur dat eigenaar is 
van de route.
 
Antwerpen
MTB Antwerpen (linkeroever Sint-Annabos)
MTB Balen (Keiheuvel)
MTB Heist-op-den-Berg 
MTB Puurs-Sint Amands 
MTB Bornem 
Ruiterroute Brasschaat (Klein Schietveld)
 
Limburg
MTB Herk-De-Stad 
MTB Nationaal Park Hoge Kempen (uitbreiding marathonlus)
Ruiter- en menroutenetwerk (vervolg herinrichting ruiter- en menroutenetwerk)
 
Oost-Vlaanderen
MTB Geraardsbergen 
MTB Kluisbergen 
MTB Zwalm 
MTB Beveren
MTB Zulte 
MTB Lebbeke 
Ruiterroute Sint-Niklaas
Ruiterroute Erpe-Mere
Ruiterroute Brakel
Ruiterroute Kaprijke-Evergem-Assenede
Vlaams-Brabant
MTB Kortenaken
MTB Wemmel 
 
West-Vlaanderen
MTB Zonnebeke 
Ruiterroute Wervik
Ruiterroute De Haan
Ruiterroute Harelbeke
Ruiterroute Heuvelland
5. a) Sinds het najaar van 2022 zijn er verspreid over Vlaanderen 18 extra tellers 
operationeel, wat het totaal aantal op 23 stuks brengt. De totale investering voor 
de extra locaties bedroeg 108.000 euro (6.000 euro per tellocatie).
b) De uitbreiding van het aantal tellinten zorgt alvast voor een meer representatief 
beeld van het effectieve gebruik van de mountainbikeroutes in Vlaanderen. 
Dagelijks worden de gegevens immers automatisch doorgestuurd en verwerkt op 
het kennisplatform van Sport Vlaanderen.
Naast een algemeen inzicht over o.a. de populaire tijdstippen, maanden en 
seizoenen waar er gereden wordt, krijgen we door de uitbreiding van het aantal 
tellocaties ook een beter beeld van waar de mountainbiker zich in Vlaanderen 
bevindt. Dit geldt niet enkel voor de individuele tellocaties, maar ook per regio, wat 
ons toelaat bepaalde verbanden te leggen. Zo zien we dat in de herfst en vooral 
tijdens de wintermaanden de mountainbiker vaker de drogere zandgronden opzoekt 
van de Kust (De Panne, De Haan en Middelkerke) en de Kempen (Essen). Ook de 
routes met meer techniciteit (Herentals zwarte lus, Genk en Maaseik) of een langere 
afstand (marathonroute De Kust en Frans Claes) worden frequent bereden.
Desalniettemin moeten we vaststellen dat ook de passages op de minder 
uitdagende routes zoals Gooik (3.128 passages in 2022), Wachtebeke (8.489 
passages in 2022) en Willebroek (17.454 passages in 2022) aantonen dat we ons 
niet enkel mogen focussen op de meer ervaren mountainbikers die technische en 
uitdagende routes opzoeken, maar ook op de beginnende en sociale mountainbikers 
die er gewoon graag eens op uittrekken in de natuur in hun buurt.
c) In het totaal zijn er momenteel 23 tellers operationeel in Vlaanderen: 
- 4 in Antwerpen (Bonheiden, Essen, Herentals en Willebroek) 
- 4 in West-Vlaanderen (De Haan, De Panne, Middelkerke en Roeselare) 
- 5 in Limburg (Bocholt, Genk, Heusden-Zolder, Maaseik en Maasmechelen)
- 5 in Oost-Vlaanderen (Kluisbergen, Lokeren, Oudenaarde, Ronse en 
Wachtebeke)
- 5 in Vlaams-Brabant (Aarschot, Bierbeek, Gooik, Halle en Hofstade).
d) Komende jaren willen we eerst en vooral de verzamelde gegevens van de tellinten 
aanvullen met informatie uit digitale platformen zoals Strava (Metro) en 
gebruikersbevragingen. Achterliggend doel hiervan is om de participatiecijfers op 
de mountainbikeroutes beter in kaart te brengen, het effect van de huidige ingrepen 
m.b.t. kwaliteit en techniciteit te meten en de mountainbikeroutes beter af te 
stemmen op de noden en behoeften van de mountainbiker in Vlaanderen. Als extra 
tellinten nodig zijn om een nog beter zicht te krijgen, dan bekijken wij dit ook. 
BIJLAGE
Mountainbikeroutes: stand van zaken 2023 en planning
