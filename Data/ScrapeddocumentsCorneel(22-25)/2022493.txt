title: Geïntegreerd investeringsprogramma (GIP) 2024 - Sigmaplan
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022493
thema link: https://www.vlaamsparlement.be/parlementaire-documenten/schriftelijke-vragen/1784324
SCHRIFTELIJKE VRAAG
nr. 313
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Sigmaplan
Het Sigmaplan beschermt Vlaanderen tegen overstromingen van de Schelde en haar 
zijrivieren en geeft tegelijk de waardevolle Scheldenatuur een boost. Zeker na de 
wateroverlast in de Westhoek in de herfst van 2023 is het belang van dergelijke 
investeringsprogramma’s duidelijk. Voor het Sigmaplan werken De Vlaamse Waterweg 
(DVW) en het Agentschap voor Natuur en Bos (ANB) nauwgezet samen om veiligheid, 
natuur, recreatie en economie in het Scheldebekken te bevorderen. Daarvoor worden heel 
wat projecten en investeringen voorzien in de provincies Antwerpen, Oost-Vlaanderen en 
Vlaams-Brabant. 
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over de verdere uitbouw van het Sigmaplan. 
1. Wat is de stand van zaken in de uitbouw van de projecten voor het Sigmaplan? Welke 
projecten konden in 2023 worden verdergezet en/of verwezenlijkt?
2. In het GIP 2023 werd ongeveer 60 miljoen euro voorzien voor werken die rechtstreeks 
kaderen binnen het Sigmaplan. 
Kon dit voorziene budget helemaal ingezet worden? Graag een overzicht.
3. Wat was de impact van de Sigmaprojecten in 2023? Hoe vaak, waar en wanneer waren 
de overstromingsgebieden en -infrastructuur nodig om overstromingen te vermijden 
het afgelopen jaar? Graag een overzicht.
4. Hebben de overstromingen van de herfst van 2023 zwaktes of bezorgdheden in het 
Sigmaplan blootgelegd? Zijn er inzichten die tot een aanpassing of uitbreiding van het 
plan leiden?
5. In het ontwerp GIP 2024 wordt onder nummer GIP003130/01 – “Verwerving en 
flankerende maatregelen Sigmaplan - onteigeningen” €2.800.000 voorzien. 
Welke concrete investeringen worden hiermee gepland?
6. In het doorkijk GIP 2025 wordt voor de “Verwerving en flankerende maatregelen 
Sigmaplan - onteigeningen” €3.800.000 voorzien, in het doorkijk GIP 2026 
€3.700.000.
Welke concrete investeringen zullen hiermee worden uitgevoerd?
7. In het ontwerp GIP 2024 wordt onder nummer GIP003131/01 – “dijkenprogramma 
Sigmaplan” €9.904.000 voorzien, aangevuld met €1.440.000 fietsbudget. 
Kan er meer informatie gegeven worden over dit dijkenprogramma? Welke concrete 
investeringen worden hiermee gepland?
8. In het doorkijk GIP 2025 wordt voor het dijkenprogramma €8.500.000 voorzien, 
aangevuld met €850.000 fietsbudget, in het doorkijk GIP 2026 €7.174.000, aangevuld 
met €717.000 fietsbudget en een reservebudget van €3.680.000. 
Welke concrete investeringen zullen hiermee worden uitgevoerd?
9. In het ontwerp GIP 2024 wordt onder nummer GIP003132/01 – “studies, overhead en 
andere kosten Sigmaplan” €4.850.000 voorzien aangevuld met €70.000 fietsbudget 
en een reservebudget van €2.075.000. 
Welke studies worden er gepland? Kan er een overzicht gegeven worden om welke 
ondersteuning het gaat?
10. In het doorkijk GIP 2025 wordt voor studies, overhead en andere kosten €6.710.000 
voorzien, aangevuld met €70.000 fietsbudget, in het doorkijk GIP 2026 €10.385.000, 
aangevuld met €70.000 fietsbudget en een reservebudget van €6.600.000. 
Welke studies worden er gepland? Kan er een overzicht gegeven worden om welke 
ondersteuning het gaat?
11. In het ontwerp GIP 2024 wordt onder nummer GIP003133/01: “aanleg Sigmagebieden 
groep 1” een budget van €8.500.000 voorzien, aangevuld met €850.000 fietsbudget. 
Kan er een overzicht gegeven worden over welke concrete investering het gaat? Op 
welke locaties worden werken voorzien en welke nieuwe gebieden worden aangelegd?
12. In het ontwerp GIP 2024 wordt onder nummer GIP003133/02 – “aanleg 
Sigmagebieden groep 1” een budget van €7.100.000 voorzien, aangevuld met 
€710.000 fietsbudget. 
Kan er een overzicht gegeven worden over welke concrete investering het gaat? Op 
welke locaties worden werken voorzien en welke nieuwe gebieden worden aangelegd?
13. In het doorkijk GIP 2025 wordt voor de aanleg Sigmagebieden groep 2 een budget 
van €2.965.000 voorzien, aangevuld met een fietsbudget van €297.000, in het 
doorkijk GIP 2026 €5.770.000, aangevuld met een fietsbudget van €577.000 en een 
reservebudget van €11.400.000. 
Welke concrete investeringen zullen hiermee uitgevoerd worden? Op welke locaties 
worden werken voorzien en welke nieuwe gebieden worden aangelegd?
14. In het ontwerp GIP 2024 wordt onder nummer GIP003999/01 – “Studies Sigmaplan 
3.0 Zeeschelde” een budget van €2.000.000 voorzien. In het doorkijk GIP 2025 wordt 
hiervoor eveneens €2.000.000 voorzien, in het doorkijk GIP 2026 gaat het over 
€1.506.000. 
Welke studies worden hier verder mee gepland? Kan er een overzicht gegeven worden 
welke studies er lopen met de budgetten die eerder voor dit project voorzien werden, 
en welke bevindingen hier al uit getrokken kunnen worden?
15. Het Sigmaplan wordt uitgevoerd door De Vlaamse Waterweg en het Agentschap voor 
Natuur en Bos. 
Welke investeringen en engagementen worden er vanuit deze laatste voorzien voor 
2023? 
16. Kan er een overzicht gegeven worden van de verdere geplande investeringen om het 
Sigmaplan te finaliseren? Welk traject en welke timing dienen hiervoor nog te worden 
uitgevoerd?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 313 van 1 december 2023
van ORRY VAN DE WAUWER
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen eind januari 2024.
