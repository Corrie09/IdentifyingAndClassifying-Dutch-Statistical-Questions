title: Natuurreservaten West-Vlaanderen - Toegankelijkheidsregeling
thema: Natuur en Milieu
pdf link: https://docs.vlaamsparlement.be/pfile?id=2033123
thema link: https://www.vlaamsparlement.be/parlementaire-documenten/schriftelijke-vragen/1793510
SCHRIFTELIJKE VRAAG
nr. 232
van BRECHT WARNEZ
datum: 11 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Natuurreservaten West-Vlaanderen  -  Toegankelijkheidsregeling
In 2020 hernieuwde de minister de bestaande erkenningen van natuurreservaten, zodat 
ook een actuele toegankelijkheidsregeling mogelijk werd voor meer dan 1000 hectare 
natuurreservaten.
Graag alle data in Excel beschikbaar stellen.
1. Beschikt de minister over een overzicht van de gebieden die als natuurreservaat 
erkend werden in 2023? Graag per provincie een overzicht per gebied van het aantal 
oorspronkelijke en aantal bijkomende hectare, de beheerder en het bedrag aan 
beheersubsidie dat wordt ontvangen.
2. Zal de minister ook in 2024 verder bijkomende natuurgebieden erkennen? Kan de 
minister zicht geven op de locaties en het aantal hectare in West-Vlaanderen dat 
daarvoor in aanmerking komt en/of waarvoor een erkenningsprocedure lopende is?
3. Welke toegankelijkheidsregelingen in erkende of Vlaamse natuurreservaten werden in 
2023 goedgekeurd? Graag een overzicht per provincie, met vermelding van de totale 
oppervlakte van het toepassingsgebied alsook, voor wat betreft de private beheerders, 
de openstellingssubsidie die voor het betreffende natuurgebied werd gereserveerd in 
2023.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 232 van 11 januari 2024
van BRECHT WARNEZ
1. Ik verwijs naar mijn antwoord op schriftelijke vragen 416 van 27 januari 2023 en 91 
van 30 oktober 2023. Hierin werd telkens verwezen naar het actuele overzicht van de 
goedgekeurde natuurbeheerplannen dat kan gevonden worden op de website van het 
Agentschap voor Natuur en Bos (ANB). Als bijlage is aldaar een overzicht toegevoegd, 
maar de meest recente versie is te vinden op de eveneens aldaar vermelde website.
Ter verduidelijking: een natuurbeheerplan type vier dient in dit overzicht 
ge√Ønterpreteerd te worden als een natuurreservaat. Het bedrag aan jaarlijkse 
beheersubsidies is in het antwoord op schriftelijke vraag 91 van 30 oktober 2023 
toegevoegd als bijlage tot eind 2022. Een overzicht voor 2023 is momenteel nog niet 
beschikbaar.
2. Ik verwijs naar mijn antwoord op vraag 1, met verwijzing naar het overzicht op de 
website van het ANB. De geografische ligging is bijkomend raadpleegbaar op het 
Geoportaal geopunt.be. 
3. In 2024 kunnen gebieden als natuurbeheerplan type vier (natuurreservaat) 
goedgekeurd worden, voor zover ze uiteraard voldoen aan de wettelijke voorwaarden. 
Het is momenteel niet mogelijk om een specifieke analyse van gebieden binnen West-
Vlaanderen uit te voeren die hiervoor in aanmerking komen.
Op de website van het ANB is eveneens een overzicht beschikbaar van alle 
goedgekeurde toegankelijkheidsregelingen per provincie. Het toepassingsgebied kan 
op deze website gevonden worden of kan geraadpleegd worden bij de betrokken 
gemeente(n). 
In de eerder vermelde lijst met jaarlijkse beheersubsidies is ook de 
openstellingssubsidie opgenomen.
