title: Aanleg fietspaden - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2052854
thema link: https://www.vlaamsparlement.be/parlementaire-documenten/schriftelijke-vragen/1794944
SCHRIFTELIJKE VRAAG
nr. 492
van ANNICK LAMBRECHT
datum: 17 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanleg fietspaden  -  Stand van zaken
Om zo veel mogelijk mensen op de fiets te krijgen, zijn goede en veilige fietspaden cruciaal. 
Het aanleggen of heraanleggen van fietspaden in Vlaanderen is daarbij prioritair.
1. Graag een overzicht van het aantal kilometer nieuwe of vernieuwde fietspaden in 
Vlaanderen in 2023 langs gewestwegen, opgedeeld per provincie.
a) Over hoeveel en welke projecten ging het, opgedeeld per provincie?
b) Welk investeringsbedrag stond daartegenover? Graag een overzicht per provincie 
en per project.
c) Hoeveel van die fietspaden voldoet aan het fietsvademecum? Over hoeveel 
procent gaat het? 
2. Graag een overzicht van het aantal kilometer nieuwe of vernieuwde fietspaden in 
Vlaanderen gepland in 2024 langs gewestwegen, opgedeeld per provincie.
a) Over hoeveel en welke projecten gaat het, opgedeeld per provincie?
b) Welk investeringsbedrag staat daartegenover? Graag een overzicht per provincie 
en per project.
c) Hoeveel kilometer van die fietspaden zal voldoen aan het fietsvademecum? Over 
hoeveel procent gaat het? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 492 van 17 januari 2024
van ANNICK LAMBRECHT
Hieronder vindt u een overzicht van de vastleggingskredieten (‘VAK fiets’) en de 
fietskilometers (‘km FP’) voor de projecten van het Agentschap Wegen en verkeer (AWV) 
in het GIP 2023, op basis van de vastleggingskredieten voor 2023 en opgedeeld per 
provincie. 
Zoals u weet, is dit een momentopname. Bovendien betreffen dit enkel de cijfers voor 
AWV, niettegenstaande ook andere entiteiten binnen het beleidsdomein MOW bijdragen 
aan het fietsnetwerk (zoals De Werkvennootschap en De Vlaamse Waterweg).
Voor een overzicht van de hieraan gekoppelde projecten, zie bijlage.
VAK fiets 
AWV 
(miljoen 
euro)A L O-V V-B W-V Horizontale 
afdelingenTotaal
2023 43,266 48,085 24,345 15,268 12,659 32,658 176,28
km FP o.b.v. VAK
 A L O-V V-B W-V Totaal
2023 12,8 11,340 20,6 12,640 10,3 67,68
Het definitieve GIP 2024 wordt in de komende weken afgewerkt. De gevraagde gegevens 
voor 2024 kunnen nu dan ook niet worden weergegeven.
Bij de opmaak van de ontwerpen van de projecten wordt steeds maximaal rekening 
gehouden met de vigerende ontwerprichtlijnen, zoals o.a. die van het Vademecum 
fietsvoorzieningen.
BIJLAGE
Overzicht projecten
