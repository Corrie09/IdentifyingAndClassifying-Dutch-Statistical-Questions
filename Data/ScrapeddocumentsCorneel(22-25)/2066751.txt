title: VRT-programma De Afspraak - Grensoverschrijdend gedrag animatoren
thema: Media
Welzijn en Gezin
pdf link: https://docs.vlaamsparlement.be/pfile?id=2066751
thema link: https://www.vlaamsparlement.be/parlementaire-documenten/schriftelijke-vragen/1829996
SCHRIFTELIJKE VRAAG
nr. 1
van FREYA PERDAENS
datum: 19 juli 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT-programma De Afspraak  -  Grensoverschrijdend gedrag animatoren
Op maandag 17 juni werd in De Afspraak een gesprek gehouden met auteur Dimitri 
Verhulst naar aanleiding van de lancering van zijn nieuwste boek. Dat boek handelt over 
een animator in een vakantieresort.
De man was zelf in het verleden animator en klapte uit de biecht over hoe het er soms aan 
toe ging in zo’n resorts. Ik citeer uit zijn passage: “We hadden een pot met zwart geld. En 
een vast inkomen, dat was 500 euro. Dat was niet veel. Maar naargelang je met meer 
vrouwen sliep, kreeg je daar in het zwart nog een beetje bij (bonussen, red.). Als je met 
meisjes van jonger dan 16 naar bed ging, was het een dubbele bonus. Want de redenering 
van de chef was: als de kinderen content zijn dan keren de ouders volgend jaar terug.”
Hij deed die uitspraken overigens ook al op 1 juni in een interview met De Morgen. Verhulst 
ontkende aan deze praktijken te hebben deelgenomen, maar belangrijker is hoe de VRT 
met dergelijke zaken omgaat.
1. Werd er na de uitzending van De Afspraak door de redactie of de VRT een analyse 
gemaakt van de aanpak op het moment zelf van zulke uitspraken en van het omgaan 
met het debat dat door deze uitspraken werd gestart? Zo ja, wat leverde die analyse 
op?
2. Werd er door de redactie nagegaan of er een link naar hulplijnen gegeven moest 
worden?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 1 van 19 juli 2024
van FREYA PERDAENS
1. De VRT laat me weten dat de redactie elke uitzending bespreekt van De Afspraak om te 
bekijken wat goed/minder goed was. Dat was ook na deze uitzending het geval. In haar 
antwoord verwijst VRT ook graag naar de reactie van de nieuwsombudsman in deze. Uw 
vraag aan de nieuwsombudsman: "Was De Afspraak te mild voor uitspraak Dimitri Verhulst 
over seks met jonge meisjes?" | VRT NWS: nieuws
2. De Afspraak is een live programma, het is niet zo dat de verwijzing naar hulplijnen 
standaard voorzien wordt. Dat is wél het geval als op voorhand duidelijk is dat een gevoelig 
onderwerp aangesneden wordt. Zowel de presentator als de studiogasten werden in deze 
situatie overvallen door de getuigenis van Dimitri Verhulst. Tijdens de uitzending was het 
ongeloof van zowel presentator als studiogasten duidelijk. 
