title: Evolutie landgebruik - Provincies
thema: Ruimtelijke ordening
pdf link: https://docs.vlaamsparlement.be/pfile?id=2060346
thema link: https://www.vlaamsparlement.be/parlementaire-documenten/schriftelijke-vragen/1813633
SCHRIFTELIJKE VRAAG
nr. 452
van MIEKE SCHAUVLIEGE
datum: 18 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Evolutie landgebruik  -  Provincies
In opdracht van Omgeving Vlaanderen werd in 2023 de studie 'Landgebruik en 
ruimtebeslag in Vlaanderen, toestand 2022' gepubliceerd door het Vlaamse Instelling voor 
Technologisch Onderzoek (VITO). Het rapport beschrijft de ontwikkeling van het 
landgebruiksbestand voor het referentiejaar 2022 voor Vlaanderen. Het is het resultaat 
van een voortschrijdende ontwikkeling en is gebaseerd op de combinatie van de in 
Vlaanderen best beschikbare ruimtelijke info. Het rapport bevat ook de evolutie van de 
verschillende landgebruikscategorieën in de periode 2013-2022, en uitgesplitst over de 
verschillende periodes: 2013-2016, 2016-2019 en 2019-2022.
Kan de minister de cijfers van de evolutie van de verschillende landgebruikscategorieën in 
de periode 2013-2022, en uitgesplitst over de verschillende periodes: 2013-2016, 2016-
2019 en 2019-2022 ook per provincie geven? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 452 van 18 maart 2024
van MIEKE SCHAUVLIEGE
De data van de landgebruikskaart worden door het Departement Omgeving verspreid als 
open data (voor toestanden 2013, 2016, 2019 en 2022) en zijn raadpleegbaar via Geopunt 
Datavindplaats:
https://www.vlaanderen.be/datavindplaats/catalogus/landgebruik-vlaanderen-toestand-
2022 
Het Departement Omgeving maakte ook een overeenkomst met de provinciebesturen  om 
op basis van dezelfde open data de oppervlaktecijfers m.b.t. het landgebruik aan te bieden 
via de webtoepassing van Provincies in Cijfers. Hierbij kunnen de cijfers geaggregeerd 
worden op verschillende administratieve en bestuurlijke niveaus, uiteraard ook op de 
provinciegrenzen zelf.
De cijfers m.b.t. het landgebruik zijn raadpleegbaar via volgende directe link: 
https://provincies.incijfers.be/databank?workspace_guid=ba3a0e5c-7e71-4bab-b8fe-
f21daa8ba94f
Ook de specifieke cijfers m.b.t. het ruimtebeslag zijn op gelijkaardige manier ontsloten:
https://provincies.incijfers.be/databank?workspace_guid=99573934-0468-4f71-916b-
52e5aceb6305 
