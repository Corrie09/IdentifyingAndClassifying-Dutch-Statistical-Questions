title: Brusselsesteenweg Ninove - Onveilige verkeerssituatie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2047098
thema link: https://www.vlaamsparlement.be/parlementaire-documenten/schriftelijke-vragen/1803707
SCHRIFTELIJKE VRAAG
nr. 685
van ILSE MALFROOT
datum: 15 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Brusselsesteenweg Ninove  -  Onveilige verkeerssituatie
In de week van 16 oktober 2024 werd een melding gedaan bij het Agentschap Wegen en 
Verkeer (AWV) over een onveilige situatie en slechte staat van het wegdek langs de 
Brusselsesteenweg 592-574 in Ninove. De kasseien liggen er slecht en oneffen bij, 
waardoor ze een gevaar vormen voor voetgangers en fietsers. Zelf deed ik daarvan ook 
melding, maar ontving het volgende antwoord van het agentschap:
“Beste mevrouw Malfroot, we moeten u vragen om u met uw vragen tot onze minister te 
richten. We spraken met onze minister af dat vragen van parlementsleden rechtstreeks via 
de hiervoor geijkte kanalen zouden verlopen. Wel geven we uw melding over deze situatie 
langs de Brusselsesteenweg, ter hoogte van de bushalte, alvast door aan onze 
wegentoezichter ter controle.”
1. Welke acties werden al ondernomen om de problemen langs de Brusselsesteenweg in 
Ninove aan te pakken?
2. Wat waren de conclusies van de wegentoezichter?
3. Wat is de timing van de herstellingswerken?
4. Heeft de minister daarover contact gehad met de stad Ninove? Zo ja, wat was het 
resultaat van dat overleg? Graag een toelichting.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 685 van 15 februari 2024
van ILSE MALFROOT
1. De wegentoezichter heeft ter plaatse het probleem onderzocht. Op basis van het 
“Kabel- en Leidinginformatieportaal” kon Fluvius gecontacteerd worden. De stad werd 
geïnformeerd. 
2. De conclusie is dat de problemen werden veroorzaakt door de nutsmaatschappijen. De 
gasmaatschappij werd hierover gecontacteerd en werd gevraagd om de toestand te 
herstellen. Die heeft hierop positief gereageerd en zal het nodige ondernemen.
3. De timing wordt bepaald door Fluvius.
4. Er vond geen overleg plaats. De betrokken instantie werd gecontacteerd voor verder 
gevolg (zie het antwoord op deelvraag 2). De stad werd hiervan op de hoogte gebracht 
door mijn administratie.
