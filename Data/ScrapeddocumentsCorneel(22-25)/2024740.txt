title: Aanpak zwarte verkeerspunten - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024740
thema link: https://www.vlaamsparlement.be/parlementaire-documenten/schriftelijke-vragen/1786087
SCHRIFTELIJKE VRAAG
nr. 369 
van PETER VAN ROMPUY
datum: 7 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanpak zwarte verkeerspunten  -  Stand van zaken
Elk jaar stellen het Departement Mobiliteit en Openbare Werken (DMOW) en het 
Agentschap Wegen en Verkeer (AWV) een dynamische lijst met gevaarlijke punten op. Die 
is gebaseerd op de ongevallencijfers van de voorgaande drie jaren. Aan elke fietser, 
voetganger of bromfietser wordt een verhogingsfactor van 1,7 toegekend. Eenmaal 15 
punten gescoord, komt het kruispunt op een zwarte lijst. 
1. Kan de minister een overzicht geven per provincie van:
a) het aantal zwarte punten per provincie op dit moment? 
Bijkomend opgesplitst per provincie:
i. Hoeveel van die zwarte punten worden op dit moment aangepakt en welk 
budget staat daar tegenover?
ii. Hoeveel van die zwarte punten worden op korte termijn aangepakt en welk 
budget staat daar tegenover?
iii. Hoeveel van die zwarte punten zijn nu nog in voorbereiding (opmaak 
plannen/enz.) en welk budget staat daartegenover? 
b) Kan er een overzicht worden gegeven van het budget per provincie dat naar de 
aanpak van de zwarte punten gaat in de periode 2015-2026? 
2. Graag ontvang ik een overzicht van de vooruitgang/achteruitgang van de Vlaams-
Brabantse zwarte punten in de afgelopen periode (2015-2026).
3. Graag ontvang ik een actuele lijst met alle gevaarlijke punten in Vlaams-Brabant, 
inclusief volgende elementen:
a) exacte locatie;
b) huidige stand van zaken;
c) uitgetrokken budget/noodzakelijk budget;
d) timing (op welke termijn beoogt de minister die punten aan te pakken?);
e) betrokken partners.
4. Wat is de verhouding van het aantal zwarte en grijze zones/verkeersknooppunten per 
provincie?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 369 van 7 december 2023
van PETER VAN ROMPUY
1. Op de dynamische lijst gevaarlijke punten van 2023 staan 258 punten. De stand van 
zaken in december 2023 was als volgt:
a) Er zijn 126 gevaarlijke punten in Antwerpen, 27 in Limburg, 62 in Oost-Vlaanderen, 
18 in Vlaams-Brabant en 25 in West-Vlaanderen.
i. Er zijn 22 gevaarlijke punten in uitvoering. Het geraamd budget voor deze 
gevaarlijke punten bedraagt bij benadering voorlopig € 10.7 miljoen.
ii. Er zijn werken gepland aan 15 gevaarlijke punten, voor een geraamd budget 
van zo’n € 10.1 miljoen.
iii. Er zijn 39 gevaarlijke punten in voorbereiding van werken, voor een 
voorlopig geraamd budget van € 10.8 miljoen.
b) Gevaarlijke punten zijn heel versnipperd doorheen het investeringsprogramma 
terug te vinden. Gevaarlijke punten worden soms via een kleine ingreep aangepakt, 
soms beslaat het een volledig project, soms worden (één of meerdere) gevaarlijke 
punten meegenomen als onderdeel van een groter project.
Hieronder kan u een overzicht terugvinden van de budgetten per provincie die 
uitgegeven werden aan verkeersveiligheid, waarvan de gevaarlijke punten deel 
uitmaken:
2. Het aantal gevaarlijke punten in de provincie Vlaams-Brabant op de dynamische 
gevaarlijke puntenlijsten 2018-2023 is als volgt geëvolueerd:
 
Dynamische 
gevaarlijke puntenlijst# gevaarlijke punten prov.
Vlaams-Brabant
2018 33
2019 26
2020 27
2021 23
2022 19
2023 18
3. Het gevraagde overzicht is toegevoegd als bijlage.
4. Het is niet mogelijk om een antwoord te formuleren op deze vraag, aangezien het 
onduidelijk is wat er bedoeld wordt met “grijze zones”.

BIJLAGE
Overzicht
