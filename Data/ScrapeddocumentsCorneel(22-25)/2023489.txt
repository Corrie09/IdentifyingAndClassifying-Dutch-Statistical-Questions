title: Autokeuringscentra - Verschillen tussen de gewesten
thema: Mobiliteit en Verkeer
pdf link: https://docs.vlaamsparlement.be/pfile?id=2023489
thema link: https://www.vlaamsparlement.be/parlementaire-documenten/schriftelijke-vragen/1786372
SCHRIFTELIJKE VRAAG
nr. 372 
van RITA MOORS
datum: 7 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Autokeuringscentra  -  Verschillen tussen de gewesten
Sinds de coronapandemie kampt het bestaande systeem van autokeuring met 
verschillende uitdagingen. Die uitdagingen hebben ondertussen bredere vragen 
opgeroepen over de algehele werking van de keuringscentra en het bijbehorende 
regelgevingskader. Vlaams minister van Mobiliteit en Openbare Werken Lydia Peeters 
onderzoekt daarom of een hervorming van het bestaande systeem mogelijk is. In 
afwachting daarvan werden er door de minister al enkele maatregelen genomen.
Om de wachtrijen bij de technische keuring aan te pakken en het aantal herkeuringen 
terug te dringen wordt voor een aantal gebreken een voertuig niet meer afgekeurd met de 
verplichting het gebrek binnen de 15 dagen of 3 maanden te laten herstellen. Het gebrek 
moet wel nog steeds zo snel mogelijk worden opgelost, maar zonder herkeuring. De 
eigenaar van de wagen krijgt dan tot de volgende periodieke keuring de tijd om het 
probleem op te lossen.
Autokeuringscentra werken over het algemeen binnen het kader van de Belgische 
wetgeving. Toch blijken er in de praktijk verschillen te zijn tussen de keuringscentra in de 
verschillende gewesten.
Is er al overleg geweest tussen de gewesten over de aanpassing van keuringsregels in 
Vlaanderen die een effect zouden hebben op de keuringscentra in WalloniÃ«/Brusselse 
Hoofdstedelijke Gewest en omgekeerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 372 van 7 december 2023
van RITA MOORS
Sinds de zesde staatshervorming werken de Vlaamse erkende keuringsondernemingen 
niet meer binnen het kader van de Belgische wetgeving, maar wel volgens de Vlaamse 
wetgeving.
Dat impliceert dat Vlaanderen haar eigen visie op de autokeuring kan uitwerken en 
implementeren. Omdat burgers echter de mogelijkheid hebben om hun voertuig in een 
ander gewest te laten keuren, is het voorlopig nodig om met de andere gewesten te 
overleggen wanneer er sprake is van een significante wijziging aan het keuringsgebeuren. 
Dat was zo bij de introductie van de deeltjestellertest om de roetfilterfraude tegen te 
gaan.
Belangrijke dossiers worden op het niveau van de ministers, zowel gewestelijk als 
federaal, besproken om na te gaan wat het standpunt is van de andere partijen en of er 
een gezamenlijk draagvlak is.
   
