title: Werknemers - Bijberoep en tweede job
thema: Werk
pdf link: https://docs.vlaamsparlement.be/pfile?id=2029903
thema link: https://www.vlaamsparlement.be/parlementaire-documenten/schriftelijke-vragen/1791470
SCHRIFTELIJKE VRAAG
nr. 130
van BOB SAVENBERG
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werknemers  -  Bijberoep en tweede job
Het aandeel van werknemers met een tweede baan lijkt in stijgende lijn te gaan. 
Logischerwijze is de verwachting dat het bij deeltijdse werknemers meer uitgesproken is 
dan bij degenen die voltijds werken. Inmiddels kunnen werknemers met minstens een 4/5 
job ook aan de slag via flexi-jobs. Onlangs bleek nog dat er in België inmiddels 120.000 
mensen een flexi-job uitoefenen.
1. Hoeveel Vlaamse werknemers hebben een tweede job: 
a) naast een voltijdse job in hoofdberoep; 
b) naast een deeltijdse job? 
Cijfers voor beide graag opgesplitst naar: 
- onderwijsniveau; 
- gender; 
- burgerlijke stand (alleenstaande, samenwonend met partner zonder kinderen, 
samenwonend met partner en 1 kind, samenwonend met partner en 2 kinderen, 
samenwonend met partner en 3 of meer kinderen, hoofd eenoudergezin, overige); 
- leeftijd (-25, 25-58, 58+); 
- statuut (werknemer, zelfstandige, ambtenaar, vrij beroep). 
Graag de recentst beschikbare cijfers.
2. a) Hoe is het aandeel van werknemers met een tweede job geëvolueerd de afgelopen 
vijf jaar ten opzichte van de meest recent beschikbare cijfers? 
b) Heeft de groeiende krapte op de arbeidsmarkt een rechtstreekse impact op de 
ontwikkeling van het aantal mensen dat een bijberoep opstart of een tweede job 
aanvaardt?
3. In welke sectoren zijn mensen met een tweede job actief in hoofdberoep? Graag een 
onderverdeling naar publieke sector, bouw en industrie en dienstensector. 
4. In welke sectoren zijn mensen vooral actief in hun tweede job? 
5. a) In welk statuut beoefenen de betrokkenen hun tweede job (regulier loontrekkend, 
flexi-job of zelfstandig bijberoep)? 
b) Hoeveel werknemers verrichten hun tweede job of bijberoep via uitzendarbeid?
6. Zijn er, gelet op de groeiende krapte op de arbeidsmarkt, indicaties dat het aantal 
overuren dat wordt gepresteerd door vaste werknemers is toegenomen? 
7. Hoeveel tijdelijk werklozen hebben tijdelijk een job bij een andere werkgever aanvaard 
sinds de covidpandemie is uitgebroken in maart 2020?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 130 van 21 december 2023
van BOB SAVENBERG
1. Alle gegevens zijn gebaseerd op de EAK (Statbel). De beschikbare cijfers zijn gebaseerd 
op het eerste kwartaal van 2023, net zoals een eerdere schriftelijke vraag rond dit 
thema ( SV 671 2022/2023). Omwille van mogelijke seizoenseffecten zou het 
onverstandig zijn kwartaalcijfers te vergelijken. Volledige cijfers voor 2023 worden 
weliswaar pas beschikbaar in het tweede kwartaal van 2024. Zie de tabellen 
onderstaand voor de gevraagde verdelingen. Huishoudtype is niet beschikbaar voor het 
eerste kwartaal van 2023. In eerdere parlementaire vragen rond dit thema (bv. SV 870 
2021/2022) kan deze verdeling wel worden teruggevonden, voor een ander jaar 
weliswaar.
a) 103.000
b) 74.000
Tabel 1. Regime hoofdjob naar opleidingsniveau
  Kortgeschoold Middengeschoold Hooggeschoold Totaal
Aantal 5.000 40.000 59.000 103.000Voltijds% 4,5% 38,6% 56,9% 100,0%
Aantal 7.000 24.000 43.000 74.000Deeltijds% 8,9% 32,5% 58,6% 100,0%
Aantal 11.000 64.000 102.000 177.000Totaal% 6,4% 36,1% 57,6% 100,0%
Tabel 2. Regime hoofdjob naar geslacht
  Man Vrouw  
Aantal 68.000 35.000 103.000Voltijds% 66,0% 34,0% 100,0%
Aantal 26.000 48.000 74.000Deeltijds% 35,7% 64,3% 100,0%
Aantal 95.000 83.000 177.000Totaal% 53,4% 46,6% 100,0%
Tabel 3. Regime hoofdjob naar statuut
  Werknemer Ambtenaar Zelfstandig Totaal
Aantal 62.000 22.000 19.000 103.000Voltijds% 60,5% 21,3% 18,2% 100,0%
Aantal 47.000 17.000 10.000 74.000Deeltijds% 63,0% 23,0% 13,2% 100,0%
Totaal Aantal 109.000 39.000 29.000 177.000
% 61,5% 22,0% 16,1% 100,0%
Tabel 4. Regime hoofdjob naar leeftijd
  18-24 25-58 58+ Totaal
Aantal 8.000 88.000 7.000 103.000Voltijds% 7,9% 85,5% 6,6% 100,0%
Aantal 10.000 56.000 9.000 74.000Deeltijds% 12,9% 75,1% 11,9% 100,0%
Aantal 18.000 144.000 16.000 177.000Totaal% 10,0% 81,2% 8,8% 100,0%
2. a) Het aandeel personen met een tweede job lag in 2022 op hetzelfde niveau als in 
2019. Er is dus enkel een stijging op te merken ten opzichte van 2018. Het effect 
van corona is weliswaar duidelijk zichtbaar in 2020 en 2021. In het eerste kwartaal 
van 2023 lag het aandeel personen met een tweede job bovendien opnieuw iets 
hoger: 5,8%. 
Tabel 5. Evolutie aantal en aandeel personen met tweede job
Jaartal Aantal %
2018 140000 4,8%
2019 165000 5,6%
2020 148000 5,1%
2021 141000 4,8%
2022 170000 5,6%
b) Op basis van beschrijvende data is het onmogelijk om na te gaan of de groeiende 
krapte op de arbeidsmarkt een rechtstreekse impact heeft op de ontwikkeling van 
het aantal mensen dat een bijberoep opstart of een tweede job aanvaardt. Het feit 
dat voornamelijk hooggeschoolden en middengeschoolden een tweede job 
uitoefenen, doet wel vermoeden dat het merendeel van de tweedejobbers dit niet 
per se doet vanuit financiële onzekerheid.
3. Tabel 6. Regime hoofdjob naar sector
  Secundair Tertiair Quartair Totaal
Aantal 19.000 46.000 38.000 103.000Voltijds% 18,4% 44,1% 36,8% 100,0%
Aantal 7.000 26.000 40.000 74.000Deeltijds% 9,5% 35,7% 54,3% 100,0%
Aantal 26.000 72.000 78.000 177.000Totaal% 14,7% 40,6% 44,1% 100,0%
4. Bovenstaande verdeling naar sector is niet beschikbaar voor de tweede jobs in de EAK. 
Wel kan een overzicht worden gegeven van de sectoren waar de meeste jobs worden 
uitgevoerd naar NACE (Tabel 7).
Tabel 7. Sectoren met de meeste tweede jobs.
15.000 F Bouwnijverheid
8,6%
18.000 G Groot- en detailhandel; reparatie van auto's en motorfietsen
10,2%
16.000 I Verschaffen van accommodatie en maaltijden
9,0%
15.000 M Vrije beroepen en wetenschappelijke en technische activiteiten
8,6%
18.000 N Administratieve en ondersteunende diensten
10,3%
25.000 P Onderwijs
14,2%
17.000 Q Menselijke gezondheidszorg en maatschappelijke dienstverlening
9,7%
5. a) Tabel 8. Statuut van de tweede job
 Aantal %
Werknemer 43000 24,0
Ambtenaar 18000 10,1
Zelfstandig 113000 63,7
Totaal 177000 100,0
b) Het aandeel jobs dat wordt uitgevoerd via een uitzendkantoor kan niet worden 
afgeleid uit EAK.
6. Het aantal overuren dat een persoon werkt, is momenteel niet beschikbaar in EAK.
7. Er is geen inzicht in het aantal tijdelijk werklozen dat tijdelijk een job bij een andere 
werkgever heeft gevonden sinds de covidpandemie.
