title: Starters en stoppers kinderopvang - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2052525
thema link: https://www.vlaamsparlement.be/parlementaire-documenten/schriftelijke-vragen/1811419
SCHRIFTELIJKE VRAAG
nr. 282
van ILSE MALFROOT
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Starters en stoppers kinderopvang  -  Stand van zaken
Met mijn schriftelijke vraag nr. 483 van 30 maart 2022 en nr. 307 van 13 januari 2023 
peilde ik al naar het aantal starters en stoppers in de kinderopvang. De vele sluitingen van 
kinderdagverblijven en de opstart van de vervangcapaciteit bracht veel verandering in het 
kinderopvanglandschap. 
1. Graag een overzicht in Excel van de starters met vermelding van het aantal vergunde 
plaatsen voor het jaar 2022 tot nu. Gelieve daarbij de startdatum, het 
vergunningstype, de organisator, het aantal plaatsen, het vestigingsnummer en de 
subsidietrap te vermelden. Verwijzing naar de website van Opgroeien is daarbij niet 
voldoende, omdat de cijfers niet behouden worden als de website van Opgroeien 
verandert. 
2. Graag een overzicht in Excel van alle stoppers per jaar voor 2022 tot nu met 
vermelding van de startdatum, het vergunningstype, de organisator, het aantal 
vergunde plaatsen, het vestigingsnummer en de subsidietrap. Verwijzing naar de 
website van Opgroeien of Cohbrah is niet voldoende, daar de cijfers niet behouden 
worden als de website van Opgroeien verandert. 
3. Graag een overzicht in Excel van het aantal stoppers per jaar voor 2022 tot nu, met 
vermelding van de organisator, de naam van de voorziening, het vestigingsnummer 
en de reden van stopzetting.
4. Graag een overzicht in Excel van het aantal overnames per jaar voor 2022 tot nu, 
opgedeeld per voorziening met vermelding van de naam van de voorziening die stopt, 
de naam van de voorziening die overneemt, de naam van de organisator die stopt, de 
organisator die overnemer is, het vergunningstype, het aantal plaatsen, het adres en 
de subsidietrap. Daarbij wens ik het belang van correcte informatie en het recht op 
openbaarheid te benadrukken om de gegevens aangeleverd te krijgen zoals 
opgevraagd.
5. Hoe evalueert de minister die cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 282 van 8 maart 2024
van ILSE MALFROOT
1-3.Een overzicht van het aantal starters en stoppers is weergegeven op de website van 
Opgroeien: https://www.opgroeien.be/cijfers-en-publicaties/kinderopvang-babys-en-
peuters/cijfers-op-maat-0
Deze cijfers blijven onveranderd, ook bij veranderende website.
Gegevens voor 2023 zijn pas in de loop van kwartaal 2 2024 gekend.
De belangrijkste redenen om te stoppen in 2022 zijn: ouderdom/pensioen (15,54%), 
nieuwe uitdaging (13,55%), gezondheidsredenen (13,06%) of omwille van werken in 
andere locatie (11,07%). 
Een overzicht van het aantal gesubsidieerde plaatsen bij starters en stoppers kan niet 
weergeven worden. Subsidies worden aan organisatoren gegeven om in een bepaalde 
regio (subsidiegroep) in te zetten. Deze capaciteiten zijn niet eenduidig te linken aan 
locatiegegevens.
4. Een rechtstreekse link tussen de overlater en overnemer is niet beschikbaar. De 
gegevens in onderstaande tabel beperken zich tot algemene gegevens over het aantal 
overnames.
Gegevens over 2022 zijn te vinden in antwoord op schriftelijke vraag 307 van 13 
januari 2023.
Gezinsopvang GroepsopvangGroepsopvang 
samenwerkingTotaal
JaarAantal 
locatiesCapaciteitAantal 
locatiesCapaciteitAantal 
locatiesCapaciteitAantal 
locatiesCapaciteit
2023 74 525 64 1472 5 60 143 2056
5. De meeste starters en stoppers zijn er in de gezinsopvang. 
Er worden jaarlijks locaties overgenomen, in 2023 zijn er meer locaties overgenomen 
dan in 2022, maar het aantal overgenomen locaties in 2022 lag laag. Deze dynamiek 
zorgt voor minder organisatoren die gemiddeld meer capaciteit per organisator 
vertegenwoordigen.
