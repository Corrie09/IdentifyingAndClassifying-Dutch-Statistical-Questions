title: Verkeersknooppunt E314/N26 Herent - Ontwerp reorganisatie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082799
thema link: https://www.vlaamsparlement.be/parlementaire-documenten/schriftelijke-vragen/1836313
SCHRIFTELIJKE VRAAG
nr. 47
van ARNOUT COEL
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Verkeersknooppunt E314/N26 Herent  -  Ontwerp reorganisatie
In mijn schriftelijke vraag nr. 1659 van 14 september 2023 aan toenmalig bevoegd 
minister Peeters over de herinrichting van de Nieuwe Mechelsesteenweg tussen de E314 
en de Leuvense Ring, antwoordde minister Peeters dat het ontwerp, inclusief technische 
details en plannen, nog verder uitgewerkt moest worden. Ook moesten er nog gronden 
worden aangekocht om het huidige ontwerp te kunnen realiseren, moest nog een 
aanbestedingsdossier worden opgemaakt en een omgevingsvergunning worden 
aangevraagd.
1. Wat is de huidige stand van zaken van dit project? Zijn de nodige gronden aangekocht?
2. Is er al een (indicatieve) timing voor het vervolgtraject van het project?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 47 van 24 oktober 2024
van ARNOUT COEL
1. Op het grondgebied van Herent wordt momenteel het plan met een 
dubbelrichtingsfietspad verder uitgewerkt. Er wordt verwacht dat de studie in het 
voorjaar afgerond kan worden. 
Nadien wordt het aangepast onteigeningsplan opgemaakt en wordt de formele 
onteigeningsprocedure opgestart. 
2. Momenteel wordt het dossier verder voorbereid. Er is nog geen concrete timing voor 
het vervolgtraject. Dit project zal mee bekeken worden in het geheel van het meerjarig 
investeringsprogramma (GIP).
