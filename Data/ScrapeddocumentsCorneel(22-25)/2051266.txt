title: Uitbreiding luchthaven Luik - Stand van zaken
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2051266
thema link: https://www.vlaamsparlement.be/parlementaire-documenten/schriftelijke-vragen/1809059
SCHRIFTELIJKE VRAAG
nr. 399
van INEZ DE CONINCK
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Uitbreiding luchthaven Luik  -  Stand van zaken
In haar antwoord op de schriftelijke vraag nr. 659 van 12 april 2023 van collega Keulen 
schetste de minister de stand van zaken van het dossier rond de mogelijke uitbreiding van 
de luchthaven van Luik. Ter opvolging heb ik de volgende vragen:
1. Kan de minister de laatste stand van zaken van dit dossier nader schetsen?
2. Welke stappen werden er sinds april 2023 door de Vlaamse Regering gezet in dit 
dossier?
3. Hoe ziet de minister het verdere vervolg van dit dossier?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 399 van 1 maart 2024
van INEZ DE CONINCK
1. De procedure over het verzoekschrift tot nietigverklaring van de in beroep verleende 
vergunning voor de luchthaven van Luik, ingediend namens het Vlaamse Gewest bij de 
Raad van State, is hangende. In juni 2023 werd namens het Waalse Gewest een 
memorie van antwoord ingediend. In augustus 2023 werd vervolgens namens het 
Vlaamse Gewest een memorie van wederantwoord ingediend. Sindsdien is het wachten 
op het auditoraatsverslag, dat ik tot op heden nog niet heb verkregen.
2. Op initiatief van de gemeente Riemst wordt intussen, samen met de andere gemeenten 
die betrokken zijn in deze procedure, actie ondernomen om bijkomende informatie te 
bekomen van het Waalse Gewest in dit dossier. Meer specifiek trachten de betrokken 
Vlaamse partijen zo van het Waalse Gewest meer transparantie te verkrijgen over de 
hinder en vliegprocedures. 
3. Ik wens allereerst het auditoraatsverslag af te wachten.
