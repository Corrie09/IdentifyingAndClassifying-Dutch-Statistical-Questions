title: Lerarenopleiding - Studenten met een functiebeperking
thema: Gelijke kansen
Onderwijs en Vorming
pdf link: https://docs.vlaamsparlement.be/pfile?id=2080014
thema link: https://www.vlaamsparlement.be/parlementaire-documenten/schriftelijke-vragen/1833262
SCHRIFTELIJKE VRAAG
nr. 24
van LOES VANDROMME
datum: 15 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Lerarenopleiding  -  Studenten met een functiebeperking
Voor een kwaliteitsvol onderwijs is een divers lerarenkorps dat voeling heeft met alle 
leerlingen van groot belang. In onderzoeken wordt vaak verwezen naar de leerkracht als 
rolmodel voor de leerlingen. Helaas beschikken we niet over uitgebreid cijfermateriaal als 
het gaat over diversiteit in de klas. Het aantal studenten dat bij het Vlaams Agentschap 
voor Personen met een Handicap (VAPH) het recht heeft geopend op een tegemoetkoming, 
de VAPH-indicator, wordt wel gemonitord.
Over de studenten met een handicap op basis van de VAPH-indicator in een 
lerarenopleiding, had ik graag antwoord op volgende vragen. In mijn schriftelijke vraag nr. 
61 van 18 oktober 2022 aan minister Weyts vroeg ik al cijfers over het thema op.
1. Kan de minister een overzicht geven van het aantal en het percentage studenten met 
een handicap op basis van de VAPH-indicator die instroomden in een lerarenopleiding 
tijdens de voorbije vijf academiejaren? Graag een onderverdeling per jaar, per soort 
lerarenopleiding en per provincie. En graag de gegevens aanvullen bij de cijfers van 
die schriftelijke vraag.
2. Kan de minister een overzicht geven van het aantal en het percentage studenten met 
een handicap op basis van de VAPH-indicator die een diploma behaalden in de 
lerarenopleiding tijdens de voorbije vijf academiejaren? Graag een onderverdeling per 
jaar, per soort lerarenopleiding en per provincie. En graag de gegevens aanvullen bij 
de cijfers van die schriftelijke vraag.
3. Uit het antwoord op bovenvermelde schriftelijke vraag blijkt dat de minister niet 
beschikte over de gegevens van studenten met een functiebeperking volgens de 
definitie die de Vlaamse Onderwijsraad (Vlor) hanteert. 
Worden die gegevens inmiddels wel bijgehouden?
Zo ja, dan graag de cijfers voor de academische lerarenopleiding en de professionele 
bacheloropleidingen die toegang geven tot het lerarenberoep voor de laatste 5 
academiejaren, onderverdeeld volgens het aantal startende studenten 
(generatiestudenten en trajectstarters), studenten over de opleiding, en het aantal 
uitgereikte diploma’s in een academiejaar.
Zo niet, heeft de minister plannen om die gegevens voortaan wel te monitoren?
4. Hoe zet de minister heel specifiek in op een betere werving van potentiële studenten 
en op het aantrekken van sterke profielen binnen de doelgroep van studenten met een 
functiebeperking voor de lerarenopleiding? Zijn er extra initiatieven die zullen worden 
ontwikkeld?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 24 van 15 oktober 2024
van LOES VANDROMME
1-2.Voor de vragen 1 en 2 verwijs ik graag door naar de Monitor Lerarenopleiding. De 
gevraagde cijfers zijn daarin beschikbaar en exporteerbaar als tabel.
Hierbij merk ik op dat de cijfers over het aantal studenten met een functiebeperking 
maar beschikbaar zijn t.e.m. academiejaar 2022-2023. Voor het academiejaar 2023-
2024 is het wachten tot 2025 omdat deze gegevens eerst dienen aangeleverd te 
worden door het Vlaams Agentschap voor Personen met een Handicap (VAPH). 
3. De definitie van functiebeperking die wordt gehanteerd in de Beleidsdatabank Hoger 
Onderwijs is die gehanteerd door het VAPH. 
 
4. In de beleidsnota onderwijs geef ik aan dat we ervoor willen zorgen dat iedereen met 
de ambitie om les te geven een kwalitatieve en sterke opleiding moet kunnen volgen. 
Dit geldt ook voor personen met een functiebeperking. 
We zien erop toe dat de lerarenopleidingen voldoet aan de regelgeving rond 
toegankelijkheid zodat dit alvast geen hindernis kan zijn. 
