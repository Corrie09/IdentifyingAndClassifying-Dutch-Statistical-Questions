title: Au-pairstatuut - Controle gastgezinnen
thema: Werk
pdf link: https://docs.vlaamsparlement.be/pfile?id=2042944
thema link: https://www.vlaamsparlement.be/parlementaire-documenten/schriftelijke-vragen/1800602
SCHRIFTELIJKE VRAAG
nr. 225
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Au-pairstatuut  -  Controle gastgezinnen
Het ontbreken van een volwaardig au-pairstatuut leidt ertoe dat dat specifieke type van 
huispersoneel zich in een zeer kwetsbare positie bevindt. Om eventuele misbruiken vast 
te stellen, worden controles uitgevoerd bij gastgezinnen. 
1. Graag een overzicht van het aantal controles in 2023 bij gastgezinnen. 
2. Werden de controles zelf geïnitieerd of door een melding van anderen? 
3. In hoeveel gevallen werd misbruik vastgesteld? Over welk soort misbruiken gaat het? 
Graag de cijfers voor 2023 met opdeling naar type misbruik. 
4. Hoeveel processen-verbaal werden ter zake opgemaakt? 
5. Heeft de minister zicht op de (rechterlijke) uitspraak van de inbreuken die vastgesteld 
werden in 2022? Zo ja, wat waren de sancties?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 225 van 2 februari 2024
van AXEL RONSE
1. In 2023 werden er door de Vlaamse sociale inspectie 36 onderzoeken uitgevoerd naar 
de naleving van de regelgeving betreffende het au pair-statuut. 
2. De aanleiding van de controles bij gastgezinnen was divers:
Oorsprong controles 2023
Aanvraag dienst economische migratie 11
Kantschrift 3
Klacht 8
Melding 2
Spontane Controle 12
Totaal 36
3. Er werden in 13 van deze 36 onderzoeken inbreuken vastgesteld. 
Hieronder worden de diverse vastgestelde inbreuken in kaart gebracht. Merk op dat in 
één onderzoek meerdere inbreuken kunnen worden vastgesteld.
Soort inbreuk 2023
Illegaal verblijf en geen arbeidskaart 3
Geen arbeidskaart 1 Algemeen
Overheid op een dwaalspoor brengen 1
Art 24 (definitie au pair) 1
Art 25,5° (cursus gewesttaal) 2
Art 26,2° (< 6j => opvang voorzien) 1
Art 26,4° (zakgeld) 1
Art 26,6° (Privé kamer) 1Voorwaarden
Art 27 (meer dan 4u/d of 20u/week) 8
 Totaal aantal inbreuken 19
4. De Vlaamse sociale inspectie stelde naar aanleiding van bovenstaande vaststellingen 
5 pro justitia’s en 8 waarschuwingen op.
5. Sinds de inwerkingtreding van het samenwerkingsakkoord van 2 februari 20181 valt 
de sanctionering van inbreuken met betrekking tot het au pairstatuut tot de federale 
bevoegdheid (dienst administratieve geldboeten van de Federale Overheidsdienst 
1 Samenwerkingsakkoord tussen de Federale Staat, het Waals Gewest, het Vlaams Gewest, het Brussels-
Hoofdstedelijk Gewest en de Duitstalige Gemeenschap met betrekking tot de coördinatie tussen het beleid 
inzake de toelatingen tot arbeid en het beleid inzake de verblijfsvergunningen en inzake de normen betreffende 
de tewerkstelling en het verblijf van buitenlandse arbeidskrachten
Werkgelegenheid Arbeid en Sociaal Overleg). Mijn administratie beschikt niet over de 
gevraagde gegevens. 
