title: Fietssnelweg F34 en omvorming N34 Brugge - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062190
thema link: https://www.vlaamsparlement.be/parlementaire-documenten/schriftelijke-vragen/1813772
SCHRIFTELIJKE VRAAG
nr. 785
van MERCEDES VAN VOLCEM
datum: 19 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietssnelweg F34 en omvorming N34 Brugge  -  Stand van zaken
Naar aanleiding van mijn schriftelijke vraag nr. 1676 van 15 september 2022 betreffende 
de voortgang van de fietssnelweg F34 langs de N34 tussen Zeebrugge en Blankenberge, 
had ik graag bijkomend nog vragen gesteld. 
De conceptstudie werd uitgevoerd tussen 2019 en 2022. De volgende stap zijn de 
uitvoerings- en inrichtingsstudies per deelzone. Voor beide studies wordt telkens in een 
uitvoeringstermijn voorzien van één kalenderjaar.
1. Werd de aanbesteding voor de studie op het grondgebied van De Haan al in de markt 
gezet? 
a) Zo ja, hoeveel inschrijvers waren er?
b) Wanneer zal de studie aanvatten? 
2. Werd de aanbesteding voor de studie op het grondgebied van Zeebrugge-
Blankenberge al in de markt gezet? 
a) Zo ja, hoeveel inschrijvers waren er? 
b) Wanneer zal de studie aanvatten?  
3. Zullen problemen of vertragingen bij de ene studie of werkzaamheden van invloed zijn 
op de uitvoering van de andere? 
4. Graag een duidelijk overzicht van de verdere uitrol van dit dossier met een concrete 
timing per vervolgstap.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 785 van 19 maart 2024
van MERCEDES VAN VOLCEM
De aanbesteding voor de studie ontwerpend onderzoek doortocht De Haan N34y is 
intussen afgerond. Er waren vijf kandidaten. Weldra zal het startoverleg voor deze 
opdracht plaatsvinden. Daarna gaat een intensief traject van start om vanuit de mogelijke 
alternatieven een voorkeursalternatief te kiezen. Dat zal determinerend zijn voor het 
verdere verloop van het proces en meer zicht geven op een raming. 
De studie op het grondgebied van Zeebrugge-Blankenberge werd nog niet in de markt 
gezet. Op 7 maart 2024 vond een overleg plaats tussen AWV, Blankenberge en Brugge 
om de teksten van het studiebestek te finaliseren met het oog op de publicatie van de 
opdracht in de zomer, waarna de (ruimtelijke) impact, raming en nodige stappen concreter 
zullen kunnen worden ingevuld naarmate de studie vordert.
