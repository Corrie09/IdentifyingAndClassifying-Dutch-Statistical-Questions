title: Buitenschoolse kinderopvang - Locaties en plaatsen
thema: Welzijn en Gezin
pdf link: https://docs.vlaamsparlement.be/pfile?id=2011159
thema link: https://www.vlaamsparlement.be/parlementaire-documenten/schriftelijke-vragen/1774003
SCHRIFTELIJKE VRAAG
nr. 62
van ILSE MALFROOT
datum: 20 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Buitenschoolse kinderopvang  -  Locaties en plaatsen
In een aantal gemeenten voorziet het gemeentebestuur de buitenschoolse kinderopvang, 
van een kwaliteitslabel van het agentschap Opgroeien van de Vlaamse overheid. In 25 
gemeenten wordt de voor- en naschoolse opvang georganiseerd door een private actor, 
die gedeeltelijk wordt ondersteund door Opgroeien. Tot slot zijn er acht gemeenten zonder 
erkend aanbod, al wil dat niet noodzakelijk zeggen dat de schoolgaande jeugd nergens 
terecht kan.
1. Graag een overzicht per locatie (naam, adres organiserend bestuur, naam locatie, 
adres locatie, type opvang) en per provincie van voor- en naschoolse kinderopvang, 
en het aantal plaatsen dat zij vertegenwoordigen.
2. Graag een overzicht per lokaal bestuur van het aantal plaatsen voor schoolgaande 
kinderen per 100 kinderen.
3. Hoeveel plaatsen per 100 kinderen vindt de minister een redelijk aantal?
4. Hoe scoren de verschillende provincies volgens de minister in hun aanbod aan plaatsen 
per 100 kinderen? Hoe evalueert de minister dat per provincie?
5. In welke initiatieven voorziet de minister om extra plaatsen voor- en naschoolse 
opvang te creëren?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 62 van 20 oktober 2023
van ILSE MALFROOT
1. Een overzicht van gelabelde kleuteropvang is te verkrijgen via de kinderopvangzoeker: 
https://www.opgroeien.be/kinderopvangzoeker.
2. Een overzicht van het aantal gelabelde kleuteropvangplaatsen per 100 schoolgaande 
kinderen hebben we niet ter beschikking wegens weinig relevant. Het aanbod van 
buitenschoolse opvang en activiteiten gaat immers ruimer dan gelabelde 
kleuteropvang alleen. 
3. De lokale noden zijn zeer verschillend. Het decreet BOA legt de regierol bij de lokale 
besturen; zij hebben best zicht op de lokale context en kunnen van daaruit best 
inschatten wat nodig is. Het is aan de lokale besturen om de lokale behoeften in kaart 
te brengen en voldoende aanbod opvang en activiteiten te creëren, in samenwerking 
met de partners en het samenwerkingsverband. 
4. Zie vraag 3: het is aan de lokale besturen om vanuit hun regierol zicht te krijgen op 
de lokale situatie en noden. 
5. Zie vraag 3: het is de opdracht van de lokale besturen om vanuit hun regierol 
voldoende opvangplaatsen en activiteiten te creëren, in samenwerking met de lokale 
partners en het samenwerkingsverband.
