title: Subsidies volkstuinen - Projectaanvragen West-Vlaanderen (2)
thema: Natuur en Milieu
pdf link: https://docs.vlaamsparlement.be/pfile?id=2020253
thema link: https://www.vlaamsparlement.be/parlementaire-documenten/schriftelijke-vragen/1784379
SCHRIFTELIJKE VRAAG
nr. 175
van BRECHT WARNEZ
datum: 1 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidies volkstuinen  -  Projectaanvragen West-Vlaanderen (2)
Volkstuinen zijn particuliere tuinen die niet nabij de eigen woning liggen, gaande van 
moestuinen tot siertuinen. Volkstuinen zijn een populair alternatief voor mensen die over 
weinig buitenruimte beschikken. In Vlaamse dorpskernen groeit de behoefte aan kleine 
volksinitiatieven door de verdichting. Ook in stedelijke omgevingen gaat de populariteit 
van volkstuincomplexen in stijgende lijn, maar worden ze vaak bedreigd door stedelijke 
herstructurering. In Vlaanderen zijn verschillende verenigingen bezig met volkstuinparken, 
zoals de Tuinhier vzw, die maar liefst 210 afdelingen en 21.000 leden telt.
Een volkstuin kan dienen als plaats voor ontmoeting, om lokaal voedsel te telen, bij te 
leren over moestuinieren en voor natuurlijke buitenbeleving. Op die manier dragen ze bij 
tot een gezonde leefstijl en mentaal welzijn. Ze hebben echter nooit een commercieel 
oogmerk en zijn niet bedoeld als overnachtingslocatie. 
In het kader van deze lokale en collectieve functie die een volkstuin kan vervullen, werd 
de oproep ‘volkstuinen’ gelanceerd. Buurtbewoners die zelf voedsel willen produceren, 
ontmoeting en samenwerking in de buurt willen bevorderen en actief willen inspelen op 
het verbeteren van de mentale en fysieke gezondheid, konden een aanvraag indienen om 
een subsidie te ontvangen. Voor die subsidie werd de term ‘volkstuin’ ruim geïnterpreteerd: 
zolang het een plaats is waar mensen samen kunnen tuinieren, komt de tuin in 
aanmerking.
In opvolging van mijn schriftelijke vraag nr. 73 van 19 oktober 2023 waarbij de minister 
aangaf dat er drie West-Vlaamse aanvragen werden ingediend, graag de volgende vragen.
Graag alle data in Excel beschikbaar stellen. 
1. Welke aanvragen zijn toegekend? Voor welk bedrag (per project)?
2. Welke aanvragen zijn afgewezen? Om welke reden (per project)?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 175 van 1 december 2023
van BRECHT WARNEZ
1. De volgende projecten gelegen in West-Vlaanderen worden goedgekeurd:
a) Het project ‘Bieland’ van de gemeente Wingene ontvangt een subsidie van 18.750 
euro.
b) Het project ‘de Luwte’ van vzw UNIE-K-De Waaiberg in Hooglede ontvangt een 
subsidie van 20.000 euro.
2. Het project ‘Geestig en beestig’ van vzw Campus SBC Nieuwpoort in Nieuwpoort is 
onontvankelijk bevonden op basis van de criteria opgenomen in het oproepreglement. 
Zo ontbraken verschillende bijlagen bij de subsidieaanvraag. Ook de subsidieaanvraag 
zelf was onvolledig ingevuld en niet ondertekend. Na contact met de promotor werden 
de gevraagde stukken niet aangeleverd. 
