title: Heraanleg N403 - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2009077
thema link: https://www.vlaamsparlement.be/parlementaire-documenten/schriftelijke-vragen/1774186
SCHRIFTELIJKE VRAAG
nr. 131
van MIEKE SCHAUVLIEGE
datum: 20 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Heraanleg N403  -  Stand van zaken
De verkeersonveiligheid langs de gewestwegen is een probleem dat al jaren aansleept. Op 
de schriftelijke vragen nr. 1226 van 25 mei 2021 en nr. 1008 van 6 april 2021 antwoordde 
de minister dat de verdere timing van de heraanleg van de N403 - die door Stekene en 
Sint-Pauwels loopt - afhankelijk is van de vorderingen bij de onteigeningen.
In 2022 zou de omgevingsvergunningsaanvraag worden ingediend; de aanbesteding volgt 
daarna.
1. Zijn alle 68 onteigeningen intussen afgerond? Wat is de kostprijs van de 
onteigeningen? Graag een stand van zaken.
2. Wanneer is de omgevingsvergunning ingediend en goedgekeurd? 
3. Wanneer is de aanbesteding afgerond en kunnen de werken voor de aanleg van de 
fietspaden aanvatten?
4. Over de fasering van de werken. 
Hoe zal die ingedeeld worden? Wanneer staat welke fase gepland? Graag een overzicht 
van alle fases en acties.
5. In het ge√Øntegreerd investeringsprogramma (GIP) 2021 werd een budget van 400.000 
euro vastgelegd. 
Welk budget wordt in het huidige en toekomstige GIP gereserveerd? Graag een 
opsplitsing van het budget voor het autowegdek en de fietspaden.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 131 van 20 oktober 2023
van MIEKE SCHAUVLIEGE
1. Voor het project Zandstraat Sint-Pauwels zijn er 53 van de 68 innemingen 
gerealiseerd. Een totale kostprijs is nog niet gekend. Er werd een openbaar onderzoek 
gehouden over het voorlopig onteigeningsbesluit. Het definitief besluit zal genomen 
worden ten laatste op 13 januari 2024, waarna de gerechtelijke fase kan starten.
2. De omgevingsvergunningsaanvraag werd nog niet ingediend.
3. De aanbestedingsprocedure werd nog niet gevoerd.
4. De fasering der werken dient nog bepaald te worden.
5. In het huidig GIP 2023 is 375k voorzien voor verdere onteigeningen. De uitvoering 
dient nog bekeken te worden binnen het GIP van de komende jaren. Daarover kan 
momenteel nog geen uitspraak gedaan worden. 
