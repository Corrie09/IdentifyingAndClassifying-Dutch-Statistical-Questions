title: Lokale besturen - Projectsubsidies Binnenlands Bestuur en Stedenbeleid, Gelijke Kansen en Integratie en Inburgering, en Interne Dienstverlening van de Vlaamse overheid
thema: Gelijke kansen
Integratie en Inburgering
Lokale overheden en Binnenlands bestuur
pdf link: https://docs.vlaamsparlement.be/pfile?id=2038327
thema link: https://www.vlaamsparlement.be/parlementaire-documenten/schriftelijke-vragen/1797109
SCHRIFTELIJKE VRAAG
nr. 114
van KOEN VAN DEN HEUVEL
datum: 24 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale besturen  -  Projectsubsidies Binnenlands Bestuur en Stedenbeleid, Gelijke Kansen 
en Integratie en Inburgering, en Interne Dienstverlening van de Vlaamse overheid
Lokale besturen kunnen een beroep doen op diverse ontvangstenbronnen om hun werking 
en kwaliteitsvolle dienstverlening te financieren. Enerzijds zijn de fiscale ontvangsten een 
belangrijke inkomstenbron voor de lokale besturen, anderzijds ontvangen zij ook subsidies. 
Het gaat dan over de algemene werkingssubsidies via het gemeentefonds, subsidies aan 
de plattelandsgemeenten, subsidies voor grootstedelijke problematieken enzovoort.
Daarnaast kunnen gemeenten ook rekenen op specifieke subsidies. Het gaat dan onder 
meer over de projectsubsidies, al dan niet voorafgegaan door een projectoproep.
In dat kader ontvang ik graag volgende informatie van de minister: 
1. Een overzicht van alle projectsubsidies aan lokale besturen in 2023 met vermelding of 
dit al dan niet voorafgegaan werd door een projectoproep binnen de beleidsvelden 
Binnenlands Bestuur en Stedenbeleid, Gelijke Kansen en Integratie en Inburgering en 
Interne Dienstverlening van de Vlaamse overheid. Indien mogelijk opgedeeld per 
provincie.
a) Hoeveel projectaanvragen werden er ingediend?
b) Hoeveel projecten werden er geselecteerd? Welke steden en gemeenten werden 
geselecteerd? Hoeveel subsidie ontvangt elk geselecteerd project?
c) Hoeveel budget was voor elke projectoproep vrijgemaakt?
2. Kan de minister voor alle projectsubsidies in 2023 een overzicht geven van de 
aanvragen die niet gehonoreerd konden worden? Om welke gemeenten gaat het? 
Graag een overzicht per subsidie. Indien mogelijk ook opgedeeld per provincie.
a) Hoeveel projectaanvragen werden met een onvoldoende beoordeeld?
b) Bij welke projectoproepen was het totaalsubsidiebudget voor de projectoproep 
ontoereikend?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 114 van 24 januari 2024
van KOEN VAN DEN HEUVEL
U vindt de gevraagde gegevens m.b.t. de beleidsvelden Binnenlands Bestuur en 
Stedenbeleid, Gelijke Kansen en Integratie & Inburgering en Interne Dienstverlening van 
de Vlaamse overheid terug in de bijlage. Voor de beleidsvelden die niet opgenomen zijn in 
de bijlage is het antwoord nihil.
BIJLAGE
Overzicht projectsubsidies 2023 beleidsvelden Binnenlands Bestuur en Stedenbeleid, 
Gelijke Kansen en Integratie & Inburgering en Interne Dienstverlening van de Vlaamse 
overheid
