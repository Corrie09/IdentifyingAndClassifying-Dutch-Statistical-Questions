title: Veilige schoolroutes op gemeentewegen in Limburg - Subsidiëring
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2010013
thema link: https://www.vlaamsparlement.be/parlementaire-documenten/schriftelijke-vragen/1771672
SCHRIFTELIJKE VRAAG
nr. 99
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veilige schoolroutes op gemeentewegen in Limburg  -  Subsidiëring
De Vlaamse Regering zet deze legislatuur in op het veiliger, duurzamer en kindvriendelijker 
maken van schoolomgevingen en -routes. Zo werd via het Relanceplan Vlaamse Veerkracht 
in 2021 en 2022 30 miljoen euro uitgetrokken voor veilige schoolroutes (VV039). Er werd 
een budget van 15 miljoen euro uitgetrokken om schoolroutes op gemeentewegen aan te 
pakken en 15 miljoen euro om knelpunten op schoolroutes op gewestwegen aan te 
pakken.  
Voor de schoolroutes op gewestwegen konden lokale besturen tot 15 februari 2021 
knelpunten aangeven. In totaal werden er 801 knelpunten vastgesteld. Voor de 
schoolroutes op gemeentewegen voerde de Vlaamse Regering in 2021 principieel een 
subsidieregeling in voor projecten die gericht zijn op de beveiliging van schoolroutes door 
infrastructurele ingrepen op gemeentewegen. Het vormt een aanvulling op de 
subsidieregeling voor veilige schoolomgevingen, die uitgebreid wordt naar schoolroutes op 
gemeentewegen. De subsidie bedraagt maximaal 50% van de uitgaven die voor de subsidie 
in aanmerking komen, met een maximum van 100.000 euro per schoolroute. Lokale 
besturen konden per kalenderjaar één subsidie indienen voor één of meerdere schoolroutes 
op hun grondgebied. De werken moeten afgerond zijn binnen 15 maanden na de 
goedkeuring van het dossier. 
Specifiek voor Limburg: 
1. Hoeveel subsidies werden er in 2021 en 2022 aangevraagd in Limburg voor het veiliger 
maken van schoolroutes? Graag een overzicht per jaar en met vermelding van het 
aantal schoolroutes, de som van het subsidiebedrag (o.b.v. raming) en het uitbetaalde 
bedrag (o.b.v. facturen). 
2. Graag een overzicht, per gemeente en per aanvraag, van de subsidies gegeven in 
2021 in Limburg voor het veiliger maken van schoolroutes op gemeentewegen: 
a) subsidiebedrag; 
b) verdeelsleutel van deze middelen; 
c) locatie; 
d) aard van de maatregelen; 
e) status (in onderzoek, in voorbereiding, uitvoering gepland, in uitvoering, 
uitgevoerd, …) en timing. 
3. Graag een overzicht, per gemeente en per aanvraag, van de subsidies gegeven in 
2022 voor het veiliger maken van schoolroutes op gemeentewegen: 
a) subsidiebedrag; 
b) verdeelsleutel van deze middelen; 
c) locatie; 
d) aard van de maatregelen; 
e) status (in onderzoek, in voorbereiding, uitvoering gepland, in uitvoering, 
uitgevoerd, …) en timing. 
Verhouding tot andere provincies: 
4. Hoeveel subsidies werden er in 2021 en 2022 aangevraagd in de andere provincies 
voor het veiliger maken van schoolroutes? Graag een overzicht per jaar en per 
provincie en met vermelding van het aantal schoolroutes, de som van het 
subsidiebedrag (o.b.v. raming) en het uitbetaalde bedrag (o.b.v. facturen). 
5. Hoe verhouden het aantal subsidieaanvragen en -bedragen in Limburg zich tot het 
aantal subsidieaanvragen en -bedragen in de andere provincies? 
Evaluatie:  
6. Hoe evalueert de minister het subsidieproject om schoolroutes op gemeentewegen 
veiliger te maken? 
7. Op schriftelijke vraag nr. 38 van 6 oktober 2022 van Stijn Bex antwoordde de minister 
het volgende: “In lijn met de politieke intentie om ook in 2023 de subsidie voor veilige 
schoolroutes op gemeentewegen verder te zetten wordt het voorbereidende 
regelgevende traject hiervoor eind 2022 afgerond. Op die manier kunnen lokale 
besturen in 2023 opnieuw deze subsidie aanvragen. Over eventuele wijzigingen aan 
de subsidie zullen de lokale besturen vooraf worden geïnformeerd.” 
a) Werd het voorbereidende regelgevende traject al afgerond? Zo ja, wat was de 
uitkomst? Zo niet, wanneer mogen we dat verwachten? 
b) Zal er een nieuw subsidieproject volgen om schoolroutes op gemeentewegen 
veiliger te maken? Zo ja, welk budget wordt daarvoor uitgetrokken? Zo niet, 
waarom niet? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 99 van 16 oktober 2023
van SOFIE MERTENS
1. In onderstaande tabel is een overzicht terug te vinden van het aantal schoolroutes 
waarvoor een subsidie werd aangevraagd, opgesplitst per jaar, alsook een overzicht 
van het aantal afgerekende dossiers en het bijhorende subsidiebedrag. 
Aantal 
routesSom van 
subsidiebedragAantal 
afgerekendSom van 
subsidiebedrag 
eindafrekening
2021 9 € 515.587,57 5 € 481.764,80
2022 19 € 884.079,55 1 € 61.612,39
2-3.Bij elke subsidieaanvraag vulde het lokaal bestuur het aanvraagformulier, zoals 
hieronder weergegeven, in. De werken vinden plaats op hun grondgebied. De 
specifieke locatie van de routes kan afgeleid worden uit de naam van de route. 
In het formulier geven de aanvragers eveneens aan welk type werkzaamheden zij 
per route plannen.
In de bijlage vindt u deze informatie, samen met het weerhouden bedrag per route 
voor de goedgekeurde dossiers uit 2021 en uit 2022 van steden of gemeenten in 
Limburg. De helft van het weerhouden bedrag wordt gesubsidieerd, met een plafond 
van € 100.000 per route.
Van zodra alle werken uit het aanvraagdossier werden uitgevoerd en de facturen 
werden ontvangen, verstuurt de gemeente het afrekeningsdossier. Volgende dossiers 
hebben intussen de status afgerekend:

2021 Dilsen-Stokkem
Herk-De-Stad
Peer
Zonhoven
Zutendaal
2022 Hasselt
4. Met betrekking tot de vergelijking met andere provincies, wordt verwezen naar de 
bijlage.
5. Hieronder wordt een overzicht gegeven van het aantal subsidieaanvragen en -
bedragen per provincie, en dit voor 2021 en voor 2022.
2021Aantal 
gemeentesAantal 
routesSom van 
subsidiebedragAantal 
afgerekendSom van 
subsidiebedrag 
eindafrekening
ANT 5 8 € 353.163,67 1 € 65.766,95
LIM 5 9 € 515.587,57 5 € 481.764,80
OVL 7 13 € 819.323,33 4 € 348.716,93
VLB 4 10 € 181.280,82 3 € 131.694,29
WVL 17 41 € 2.220.812,78 13 € 608.339,41
totaal 38 81 € 4.090.168,17 26 € 1.636.282,38
2022Aantal 
gemeentesAantal 
routesSom van 
subsidiebedrag Aantal van 
afgerekendSom van 
subsidiebedrag 
eindafrekening
OVL 18 60 € 2.278.565,09 7 € 374.474,41
ANT 19 68 € 2.404.693,98 5 € 265.956,11
VLB 18 54 € 1.793.955,94 5 € 121.235,27
WVL 19 49 € 1.589.939,34 3 € 240.754,73
LIM 8 19 € 884.079,55 1 € 61.612,39
totaal 82 250 € 8.951.233,90 21 € 1.064.032,91
6. Dat kinderen zich veilig en zelfstandig naar school kunnen verplaatsen, vind ik een 
belangrijk punt in onze mobiliteit. Het is een essentieel onderdeel van de kindnorm. 
Lokale besturen ondersteunen bij het veiliger maken van veelgebruikte schoolroutes 
op hun grondgebied, is daarom een mooi duwtje in de rug. Het veelvoudig gebruik 
van deze laagdrempelige subsidie bewijst dit. Met een bedrag van € 13.041.402 dat 
ik toekende, worden 331 schoolroutes in Vlaanderen veiliger gemaakt.
De subsidie voor veilige schoolroutes op gemeentewegen is in de eerste plaats een 
mooie aanvulling op het project om knelpunten op schoolroutes op gewestwegen aan 
te pakken. Daarnaast is ze ook complementair ten opzichte van de subsidie voor 
veilige schoolomgevingen. Zo ondersteun ik dat het woon-schoolverkeer op zoveel 
mogelijk plekken veiliger wordt gemaakt. 
7. Zoals u weet, kon ik de subsidie voor veilige schoolroutes opzetten dankzij de extra 
middelen die ter beschikking gesteld waren via het relancebeleid (Vlaamse 
veerkracht). Met het einde van het relanceplan kwam er echter ook een einde aan de 
subsidie veilige schoolroutes. 
Op dit moment loopt er een onderzoek naar de evaluatie van de subsidie voor veilige 
schoolomgevingen. Dat onderzoek focust op de Vlaamse schoolomgevingen, maar zal 
mogelijk ook handvaten bieden om de aanpak van het volledige woon-schoolverkeer 
te herbekijken. Die resultaten zijn te verwachten eind dit jaar.
BIJLAGE
Overzicht
