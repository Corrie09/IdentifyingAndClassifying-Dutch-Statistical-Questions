title: Centrumsteden - Middelen en subsidies
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2016352
thema link: https://www.vlaamsparlement.be/parlementaire-documenten/schriftelijke-vragen/1780297
SCHRIFTELIJKE VRAAG
nr. 60
van STIJN DE ROO
datum: 17 november 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Centrumsteden  -  Middelen en subsidies 
Steden en gemeenten ontvangen jaarlijks subsidies van de Vlaamse overheid via het 
Gemeentefonds. 
Daarnaast kunnen de centrumsteden ook nog een beroep doen op extra subsidies voor 
stadskernvernieuwing, subsidies voor cultuur, sport, sociale projecten, EFRO-projecten, 
enzovoort.
Het subsidieregister - dat online te raadplegen is - brengt op een heldere manier de 
subsidies in kaart die vanuit de Vlaamse overheid sinds 1 januari 2022 werden toegekend 
of uitbetaald onder andere aan lokale besturen. 
Vermits in het subsidieregister enkel de sinds 1 januari 2022 toegekende of uitbetaalde 
subsidies raadpleegbaar zijn en er ook geen vergelijking tussen de centrumsteden ter 
beschikking is, had ik van de minister-president graag een antwoord gekregen op volgende 
vraag.
Kan de minister-president een overzicht bezorgen van de middelen en (toegekende en 
uitbetaalde) subsidies (naast het Gemeentefonds) die de centrumsteden gedurende deze 
legislatuur ontvingen? Graag een overzicht per centrumstad, per minister en per jaar, met 
vermelding van de projecten, een korte omschrijving en de ontvangen subsidie.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 60 van 17 november 2023
van STIJN DE ROO
Als minister van binnenlands bestuur, bestuurszaken, inburgering en gelijke kansen heb ik 
geen gedetailleerd zicht op de subsidies die de centrumsteden vanuit de andere 
beleidsvelden ontvangen. Ik stel vast dat er in antwoord op eerdere schriftelijke vragen 
verschillende overzichten zijn opgemaakt van de financiering vanuit de Vlaamse overheid 
naar de lokale besturen sinds 2019. Deze overzichten bevatten de gevraagde informatie:
•SV 145 dd. 19 januari 2021 van Brecht Warnez Financiering steden en gemeenten 
- West-Vlaanderen (gegevens 2019 - 2020)
•SV 160 dd. 31 januari 2022 van Brecht Warnez Beleidsdomeinen - Financiering 
steden en gemeenten West-Vlaanderen (gegevens 2021)
•SV 162 dd. 30 januari 2023 van Brecht Warnez Financiering steden en gemeenten 
- West-Vlaanderen (gegevens 2022)
•SV 201 dd. 20 februari 2023 van Stijn De Roo Financiering steden en gemeenten - 
Oost-Vlaanderen (gegevens 2019 – 2022)
•SV 26 dd. 13 oktober 2023 van Brecht Warnez Financiering steden en gemeenten 
– Limburg (waarin ook de antwoorden op SV 27 Financiering steden en 
gemeenten – Antwerpen en SV 28 Financiering steden en gemeenten - Vlaams-
Brabant) zijn opgenomen (gegevens 2019 – 2022).
Sinds 1 januari 2022 beschikt de Vlaamse overheid over een subsidieregister, waarin alle 
burgers per begunstigde (ook steden en gemeenten) het type en het bedrag van een door 
de Vlaamse overheid toegekende of uitbetaalde subsidie kunnen terugvinden. Er kunnen 
ook datasets worden gedownload die analyses mogelijk maken. 
In bijlage vindt u een overzicht van de centrumsteden en hun KBO-nummers zodat u 
eenvoudig de nodige informatie kan opzoeken.
BIJLAGE
Overzicht centrumsteden
