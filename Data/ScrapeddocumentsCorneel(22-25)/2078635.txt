title: Sociale huurwoningen – Bindingsattest woonbinding
thema: Wonen
pdf link: https://docs.vlaamsparlement.be/pfile?id=2078635
thema link: https://www.vlaamsparlement.be/parlementaire-documenten/schriftelijke-vragen/1835568
SCHRIFTELIJKE VRAAG
nr. 24
van BRECHT WARNEZ
datum: 23 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Sociale huurwoningen   -  Bindingsattest woonbinding
Artikel 6.23. §2, van het Besluit Vlaamse Codex Wonen van 2021 (BVR 11 september 2020 
tot uitvoering van de Vlaamse Codex Wonen van 2021, Belgisch Staatsblad  8 december 
2020), bepaalt het volgende:
“De bindingsfactor, vermeld in paragraaf 1, tweede lid, 4°, wordt aangetoond op basis van 
een van de volgende documenten:
1° een attest dat afgeleverd wordt door een door de Vlaamse Gemeenschap erkende 
zorgkas, dat aantoont dat de persoon met een verminderd zelfzorgvermogen erkend is als 
zorgbehoevende in het kader van het Vlaamse zorgbudget voor zwaar zorgbehoevenden;
2° een verklaring die ingevuld is door een sociale dienst van een OCMW of een dienst 
maatschappelijk werk van het ziekenfonds. De minister bepaalt het modelformulier voor 
de verklaring, vermeld in het eerste lid, 2°.”
 Om hun werk goed te kunnen doen, is het voor de betrokken diensten belangrijk om snel 
over het modelattest te kunnen beschikken.
Stelde de minister het modelattest inmiddels al vast? Zo niet, wanneer zal ze dat doen?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 24 van 23 oktober 2024
van BRECHT WARNEZ
Het modelformulier is opgenomen als bijlage van het ministerieel besluit van 27 februari 
2023 tot uitvoering van boek 6 van het Besluit Vlaamse Codex Wonen van 2021. Voorheen 
was dit formulier vastgelegd in het ministerieel besluit van 10 september 2009 houdende 
vaststelling van het modelformulier voor de verklaring, vermeld in artikel 6.28, vijfde lid, 
van het Besluit Vlaamse Codex Wonen van 2021.
(https://codex.vlaanderen.be/Zoeken/Document.aspx?DID=1038124&param=inhoud&AI
D=1318559)
