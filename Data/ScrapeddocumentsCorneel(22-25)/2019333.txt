title: Zonevreemde bedrijven - Inventaris
thema: Ruimtelijke ordening
pdf link: https://docs.vlaamsparlement.be/pfile?id=2019333
thema link: https://www.vlaamsparlement.be/parlementaire-documenten/schriftelijke-vragen/1780617
SCHRIFTELIJKE VRAAG
nr. 139
van MIEKE SCHAUVLIEGE
datum: 20 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Zonevreemde bedrijven  -  Inventaris
Zonevreemde bedrijven zijn bedrijven die volgens het geldende plan niet in de juiste 
bestemming liggen, het kan dan gaan om industriële bedrijven in landbouwgebied, 
ambachtelijke bedrijven in recreatiegebied, bedrijven in bufferzone, omvangrijke 
milieubelastende bedrijven in woongebied, winkels in industriegebied, ... Zonevreemde 
bedrijven zijn legaal als ze vergund zijn of als ze vergund geacht worden. Voor deze 
constructies krijgen bedrijven specifieke decretale verbouw- en soms zelfs 
herbouwmogelijkheden.
Met het Omgevingsbesluit wil de Vlaamse Regering nieuwe zonevreemdheid vermijden en 
noodzakelijke projecten binnen het kader van het Beleidsplan Ruimte Vlaanderen (BRV) 
koppelen aan onmiddellijke herbestemmingen. Een vergunning na afgifte van een 
planologisch attest of voor handelingen van algemeen belang wijzigt tot op vandaag de 
bestemming niet, maar creëert een nieuwe zonevreemde constructie, waardoor latere 
vergunningen niet vanzelfsprekend worden. Met het Omgevingsbesluit wil de Vlaamse 
regering zonevreemde bedrijven makkelijker zone-eigen maken.
Kan de minister een overzicht geven van de zonevreemde bedrijven? Zo ja, graag 
opgesplitst per provincie en per gemeente, met vermelding van de oppervlakte van de 
zonevreemde constructies. Zo niet, waarom is er (nog) geen inventaris van zonevreemde 
bedrijven? Zal de minister er werk van maken? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 139 van 20 november 2023
van MIEKE SCHAUVLIEGE
Er bestaat op dit moment geen inventaris van alle zonevreemde constructies of bedrijven. 
De opmaak van een dergelijke inventaris is niet wenselijk, noch voorzien.
