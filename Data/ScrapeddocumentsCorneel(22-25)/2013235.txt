title: Gemeenteraadsleden - Vrijwilligerswerk
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2013235
thema link: https://www.vlaamsparlement.be/parlementaire-documenten/schriftelijke-vragen/1776784
SCHRIFTELIJKE VRAAG
nr. 51
van LUDWIG VANDENHOVE
datum: 6 november 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Gemeenteraadsleden  -  Vrijwilligerswerk
In sommige Vlaamse gemeenten wordt vrijwilligerswerk gedaan door inwoners die tegelijk 
ook lid zijn van de gemeenteraad van die gemeente. Vaak deden ze dat vrijwilligerswerk 
al lang voor ze gemeenteraadslid zijn geworden.
1. Is het correct dat vrijwilligerswerk niet vergoed kan worden door een gemeente als de 
betrokken persoon een mandaat als gemeenteraadslid heeft in diezelfde gemeente? 
En/of dat de betrokkene dan wel nog datzelfde vrijwilligerswerk mag doen, maar 
zonder vergoeding? Op basis van welke precieze bepaling geldt dat?
2. Wil dat zeggen dat personen die dat al jaren doen en dan verkozen worden, plots 
moeten stoppen met dat vrijwilligerswerk? In een aantal omstandigheden leidt dat 
juist tot problemen voor de personen zelf en/of voor de organisatie van de 
aangelegenheden/evenementen waarvoor die personen verantwoordelijk zijn.
3. Is de minister er voorstander van dat bezoldigd vrijwilligerswerk bij gemeenten niet 
combineerbaar is met het mandaat van gemeenteraadslid? Vindt de minister dat 
verenigbaar met het democratisch principe dat elke burger kandidaat kan zijn voor 
verkiezingen? Zal de minister het initiatief nemen om de regelgeving op dat punt aan 
te passen en zo ja, hoe?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 51 van 6 november 2023
van LUDWIG VANDENHOVE aan BART SOMERS
Ik verwijs naar het antwoord op de schriftelijke vraag nr. 282 dd. 17 juni 2020. Daar werd 
door de toenmalige minister geconcludeerd dat een lokale mandataris weldegelijk ten 
persoonlijke titel vrijwilligerswerk kan doen voor een initiatief van de gemeente, hierover 
afspraken kan vastleggen in een vrijwilligersovereenkomst en een vrijwilligersvergoeding 
mag ontvangen voor de gemaakte onkosten. Ik verwijs voor het kader waarbinnen dit 
mogelijk is tevens naar het omstandig antwoord op voormelde schriftelijke vraag. Dit 
antwoord geldt nog steeds. 
