title: Geïntegreerd investeringsprogramma (GIP) 2024 - Agentschap Wegen en Verkeer (AWV) - Studie conceptontwerp Deinsesteenweg N466 vak R4-E40 Drongen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2011265
thema link: https://www.vlaamsparlement.be/parlementaire-documenten/schriftelijke-vragen/1774224
SCHRIFTELIJKE VRAAG
nr. 134
van STIJN DE ROO
datum: 23 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Agentschap Wegen en Verkeer (AWV)  
-  Studie conceptontwerp Deinsesteenweg N466 vak R4-E40 Drongen 
In het ontwerp GIP 2024, Agentschap Wegen en Verkeer, lees ik dat voor Drongen, voor 
de N466, voor de heraanleg van de Deinsesteenweg vak R4-E40, voor een studie over het 
conceptontwerp voor het jaar 2024, 200.000 euro wordt gereserveerd.
1. Wat zal in de studie precies onderzocht worden? 
2. Welke instanties worden betrokken in de studie? 
3. Wanneer worden de resultaten van de studie verwacht? 
4. Wat is de verdere timing en het verloop van het dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 134 van 23 oktober 2023
van STIJN DE ROO
1. De studie moet een streefbeeld opleveren van de N466 Deinsesteenweg, bij de indeling 
in de nieuwe wegencategorisering als regionale weg. Daarbij zal onderzocht worden 
hoe de weg en de verschillende aansluitingen en knooppunten het best kunnen 
vormgegeven worden om de functie en rol op te nemen in het netwerk, en hoe de weg 
veilig en vlot kan worden heringericht, met aandacht voor gemotoriseerd verkeer, 
openbaar vervoer, fietsers en voetgangers. Ook de ontsluiting van de bedrijvensite 
(Bostoensite) wordt mee onderzocht. In de huidige studie wordt enkel op conceptueel 
niveau gewerkt, er zullen dus nog geen technische ontwerpplannen worden uitgewerkt.
2. De stad Gent zal betrokken worden, evenals de Lijn en de provincie. Er zal ook een 
participatietraject worden gevolgd met de omwonenden en bedrijven.
3. De resultaten worden in 2026 verwacht.
4. Uit de studie zal blijken welke ingrepen er aangewezen zijn om de weg om te bouwen 
tot een veilige en vlotte regionale weg. Er zal ook een vervolgtraject kunnen worden 
uitgezet voor een gefaseerde technische studie en realisatie. 
 
