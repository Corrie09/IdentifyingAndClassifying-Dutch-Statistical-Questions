title: Wapenexport - Maandverslag wapens november 2023
thema: Buitenlands beleid
Internationaal ondernemen
pdf link: https://docs.vlaamsparlement.be/pfile?id=2063889
thema link: https://www.vlaamsparlement.be/parlementaire-documenten/schriftelijke-vragen/1822679
SCHRIFTELIJKE VRAAG
nr. 198
van ANNICK LAMBRECHT
datum: 24 april 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wapenexport  -  Maandverslag wapens november 2023
Ik heb de volgende vragen over het maandverslag wapens van november 2023.
1. Dossier 2 - overbrenging naar Duitsland van goederen uit de categorie ML05b met als 
bestemmeling de defensie-industrie: om welke goederen gaat het hier specifiek? Wat 
is het specifieke eindgebruik? Wie is de specifieke bestemmeling? Waarom is er geen 
specifieke eindgebruiker bekend, aangezien de bestemmeling de defensie-industrie is? 
Aan welke landen levert de bestemmeling in kwestie?
2. Dossier 1 - tijdelijke uitvoer naar Verenigde Staten en Duitsland van goederen uit de 
categorie ML11a met als bestemmeling andere industrie: om welke goederen gaat het 
hier specifiek? Wat is het specifieke eindgebruik? Wie is de specifieke bestemmeling? 
Waarom gaat het hier om een tijdelijke uitvoer? 
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN,  
CULTUUR, DIGITALISERING EN FACILITAIR MANAGEMENT
ANTWOORD 
op vraag nr. 198 van 24 april 2024
van ANNICK LAMBRECHT
1. Wat dossier 2, overbrenging naar Duitsland van goederen uit de categorie ML05b met 
als bestemmeling de defensie-industrie, betreft:
a) Onderdelen voor radarsystemen.
b) Integratie in radarsystemen.
c-e)De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
2. Wat dossier 1, tijdelijke uitvoer naar de Verenigde Staten en Duitsland van goederen 
uit de categorie ML11a met als bestemmeling andere industrie, betreft:
a) Onderdelen voor radarsystemen.
b) Integratie in radarsystemen.
c) De specifieke bestemmeling is een defensiegerelateerd bedrijf in de Verenigde 
Staten. De specifieke eindgebruiker is een defensiegerelateerd bedrijf in Duitsland.
d) Het betreft een tijdelijke uitvoer voor herstelling in de Verenigde Staten, waarna 
deze terug naar BelgiÃ« worden gebracht voor integratie en daarna worden 
overgebracht naar de Duitse eindgebruiker.
