title: Lerarenplatform - Evaluatie
thema: Onderwijs en Vorming
pdf link: https://docs.vlaamsparlement.be/pfile?id=2028223
thema link: https://www.vlaamsparlement.be/parlementaire-documenten/schriftelijke-vragen/1789411
SCHRIFTELIJKE VRAAG
nr. 204
van HILÂL YALÇIN
datum: 18 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Lerarenplatform  -  Evaluatie
In het schooljaar 2018-2019 startte het proefproject ‘lerarenplatform’. Het lerarenplatform 
heeft als doel jonge leerkrachten een beter loopbaanperspectief te bieden. Het geeft 
startende en tijdelijke leerkrachten meer werkzekerheid binnen het lerarenplatform. Men 
kan in het lerarenplatform stappen als kleuteronderwijzer, onderwijzer en leermeester 
godsdienst, niet-confessionele zedenleer en lichamelijke opvoeding. Bijna alle scholen 
maken gebruik van het lerarenplatform. Via het lerarenplatform kan men worden ingezet 
voor reguliere vervangingen, voor het wegwerken van de leerachterstand of voor een niet-
reguliere vervanging. 
Het lerarenplatform is verlengd tot het schooljaar 2023-2024. Er is plaats voor 1621 
leerkrachten basisonderwijs die een tijdelijke aanstelling krijgen vanaf 1 september tot het 
einde van het schooljaar.
1. Kan de minister een overzicht geven van de leerkrachten die vanaf de start van het 
lerarenplatform gebruik hebben gemaakt van dit platform, graag een overzicht per 
provincie, per schooljaar en per type van leerkracht (kleuteronderwijzer, onderwijzer 
en leermeester godsdienst, niet-confessionele zedenleer en lichamelijke opvoeding).
2. Is het lerarenplatform al geëvalueerd? Zo niet, wanneer zal de evaluatie gebeuren?
3. Ziet de minister een structurele verankering mogelijk voor het platform? Wat zal ermee 
gebeuren na het schooljaar 2023-2024?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 204 van 18 december 2023
van HILÂL YALÇIN 
1. Voor de cijfergegevens verwijs ik graag naar mijn antwoorden op volgende schriftelijke 
vragen:
- SV 3 en 13 van Steve Vandenberge
- SV 43 van Jos De Meyer
- SV 65 van Caroline Gennez
- SV 5 van Kathleen Krekels
- SV 602 van Elisabeth Meuleman
- SV 440 van Jan Laeremans
- SV 470 van Peter Van Rompuy
- SV 127, SV 789 en 862 van Loes Vandromme
2-3.Aangezien de lerarenplatforms goed werken en positief worden onthaald door de 
scholen en de personeelsleden heb ik in het Programmadecreet bij de 
begrotingsopmaak 2024 de verlenging van de lerarenplatformen in het basisonderwijs 
structureel verankerd .
