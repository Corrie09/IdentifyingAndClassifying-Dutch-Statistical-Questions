title: Toeristisch logiesaanbod in centrumsteden - Impact op woningmarkt
thema: Toerisme
Wonen
pdf link: https://docs.vlaamsparlement.be/pfile?id=2064582
thema link: https://www.vlaamsparlement.be/parlementaire-documenten/schriftelijke-vragen/1825404
SCHRIFTELIJKE VRAAG
nr. 274
van ORRY VAN DE WAUWER
datum: 2 mei 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Toeristisch logiesaanbod in centrumsteden  -  Impact op woningmarkt
De druk op de woningmarkt is vandaag op heel veel plekken in Vlaanderen zeer groot. In 
Antwerpen-stad is het zeker in het centrum enorm moeilijk geworden om nog betaalbare 
woningen te vinden. 
Inwoners uit enkele wijken van het Antwerpse centrum kaarten de toenemende druk van 
particuliere logies aan. Investeerders kopen appartementsblokken op en vormen die om 
tot studio’s of appartementen met het oog op korte verhuurperiodes in toeristische context. 
Dat zorgt voor overdreven concurrentie met de hotelsector en weegt ook op de al krappe 
woningmarkt. Als gevolg daarvan worden betaalbare woningen schaars. Om die evolutie 
te schetsen: tussen 2018 en 2022 daalde het aantal reguliere bewoners in de wijken 
Historisch Centrum en Sint-Andries met 3,88%. Tijdens die periode is het aantal 
studentenkoten in die wijken gestegen met 32%. Ook het aantal hotelkamers in de stad is 
in diezelfde periode met 17,43% gestegen. Dergelijke evolutie in betaalbaar wonen in het 
centrum van Antwerpen, komt een leefbare stad niet ten goede.
1. Beschikt Toerisme Vlaanderen over cijfers van de grootste toeristische 
verhuurplatformen?
2. Kan een overzicht gegeven worden van het aantal geregistreerde toeristische 
overnachtingen in de stad Antwerpen van 2018 tot 2023? Welke evoluties zijn daarin 
te merken? Is een stijging van het aantal logies via platformverhuur of 
kortetermijnverhuur te merken?
3. Kan een evolutie gegeven worden van het aantal geregistreerde kamergebonden logies 
in de Vlaamse centrumsteden van 2018 tot en met 2023? Graag een overzicht per 
Vlaamse centrumstad uitgesplitst volgens de categorie kamergebonden logies van 
Toerisme Vlaanderen: B&B, hotel, vakantiewoning, hostel.
4. Bereiken de signalen van bewoners over de toevloed van toeristische logies de 
ministers van Wonen en Toerisme? Klopt het dat de woningmarkt in het centrum van 
Antwerpen en/of andere centrumsteden onder druk staat door een stijgend aantal 
toeristische logies? Hoe zal de minister die druk verminderen of bij voorkeur 
wegnemen?
5. Kan een overzicht gegeven worden van welke centrumsteden in deze en vorige 
legislatuur regels invoerden voor spelers als Airbnb over hun verhuuractiviteiten? 
Bestaat daar een Vlaams regelgevend kader over of is daar een regelgevend kader 
over in de maak?
Deze vraag werd gesteld aan de ministers Zuhal Demir (531), Matthias Diependaele (274)
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 274 van 2 mei 2024
van ORRY VAN DE WAUWER
Een gecoördineerd antwoord zal worden bezorgd door mevr. Zuhal Demir, Vlaams 
minister, bevoegd voor Toerisme. 
