title: Topstukkenlijst - Onderzoeksopdracht
thema: Cultuur
pdf link: https://docs.vlaamsparlement.be/pfile?id=2077484
thema link: https://www.vlaamsparlement.be/parlementaire-documenten/schriftelijke-vragen/1833067
SCHRIFTELIJKE VRAAG
nr. 8
van FILIP BRUSSELMANS
datum: 10 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Topstukkenlijst  -  Onderzoeksopdracht
Op advies van de Topstukkenraad werd overwogen om voor 2024 een onderzoeksopdracht 
uit te schrijven voor een proeflijst over antieke kunst. Ongetwijfeld een nuttig en zinnig 
voorstel, maar uit het antwoord op mijn schriftelijke vraag nr. 157 van 29 februari 2024 
aan minister Jambon over die materie bleek dat dit onderzoek er nog niet meteen aankomt.
1. Staat een dergelijke onderzoeksopdracht ingepland voor deze zittingsperiode? Zo ja, 
voor wanneer? Zo niet, waarom niet? Als die opdracht ingepland is, had ik graag 
vernomen wie ermee zal worden belast.
2. Gelet op de brede interpretatie die aan het begrip antieke kunst kan worden gegeven, 
zou ik graag vernemen waaruit de opdracht precies zal bestaan.
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 8 van 10 oktober 2024
van FILIP BRUSSELMANS
1. Op dit moment werd nog geen verdere actie ondernomen tot het uitschrijven van een 
onderzoeksopdracht voor een proeflijst “antieke kunst”. De administratie heeft er de 
voorbije periode voor gekozen om de reeds opgestarte proeflijsten voorrang te geven 
in de behandeling. De proeflijst “antieke kunst” is één van de mogelijke 
onderzoeksopdrachten die tijdens de komende zittingsperiode kan worden opgestart.
2. Op het moment van het uitwerken van de onderzoeksopdracht zal de scope van het 
onderzoek worden bepaald. 
