title: Inspectiedienst Dierenwelzijn - Meldingen en controles
thema: Dierenwelzijn
pdf link: https://docs.vlaamsparlement.be/pfile?id=2023148
thema link: https://www.vlaamsparlement.be/parlementaire-documenten/schriftelijke-vragen/1791571
SCHRIFTELIJKE VRAAG
nr. 217
van SOFIE MERTENS
datum: 22 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Inspectiedienst Dierenwelzijn  -  Meldingen en controles
Het Vlaamse regeerakkoord heeft de ambitie om elke vorm van dierenmishandeling te 
vervolgen en streng te bestraffen. De afdeling Dierenwelzijn staat in voor de voorbereiding, 
ondersteuning en controle van het dierenwelzijnsbeleid in Vlaanderen. Zij zal de rol van 
dierenpolitie opnemen.  
Problemen met dierenwelzijn kunnen worden gemeld aan Dierenwelzijn Vlaanderen 
wanneer de eigenaar van het dier gekend is. Wanneer de eigenaar niet gekend is of het 
om een heel dringend geval gaat, wordt beter contact opgenomen met de lokale politie. 
Graag ontvang ik volgende cijfers in totaal voor Vlaanderen en per provincie.
1. Hoeveel meldingen van dierenmishandeling en -verwaarlozing heeft de inspectiedienst 
Dierenwelzijn ontvangen in 2023?
2. Hoeveel controles voerde de inspectiedienst Dierenwelzijn uit in 2023 en waar? 
Hoeveel daarvan waren naar aanleiding van een melding? Graag een overzicht volgens 
de locatie van de controles (asiel, handelszaak, pension, landbouwbedrijf, dierentuin, 
particulier, transport, ...).
3. Hoeveel processen-verbaal van waarschuwing werden er in 2023 opgemaakt wegens 
dierenmishandeling en -verwaarlozing? Hoeveel daarvan waren naar aanleiding van 
een melding?
4. Hoeveel processen-verbaal werden er in 2023 opgemaakt wegens dierenmishandeling 
en -verwaarlozing? Hoeveel daarvan waren naar aanleiding van een melding?
5. Hoeveel inbeslagnames vonden er in 2023 plaats wegens dierenmishandeling en -
verwaarlozing? Graag ook een overzicht per diersoort.
6. Hoeveel van die inbeslagnames in 2023 werden aangevochten door de eigenaars van 
de dieren?
7. Hoeveel vergoedingen heeft de inspectiedienst Dierenwelzijn in 2023 uitbetaald aan 
organisaties die in beslag genomen dieren hebben opgevangen?
8. Kan de minister meedelen hoe vaak de rechtbank in 2023 een verbod op het houden 
van dieren heeft uitgesproken wegens dierenmishandeling en -verwaarlozing?
9. Hoeveel inspecteurs werkten er in 2023 bij de inspectiedienst Dierenwelzijn?
10. Hoeveel controles hebben Vlaamse dierenartsen met opdracht (DMOâ€™s) in 2023 
uitgevoerd in de slachthuizen? Hoeveel overtredingen werden er tijdens die controles 
vastgesteld? Graag een overzicht per slachthuis.
11. Hoeveel Vlaamse dierenartsen met opdracht waren er in 2023 aan de slag om controles 
in de slachthuizen te verrichten?
12. Hoe evalueert de minister bovenstaande cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 217 van 22 december 2023
van SOFIE MERTENS
1-7.Deze cijfers zijn nog niet beschikbaar.
8. Het uitspreken van een verbod op het houden van dieren is een bevoegdheid van de 
rechtbanken, die niet onder mijn bevoegdheid vallen.
9. Op 31 december 2023 waren dit er 26.
