title: Kinderopvang - Opstart handhavingstraject
thema: Welzijn en Gezin
pdf link: https://docs.vlaamsparlement.be/pfile?id=2052528
thema link: https://www.vlaamsparlement.be/parlementaire-documenten/schriftelijke-vragen/1811440
SCHRIFTELIJKE VRAAG
nr. 287
van ILSE MALFROOT
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Opstart handhavingstraject
Een kinderopvanginitiatief leeft een aantal voorwaarden na om in orde te zijn met de 
vergunning of subsidies. Die regels zijn er om de onthaalouders, de medewerkers, de 
ouders en hun kinderen een veilige en kwaliteitsvolle opvang te bieden. 
Opgroeien volgt dat op aan de hand van documenten en de verslagen van Zorginspectie. 
1. Graag een overzicht voor de periode 2014 tot op heden van het aantal voorzieningen 
waarbij door Opgroeien een handhavingstraject werd opgestart, opgesplitst volgens: 
a) reden tekort of reden handhaving; 
b) naam voorziening; 
c) vergunningstype; 
d) subsidietrap van de subsidiegroep; 
e) organisator (+ type organisator).
2. Hoe evalueert de minister die cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 287 van 8 maart 2024
van ILSE MALFROOT
1. Vanuit het rapporteringssysteem van Opgroeien worden enkel tellingen gegeven over 
alle locaties en organisatoren heen. Naam en toenaam van opvanglocaties en 
organisatoren werden enkel gegeven in kader van de parlementaire 
onderzoekscommissie. De gevraagde informatie is beschikbaar in het 
rapporteringssysteem vanaf 2020. Jaarcijfers voor 2023 zijn op dit moment nog niet 
beschikbaar (in de loop van het tweede kwartaal van 2024). Hieronder wordt een 
overzicht gegeven van het aantal handhavingen en het aantal unieke locaties die 
betrokken waren. 
 
 2020 2021 2022 
# handhavingen 76 104 348 
# betrokken locaties 72 96 272 
Gezinsopvang 11 15 36 
Groepsopvang samenwerking  1 4 
Groepsopvang 61 78 230 
BKO/kleuteropvang  2 2 
De volgende tekorten werden hierbij geregistreerd. Er kunnen meerdere tekorten voor 
eenzelfde locatie worden geregistreerd. 
  2020 2021 2022 
Aanwezige kinderen/inzet 
medewerkers 50 60 244 
Veiligheid en gezondheid - Hygiëne 51 65 239 
Pedagogisch beleid 50 55 215 
Kwaliteitszorg 46 52 192 
Ouderparticipatie 28 44 186 
Beheer en organisatie 44 64 168 
Infrastructuur 5 17 71 
Aantal locaties voor opvang van baby’s en peuters in handhaving volgens een aantal 
criteria voor 2022:  
Volgens subsidietrap van de subsidiegroep waar de locatie onder valt (geen eenduidige 
link te maken tussen locatie en subsidietrap). 
ENKEL T1 93 
ENKEL T2A 22 
ENKEL T2B 67 
GEEN SUBSIDIE T1, T2 of T3 65 
T2A en T2B 13 
T3 ENKEL T2B 3 
T3 MET T2A en T2B 7 
Totaal 270 
Volgens rechtsvorm organisator 
Feitelijke vereniging/Maatschap 32 
Gemeentebestuur/Stadsbestuur/Provinciebestuur 3 
Natuurlijk persoon 79 
OCMW 3 
Vennootschap 86 
Vennootschap onder firma (VOF) 9 
vzw 58 
Totaal 270 
2. In 2022 hebben de meldingen in de pers van wantoestanden in de kinderopvang geleid 
tot een grotere alertheid bij alle actoren (opvang, ouders, anderen). Bijgevolg is er 
ook een forse stijging geweest van het aantal meldingen en handhavingen in 2022. 
We moeten nog afwachten of dit niveau van handhavingen ook nog in 2023 zal op te 
merken zijn.  Ook voor elk van de geregistreerde tekorten bij een handhaving, is er in 
2022 in absolute cijfers een forse stijging op te merken in vergelijking met voorgaande 
jaren (2020 en 2021) maar de verhouding tussen de tekorten in het geheel van 
handhavingen ligt in 2022 in dezelfde lijn als in de jaren 2020 en 2021. In 2022 noteren 
we het grootste aandeel (18,6%) voor het tekort “aanwezige kinderen/inzet personeel” 
terwijl het grootste aandeel in de jaren 2020 (18,6%) en 2021 (18,2%) genoteerd 
werd voor de categorie “Veiligheid en gezondheid – hygiëne”. 2020 en 2021 waren 
dan ook de jaren waarin de maatregelen in kader van de coronapandemie nog sterk 
aanwezig waren.
