title: N368 Beernem en Oostkamp - Trajectcontrole
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2006395
thema link: https://www.vlaamsparlement.be/parlementaire-documenten/schriftelijke-vragen/1767260
SCHRIFTELIJKE VRAAG
nr. 57
van BERT MAERTENS
datum: 4 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
N368 Beernem en Oostkamp  -  Trajectcontrole
Het Agentschap Wegen en Verkeer (AWV) investeert actief in het systeem van 
trajectcontroles. Zo worden jaarlijks twintig nieuwe locaties geselecteerd voor het plaatsen 
van een trajectcontrole. De prioritaire trajectcontroles worden telkens gekozen op basis 
van ongevallen- en snelheidsdata.
Volgens het verslag van een zitting van het college van burgemeester en schepenen van 
de gemeente Beernem zou AWV zo de goedkeuring hebben gevraagd voor het plaatsen 
van een trajectcontrole langs de N368 in Beernem en Oostkamp (= langs de Wellingstraat 
in Beernem en de Proosdijstraat in Oostkamp).
1. Maakt die trajectcontrole langs de N368 effectief deel uit van de twintig nieuwe locaties 
die dit jaar door AWV werden geselecteerd?
2. Klopt het dat AWV intussen de toestemming heeft gevraagd aan de gemeenten 
Beernem en Oostkamp voor de plaatsing van een trajectcontrole langs de N368? 
Wanneer is die aanvraag ingediend? Wat was daarbij het antwoord van de beide 
gemeentebesturen?
3. Wat is de exacte locatiebepaling van de geplande trajectcontrole? Graag vermelding 
van het start- en eindpunt van de voorziene installatie. Hoeveel kilometer zal 
gecontroleerd worden? Zullen de cameraâ€™s in beide rijrichtingen werken?
4. Welke andere stappen werden al gezet in het kader van de plaatsing van de 
trajectcontrole?
5. Hoeveel ongevallen gebeurden er sinds 2017 op dit gedeelte van de N368? Graag een 
geannualiseerd overzicht met opsplitsing tussen de verschillende types van 
weggebruiker/vervoermiddel (fietsers, voetgangers, personenwagens, vrachtwagens 
enzovoort).
6. Welke stappen moeten nog gezet worden voor de trajectcontrole effectief kan worden 
gebruikt? Welke timing zal daarbij gehanteerd worden? Wat is de vooropgestelde 
datum van de effectieve inwerkingtreding?
7. Welk budget is nodig voor de realisatie van de trajectcontrole? Wat is de inbreng van 
de verschillende partners?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 57 van 4 oktober 2023
van BERT MAERTENS
1. De analyse en opmaak van de finale lijst van twintig nieuwe trajectcontroles is nog niet 
afgerond. 
2. Dat klopt, het betreft een reservelocatie. Beide gemeenten hebben zich akkoord 
verklaard.
3. Deze zijn te bepalen tijdens het plaatsbezoek.
4. Aangezien het hier om een reservelocatie gaat en de betrokken gemeentebesturen zich 
recent akkoord hebben verklaard, zijn nog geen verdere stappen gezet. 
5. Overzicht letselongevallen 2017-2020
jaar # ongevallen # licht gewonden # zwaargewonden # doden
2017 3 4 0 0
2018 2 3 0 0
2019 3 5 0 0
2020 1 1 0 0
aard weggebruiker gevolg aantal
fiets licht gewond 2
bromfiets licht gewond 1
moto licht gewond 1
personenauto licht gewond 7
lichte vrachtauto licht gewond 2
6. Volgende stappen moeten worden doorlopen: startoverleg, plaatsbezoek, 
goedgekeurde studiedossiers, realisatie van de installatie, homologatie en activatie. 
Timing nog te bepalen.
7. De financiering is 100% ten laste van het Agentschap Wegen en Verkeer (AWV). De 
kost is nog nader te bepalen. 
