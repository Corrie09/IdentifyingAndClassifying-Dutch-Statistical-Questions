title: Japanse duizendknoop - Bestrijding
thema: Natuur en Milieu
pdf link: https://docs.vlaamsparlement.be/pfile?id=2001806
thema link: https://www.vlaamsparlement.be/parlementaire-documenten/schriftelijke-vragen/1763497
SCHRIFTELIJKE VRAAG
nr. 1
van SARAH SMEYERS
datum: 26 september 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Japanse duizendknoop  -  Bestrijding
Enkele maanden geleden stelde ik al een schriftelijke vraag over de bestrijding van een 
invasieve exoot, zijnde de muskusrat (vraag nr. 795 van 31 mei 2023). Deze keer zou ik 
echter een vraag willen stellen over de Japanse duizendknoop, een woekerplant die steeds 
verder oprukt en blijkbaar heel moeilijk te bestrijden is. 
Wie geregeld gaat wandelen en fietsen, kan er niet meer naast kijken: de Japanse 
duizendknoop duikt overal, gaande van dijken over natuurgebieden tot zelfs ‘reguliere’ 
velden, op en overwoekert zo de bestaande gewassen en grassen. De bestrijding is niet 
voor de hand liggend. Deze plant heeft namelijk heel diepe wortels en vermeerdert zich 
razendsnel. Schapen, varkens, pesticiden, maaien,… niets helpt. De enige manier om de 
verspreiding min of meer beheersbaar te houden, zou erin bestaan om de planten letterlijk 
en figuurlijk uit te graven. 
1. Wordt er een inventaris opgemaakt dan wel bijgehouden over haarden van Japanse 
duizendknoop? Zo ja, wat zijn de resultaten van die inventarisoefening? Anders 
gesteld: hoeveel oppervlakte heeft deze plant intussen ingenomen? 
2. Op de webstek van de Vlaamse Milieumaatschappij (VMM) lees ik dat de ‘ultieme 
bestrijdingstechniek’ voor deze plant nog niet bestaat. Naar verluidt, is uitgraven, 
naast de inzet van schapen, vooralsnog het beste bestrijdingsmiddel. Uitgraven is 
echter zeer intensief (en dus duur) terwijl de inzet van schapen meerdere (minimum 
vijf) graasbeurten vereist. 
Is het een optie om de beheersovereenkomsten met herders uit te breiden van 
bijvoorbeeld twee naar vijf graasbeurten?
3. Werd de inzet van varkens ter bestrijding van deze plantensoort in Vlaanderen al 
overwogen? Zo niet, waarom niet?
4. Op mijn vraag naar bestrijdingsbudgetten voor de muskusratten antwoordde de 
minister: “De VMM zet verspreid over Vlaanderen 55 VTE in die rattenbestrijding 
binnen het takenpakket hebben zitten. Zoals hierboven geduid staan ze daarbij ook in 
voor de bestrijding op waterlopen van andere waterlopenbeheerders. Daarnaast 
nemen ze ook andere taken op zoals zwerfvuil ruimen, opruimen invasieve 
plantensoorten, enzovoort. Dit budgettair uitsplitsen is bijgevolg niet mogelijk.” 
Welk budget werd er voor 2023 gereserveerd voor de bestrijding van al deze invasieve 
exoten waarvan er overigens - denk bijvoorbeeld alleen al maar aan de Aziatische 
hoornaar - steeds meer opduiken? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 1 van 26 september 2023
van SARAH SMEYERS
1. Er is in Vlaanderen geen monitoring die zich specifiek op Japanse duizendknoop richt. 
De soort wordt echter wel waargenomen en gemeld als onderdeel van andere 
projecten, of door (natuur)vrijwilligers. Zo is er toch een goed beeld van de algemene 
situatie in Vlaanderen. Het meest recente overzicht is door het Agentschap voor Natuur 
en Bos (ANB) en Instituut voor Natuur- en Bosonderzoek (INBO) gegeven in het PrIUS-
rapport1 (hoofdstuk 7.2.7). In Vlaanderen is de Japanse duizendknoop abundant en 
wijdverspreid. De verspreiding wordt via de Florabank gemonitord. In 2023 komt in 
bijna 38% van de onderzochte kilometerhokken van de Florabank Japanse 
duizendknoop voor. De data zijn echter kwalitatief (aan- of afwezig) waardoor 
uitspraken over aantallen en trends hieruit niet kunnen worden afgeleid. 
Er zijn tevens enkele inventarisatieprojecten op gemeentelijk of regionaal niveau. 
Meestal nemen instanties die verantwoordelijk zijn voor het groenbeheer van een 
bepaald gebied dit initiatief. Op die manier kunnen ze een beheerstrategie en 
kostenraming maken voor een beheer dat rekening houdt met invasieve 
duizendknopen. Zie hier een niet-limitatief overzicht van zulke inventarisatieprojecten:
•Langs de getijdenafhankelijke waterlopen van De Vlaamse Waterweg:
olangs de Zeeschelde en Durme2. Kartering om de 4 jaar.
olangs de Grote Nete (tot Itegem) en Kleine Nete (tot Grobbendonk), het 
getijdenafhankelijk deel van de Grote en Kleine Nete3. Kartering om de 4 
jaar.
olangs de Zenne van monding tot Zemst, de Dijle van monding tot Werchter 
en de Demer van Werchter tot Diest (op te starten).
olangs de bevaarbare waterlopen in Oost￿ en West￿Vlaanderen4.
•Exotenkartering is een vast onderdeel van de inventarisaties in de kustduinen zoals 
de gebieden van de beheerevaluatie kust5.
•Het grondgebied van de stad Geel.
2. Een uitbreiding van het aantal graasbeurten met herders kan helpen om de populatie 
duizendknoop beter onder controle te krijgen, maar of dat effectief en efficiënt is, moet 
voor elke situatie afzonderlijk worden geëvalueerd door de beheerder. Een andere 
mogelijkheid is stootbegrazing, waarbij de schaapskudde tijdelijk wordt ingerasterd ter 
1 Een kader voor de aanpak van invasieve uitheemse soorten in Vlaanderen: Een prioritering voor het 
natuurbeleid (PrIUS)
2 Vandevoorde B., Dhaluin P., Van Lierop F., Elsen R., Van den Bergh E. (2019). Beheervoorstel voor de 
dijkvegetaties van de Zeeschelde, Durme en Rupel (district 1 & 2). Rapporten van het Instituut voor Natuur- en 
Bosonderzoek 2019 (45). Instituut voor Natuur- en Bosonderzoek, Brussel.
3 Vandevoorde B., Van Lierop F., Elsen R. & Van den Bergh E. (in prep.). Beheervoorstel voor de dijkvegetaties 
langs de getijdenafhankelijke Grote Nete en Kleine Nete (District 3). Rapporten van het Instituut voor Natuur- en 
Bosonderzoek 2023 (20). Instituut voor Natuur- en Bosonderzoek, Brussel.
4 Van de Meutter F., Vanderhaeghe F., Raman M., & Van Kerckvoorde A., (2012). Invasieve uitheemse planten 
langsheen bevaarbare waterlopen in West￿ en Oost￿Vlaanderen. Inschatting van het voorkomen en een 
afwegingskader voor beheer. Rapporten van het Instituut voor Natuur￿ en Bosonderzoek INBO.R.2012.13. 
Instituut voor Natuur￿ en Bosonderzoek, Brussel.
5 Provoost, S., Van Gompel, W., & Vercruysse, E. (2020). Beheerevaluatie kust. Eindrapport 2015-2019. 
(Rapporten van het Instituut voor Natuur- en Bosonderzoek 2020; Nr. 18). Instituut voor Natuur- en 
Bosonderzoek.
hoogte van de haard met een gemakkelijk te verplaatsen en tijdelijke omheining; 
zogenaamd flexinet. De beheerstrategie uitgewerkt door de Vlaamse 
Milieumaatschappij (VMM) is gebaseerd op de info terug te vinden op Ecopedia6. Op 
basis van deze strategie kan de meest aangewezen doelstelling gekozen worden 
waarbij ingezet wordt op preventie, controle en nazorg. Op basis van deze 
beheerstrategie kan de meest aangewezen aanpak bepaald worden voor een besmet 
terrein. Bestrijding van een haard van Japanse duizendknoop vraagt steeds een 
langdurige en volgehouden inspanning, ongeacht de methodiek.
3. Varkens zijn al sporadisch ingezet voor het beheer of de bestrijding van Japanse 
duizendknoop. Er is echter nog geen analyse voorhanden die zou wijzen op 
buitengewone voordelen die deze beheertechniek met zich zou meebrengen. 
Anekdotische gegevens geven aan dat het beheer met varkens positieve resultaten met 
zich kan meebrengen. Wel moet er rekening worden gehouden met een aantal 
randvoorwaarden, met name dat dit nog steeds een langdurig engagement inhoudt (4 
tot 5 jaar) en dat de dieren moeten verzorgd en bijgevoederd worden (huisvesting, 
water en manuren) om in goede conditie te blijven. De haard wordt ook niet volledig 
uitgeroeid waardoor beheer nodig zal blijven. Jaarrondbegrazing of seizoensbegrazing 
doorbreekt de dominantie van Japanse invasieve duizendknoop. Begrazingsdruk kan 
ervoor zorgen dat de populatie onder controle blijft of zelfs sterk afneemt. Door 
aanhoudende begrazing (over meerdere jaren), wordt de biomassa invasieve 
duizendknoop na verloop van tijd gereduceerd ten voordele van inheemse 
plantensoorten en kan zich terug een natuurlijke, structuurrijke vegetatie ontwikkelen. 
Stopzetting van de begrazing zal in de meeste gevallen echter terugkeer of liever 
heropleving van de duizendknoophaard betekenen. De seizoensbegrazing moet van 
start gaan in het vroege voorjaar en de grazers moeten minstens tot in september ter 
plaatse blijven. Algemeen gesproken eten geiten, schapen, runderen, varkens en 
paarden jonge duizendknoopstengels, hoewel ook het ras, de gewoonten en het andere 
beschikbaar voedsel een rol kunnen spelen. Het staat terreinbeheerders uiteraard vrij 
deze vorm toe te passen als zij de nodige omkadering kunnen bieden.
4. De bestrijders van de VMM voeren alleen de bestrijding uit van watergebonden 
invasieve exoten. Daarbij staan de 55 VTE in voor de bestrijding van muskusrat en 
beverrat op alle waterlopen van het Vlaams Gewest en alle waterlopen in de provincies 
Limburg, Vlaams-Brabant en Antwerpen evenals in de meeste natuurgebieden. Op de 
onbevaarbare waterlopen categorie 1 worden ook de invasieve water- en oeverplanten 
bestreden, die opgenomen zijn op de lijst met zorgwekkende invasieve exoten, horende 
bij de Europese Verordening 1143/2014. De bestrijding van de invasieve waterplanten 
(o.a. grote waternavel) op waterlopen categorie 1 wordt uitgevoerd door de 
medewerkers van het team rattenbestrijding. Opdrachten voor de bestrijding van 
invasieve oeverplanten verloopt via externe contracten (vnl. maatwerkbedrijven). 
Jaarlijks besteed de VMM hieraan ongeveer 200.000 euro.
6 https://www.ecopedia.be/pagina/een-beheeraanpak-voor-japanse-duizendknoop-ontwerpen 
