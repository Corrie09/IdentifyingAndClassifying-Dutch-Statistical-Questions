title: Anderstalige werkzoekenden - Mentoring naar werk
thema: Werk
pdf link: https://docs.vlaamsparlement.be/pfile?id=2064567
thema link: https://www.vlaamsparlement.be/parlementaire-documenten/schriftelijke-vragen/1824460
SCHRIFTELIJKE VRAAG
nr. 418
van ROBRECHT BOTHUYNE
datum: 30 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Anderstalige werkzoekenden  -  Mentoring naar werk
Mentoring naar werk is er voor anderstalige werkzoekenden. De mentor en de mentee 
worden ondersteund door een mentor-coach. Die zorgt voor begeleiding op maat voor de 
duo’s. 
Binnen dit project streeft men ernaar de integratie van anderstalige werkzoekenden met 
een migratieachtergrond op de arbeidsmarkt te bevorderen. Doel is om werkgevers te 
versterken op het vlak van inclusie en het draagvlak te vergroten op de werkvloer. 
Daarnaast zorgt het voor versterking van mentoren op het vlak van kennis, inzicht en 
expertise. 
In antwoord op schriftelijke vraag nr. 695 van 14 juni 2023 gaf de minister aan: “Mentoring 
blijkt voor sommige klanten een waardevolle methodiek. VDAB bekijkt in het najaar hoe 
klanten die er nood aan hebben er gebruik van kunnen maken.”
1. Wat is de stand van zaken? Wie zijn ‘sommige klanten’? Wat is de methodiek om te 
bepalen wie ‘er nood aan heeft’? 
2. Hoeveel anderstalige werkzoekenden namen in 2023 en 2024 (tot 30 april 2024) deel 
aan de Mentoring naar werk-projecten? Graag totaalaantal per jaardeel en opdeling 
naar:
a) provincie;
b) project zelf;
c) doorlooptijd project;
d) tot welke subdoelgroep men hoort.
3. Hoeveel bedraagt het budget voor de projecten, opgedeeld voor 2023 en 2024 (tot 30 
april 2024)?
4. Hoeveel anderstalige werkzoekenden die deelnamen aan de Mentoring naar werk-
projecten zijn doorgestroomd naar het normale arbeidscircuit? Over hoeveel 
deelnemers gaat het? 
5. Hoe evalueert de minister de bovenstaande cijfers? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 418 van 30 april 2024
van ROBRECHT BOTHUYNE
1. VDAB heeft het vorige project positief geëvalueerd en bereidt een nieuwe opdracht 
voor. In het kader van de nieuwe opdracht is VDAB aan het bekijken om de 
klantengroep uit te breiden. De manier om te bepalen welke klanten nood hebben aan 
deze dienstverlening is de inschatting van de afstand tot de arbeidsmarkt in combinatie 
met de nood aan het versterken van het (professionele) netwerk.
2. In 2023 werd voor 314 personen een gesubsidieerd mentoringstraject opgestart. De 
opstartperiode verschilt van perceel tot perceel en de laatste opstartperiode liep t.e.m. 
30 september 2023.
a) Hieronder vindt u een verdeling per provincie waar het mentoringstraject 
plaatsvond. 
Provincie Trajecten opgestart in 2023 
Antwerpen 85
Limburg 78
Oost-Vlaanderen 41
Vlaams-Brabant 37
West-Vlaanderen 73
b) Hieronder vindt u een verdeling per perceel en per subdoelgroep die kan toegeleid 
worden. 
Promotor Subdoelgroep Trajecten opgestart in 
2023 
Gatam LOA 45
Gatam HOA 40
Core vof HOA 33
Core vof LOA 15
Randstad Risesmart HOA 41
FMDO Hoofddoelgroep 73
Randstad Risesmart HOA 37
Randstad Risesmart HOA 30
De hoofddoelgroep van deze opdracht bestaat uit niet-werkende anderstalige 
werkzoekenden met een migratieachtergrond die:
● wonen in Vlaanderen;
● bij VDAB in begeleiding zijn;
● geen of een beperkte kennis van het Nederlands hebben (A2 van ERK bereikt, 
niet geattesteerd);
● al dan niet uitkeringsgerechtigd zijn.
Subgroep 1 (HOA): werkzoekenden die beschikken over een diploma hoger 
onderwijs. 
Subgroep 2 (LOA): werkzoekenden die hoogstens een diploma van de middelbare 
school hebben behaald.
Subgroep 3 (jongeren): (< 25 jaar) die hoogstens een diploma lager secundair 
onderwijs hebben behaald.
c) Hieronder vindt u een verdeling op basis van de duurtijd van het traject in maanden. 
Merk op dat 15% van de trajecten nog lopende zijn op 31 maart 2024. Voor deze 
trajecten kan de duurtijd nog toenemen.
Duurtijd in maanden Trajecten opgestart in 2023 
0 38
1 3
2 14
3 15
4 16
5 18
6 25
7 50
8 41
9 31
10 28
11 14
12 16
13 5
d) Hieronder vindt u een verdeling per subdoelgroep die kan toegeleid worden. 
Subdoelgroep Trajecten opgestart in 2023 
Hoofddoelgroep 73
HOA 181
LOA 60
3. Voor 2023 was het uitbetaalde bedrag €551.504,58, en voor 2024 is dat €237.826,91. 
Voor 2024 tot en met april 2024: €137.652,33.
4. Onderstaande tabel toont het aantal deelnemers per doelgroep dat doorgestroomd is 
naar het reguliere arbeidscircuit, respectievelijk na 3, 6 en 9 maanden na het 
beëindigen van het mentoringtraject. Er zijn gegevens beschikbaar t.e.m. 31/03/2024.
Het aantal beëindigde mentoringtrajecten per doelgroep wordt weergegeven t.e.m. 
eind maart 2024. Vervolgens worden er t.o.v. dit totaal aantal beëindigde trajecten de 
volgende aandelen berekend: aandeel aan het werk als werknemer in het regulier 
economisch circuit en aandeel aan het werk als zelfstandige. 
Doelgroep Actie M3 M6 M9
Aantal beëindigde 
Mentoringtrajecten512 446 386
Waarvan aan het werk als 
werknemer37,30% 42,60% 47,93%HOA
Waarvan aan het werk als 
zelfstandige2,54% 2,91% 4,15%
Aantal beëindigde 
Mentoringtrajecten141 126 75
Waarvan aan het werk als 
werknemer36,88% 36,51% 58,67%Hoofd-
doelgroep
Waarvan aan het werk als 
zelfstandige1,42% 0,79% 0,00%
Aantal beëindigde 
Mentoringtrajecten42 42 42
Waarvan aan het werk als 
werknemer45,24% 47,62% 57,14%Jongeren
Waarvan aan het werk als 
zelfstandige0,00% 0,00% 0,00%
Aantal beëindigde 
Mentoringtrajecten209 191 174 LOA
Waarvan aan het werk als 
werknemer42,58% 48,69% 51,15%
Waarvan aan het werk als 
zelfstandige0,48% 1,05% 1,15%
5. Ik heb eerder al aangegeven dat mentoring een waardevolle methodiek is. VDAB is 
bezig om een nieuwe opdracht in de markt te zetten die bedoeld is om het professionele 
netwerk van een deel van haar klanten uit te breiden, waarbinnen mentoring kan 
gebruikt worden als methodiek, naast andere mogelijke instrumenten.
