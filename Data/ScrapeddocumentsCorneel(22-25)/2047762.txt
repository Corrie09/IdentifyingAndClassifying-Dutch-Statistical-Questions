title: Onroerend erfgoed arrondissement Gent - Subsidies en wachtlijsten
thema: Onroerend erfgoed
pdf link: https://docs.vlaamsparlement.be/pfile?id=2047762
thema link: https://www.vlaamsparlement.be/parlementaire-documenten/schriftelijke-vragen/1800916
SCHRIFTELIJKE VRAAG
nr. 177
van STIJN DE ROO
datum: 6 februari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Onroerend erfgoed arrondissement Gent  -  Subsidies en wachtlijsten
Onroerend Erfgoed is een agentschap en wetenschappelijke instelling van de Vlaamse 
overheid bevoegd voor bouwkundig, archeologisch, landschappelijk en varend erfgoed. Het 
agentschap Onroerend Erfgoed bereidt het onroerenderfgoedbeleid in Vlaanderen voor en 
voert het uit. Vanuit die optiek inventariseert en beschermt het gebouwen, landschappen, 
archeologische sites en varend erfgoed. Verder ondersteunt het burgers, lokale overheden, 
ontwerpers, ontwikkelaars en andere instanties met adviezen en premies. Het draagt ten 
slotte de kwaliteitsvolle omgang met onroerend erfgoed uit, met doorgedreven 
beleidsgericht onderzoek en een gerichte communicatie daarover.
In mijn schriftelijke vraag nr. 100 van 17 november 2020 informeerde ik naar de subsidies 
en wachtlijsten voor onroerend erfgoed in het arrondissement Gent voor de jaren 2019 en 
2020 tot 17 november 2020.
In mijn schriftelijke vraag nr. 355 van 15 april 2022 informeerde ik naar de subsidies en 
wachtlijsten voor onroerend erfgoed in het arrondissement Gent voor de jaren 2020, 2021 
en 2022 tot 15 april 2022.
Ik stel deze vraag in opvolging van mijn schriftelijke vragen nr. 100 van 17 november 2020 
en nr. 355 van 15 april 2022.
1. Aan welke projecten werden subsidies toegekend in 2022, 2023 en in 2024 tot op 
heden in het administratief arrondissement Gent? Graag een overzicht van de 
verschillende projecten, met het toegekende bedrag.
2. Aan welke projecten worden nog subsidies toegekend in 2024 in het administratief 
arrondissement Gent? Graag een overzicht van de verschillende projecten, met het 
toegekende bedrag.
3. Welke projecten staan nog op de wachtlijst voor subsidies in het administratief 
arrondissement Gent?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 177 van 6 februari 2024
van STIJN DE ROO
Onderstaande gegevens hebben betrekking op volgende premietypes binnen de 
regelgeving onroerend erfgoed: 
restauratiepremies en erfgoedpremies bijzondere procedure (beide oude 
regelgeving);
premies via oproep;
erfgoedpremies volgens standaardprocedure;
onderzoekspremies;
premies voor archeologisch vooronderzoek met ingreep in de bodem, premies voor 
buitensporige opgravingskosten en premies voor onderzoek van menselijke 
inhumatieresten;
premies voor varend erfgoed.
Voor de werkingssubsidies maakte ik geen overzicht, want deze subsidies zijn niet af te 
bakenen volgens arrondissementsgrenzen. Met deze subsidies ondersteun ik de werking 
van partners die bijdragen aan de onroerenderfgoedzorg in Vlaanderen en dat gebeurt 
voornamelijk op intergemeentelijke schaal.
1. In bijlage bezorg ik u het overzicht van de projecten in het arrondissement Gent 
waarvoor een premie werd toegekend in 2022, 2023 en 2024, met opdeling naar type 
premie en het toegekende premiebedrag. 
2. In 2024 zijn er nog geen restauratiepremies en erfgoedpremies volgens de bijzondere 
procedure toegekend.
3. Hieronder vindt u het overzicht van de projecten die voor dit arrondissement op de 
wachtlijst staan van de nog toe te kennen restauratiepremies en erfgoedpremies 
bijzondere procedure, met indicatie van de datum van inhoudelijke goedkeuring door 
het agentschap Onroerend Erfgoed.
Gemeente Beschermd object Inhoudelijke 
goedkeuring
Aalter Oliewindmolen De Teerlingmolen 22/03/2017
Destelbergen Kasteeldomein Succa 26/06/2020
Evergem Sint-Christoffelkerk 7/01/2015
Evergem Kerk Sint-Joris en Godelieve 6/03/2015
Gavere Sint-Martinuskerk Asper 9/12/2014
Gent Caermersklooster (fase 3, lot 2:gevels en interieur) 14/10/2014
Gent Sint-Stefanusklooster 17/12/2014
Gent H. Kruiskerk Sint-Kruis-Winkel 6/01/2015
Gent Sint-Jacobskerk 7/01/2015
Gent Caermersklooster (fase 3, lot 3:gevels en interieur) 30/01/2015
Gent OL Vrouw Sint-Pieterskerk 4/02/2015
Gent Caermersklooster (fase 3, vleugel A: technieken) 18/03/2015
Gent Vml Hotel van Eersel (Sint-Bavohumaniora) 27/03/2015
GentVml Instituut Piers de Raveschoot - Schoolgebouw 
Macarius 27/03/2015
GentCaermersklooster (fase 3, lot 3: technische 
installaties) 30/03/2015
Gent Zaal van Vrede, Fratersplein 9 25/09/2015
Gent Sint-Lievenscollege 21/06/2017
Gent Abdij Nieuwenbosch 8/05/2020
Gent Bisschoppelijk Seminarie 18/01/2021
Gent Groot Begijnhof Sint-Elisabeth Sint-Amandsberg 22/01/2021
Gent Basiliek OL Vrouw van Lourdes Oostakker 22/01/2021
Gent Sint-Niklaaskerk 27/01/2021
Gent Gemeentehuis Oostakker 29/01/2021
Gent Oude School UGent 30/03/2021
Lievegem Sint-Jans-Onthoofdingskerk 24/03/2015
Lochristi Oud Gemeentehuis Dorp-West 28/05/2015
Merelbeke Stenen Molen Melsen 18/01/2021
BIJLAGEN
1.Overzicht van de toegekende restauratiepremies en erfgoedpremies bijzondere 
procedure in het arrondissement Gent (periode 2022-2023).
2.Overzicht van de toegekende erfgoedpremies volgens de standaardprocedure in het 
arrondissement Gent (periode 2022-2024).
3.Overzicht van de toegekende onderzoekspremies in het arrondissement Gent (periode 
2022-2024).
4.Overzicht van de toegekende premies via oproep in het arrondissement Gent (periode 
2022-2024).
5.Overzicht van de toegekende premies archeologie in het arrondissement Gent (periode 
2022-2024).
6.Overzicht van de toegekende premies varend erfgoed in het arrondissement Gent 
(periode 2022-2024).
