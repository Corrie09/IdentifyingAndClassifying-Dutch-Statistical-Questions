title: Departement Landbouw en Visserij - Ondersteuning thuiswerkend personeel
thema: Landbouw
Visserij
Vlaamse administratie
pdf link: https://docs.vlaamsparlement.be/pfile?id=2012068
thema link: https://www.vlaamsparlement.be/parlementaire-documenten/schriftelijke-vragen/1775834
SCHRIFTELIJKE VRAAG
nr. 81
van BRECHT WARNEZ
datum: 26 oktober 2023
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Departement Landbouw en Visserij  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Landbouw en Visserij:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Landbouw en Visserij nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Departement Landbouw en Visserij nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 81 van 26 oktober 2023
van BRECHT WARNEZ
1. Bij het departement Landbouw en Visserij heeft iedereen in principe toegang tot de 
internetvergoeding via het derdebetalerssyteem. In bepaalde gevallen is het wegens 
diverse redenen niet mogelijk deze toe te kennen, deze collega’s krijgen de vergoeding 
via de forfaitaire internetvergoeding of via een terugvordering met declaratie. Het is 
steeds de vrije keuze van het personeelslid om de derdebetalersregeling aan te vragen 
of niet.
a) Procentueel en absoluut aantal personeelsleden met internetvergoeding via 
derdebetalerssyteem of andere voor 2020-2021 en 2022 worden weergegeven in 
tabel 1a in bijlage 1.
b) Budget voor de internetvergoeding via derdebetalerssyteem of andere voor 2020-
2021 en 2022 worden weergegeven in tabel 1b in bijlage 1.
2. Alle personeelsleden van het Departement Landbouw en Visserij beschikken over IT-
materiaal om thuis te werken. Het aanbod is divers gaande van laptop, één of meerdere 
schermen, ergonomische toetsenborden en muizen, koptelefoons, etc. Alle 
personeelsleden krijgen de kans om IT-materiaal aan te vragen i.f.v. hun specifieke 
werking.
In 2021 kregen alle personeelsleden de kans om een ergonomische bureaustoel voor 
thuiswerk aan te vragen. Ook nieuwe personeelsleden krijgen die kans.
a) Het budget voor ondersteunend materieel voor thuiswerk over de jaren 2020-2021 
en 2022 is weergegeven in tabel 2a van bijlage 1.
b) Tabel 2b van bijlage 1 bevat het aantal ambtenaren die genoten van ondersteunend 
materieel voor thuiswerk over de jaren 2020-2021 en 2022.
3-4.Niet van toepassing in gevolge de hogervermelde antwoorden.
BIJLAGE
Overzicht van de gevraagde gegevens
