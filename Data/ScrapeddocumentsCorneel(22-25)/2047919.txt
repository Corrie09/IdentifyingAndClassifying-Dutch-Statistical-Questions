title: De Lijn - Defecten bij bussen en trams
thema: Mobiliteit en Verkeer
pdf link: https://docs.vlaamsparlement.be/pfile?id=2047919
thema link: https://www.vlaamsparlement.be/parlementaire-documenten/schriftelijke-vragen/1794851
SCHRIFTELIJKE VRAAG
nr. 483
van ELS ROBEYNS
datum: 17 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Defecten aan bussen en trams
De voertuigen van De Lijn kampen af en toe met defecten. Die defecten hebben natuurlijk 
ook gevolgen voor de dienstverlening van het openbaar vervoer.
1. Hoeveel bussen van De Lijn kampten met defecten in 2019, 2020, 2021, 2022 en 
2023? Over hoeveel procent van het totale busbestand gaat dat?
a) Hoeveel van de defecte bussen rijden elektrisch? Hoeveel elektrische bussen telt 
De Lijn vandaag?
b) Hoe lang waren die bussen gemiddeld buiten gebruik?
c) Wat waren de voornaamste redenen?
d) Welke kostprijs hing daar jaarlijks aan vast?
e) Hoeveel ritten werden per jaar afgeschaft door defecte bussen? Over hoeveel 
procent van het totaalaantal ritten gaat het?
Graag een overzicht per provincie.
2. Hoeveel trams van De Lijn kampten met defecten in 2019, 2020, 2021, 2022 en 2023? 
Over hoeveel procent van het totale tramareaal gaat het?
a) Hoe lang waren die trams gemiddeld buiten gebruik?
b) Wat waren de voornaamste redenen?
c) Welke kostprijs hing daar jaarlijks aan vast?
d) Hoeveel ritten werden per jaar afgeschaft door defecte trams? Over hoeveel 
procent van het totaalaantal ritten gaat het?
Graag een overzicht voor Antwerpen, Gent en de kusttram.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 483 van 17 januari 2024
van ELS ROBEYNS
1. De Lijn heeft als streefdoel om een bus van onderhoudsbeurt tot onderhoudsbeurt te 
kunnen laten rijden. Helaas heeft elke bus wel eens een defect waardoor ze 
kortstondig buiten dienst wordt gesteld. Tijdens een gepland onderhoud worden 
bovendien alle kleine mankementen verholpen. 
a) 49 bussen van De Lijn rijden elektrisch. Er zijn geen cijfers beschikbaar 
omtrent de hoeveelheid elektrische voertuigen in defecten.
b) Het huidige softwareplatform van De Lijn laat niet toe om deze details te 
tonen.
c) De voornaamste redenen zijn: 
•ouderdom van de voertuigen 
•herstel van schade en vandalisme 
•algemeen onderhoud 
•herstel van waarborgproblemen
d) De kosten van defecten worden door De Lijn niet apart opgevolgd. Ze zitten 
vervat in de onderhoudskosten van het voertuig.
e) Het aantal afgeschafte ritten door defecte bussen wordt niet afzonderlijk 
bijgehouden. Deze info kan bijgevolg niet aangeleverd worden. 
2. De Lijn heeft als streefdoel om een tram van onderhoudsbeurt tot onderhoudsbeurt 
te kunnen laten rijden. Helaas heeft elke tram wel eens een defect waardoor hij 
kortstondig buiten dienst wordt gesteld. Tijdens een gepland onderhoud worden 
bovendien alle kleine mankementen verholpen.
a) Het huidige softwareplatform van De Lijn laat niet toe om deze details te 
tonen. 
b) De voornaamste redenen zijn: 
•schade en vandalisme 
•algemeen onderhoud 
•ouderdom vloot 
•herstel van waarborgproblemen
c) De kosten van defecten worden door De Lijn niet apart opgevolgd. Ze zitten 
vervat in de onderhoudskosten van het voertuig.
d) Het aantal afgeschafte ritten door defecte bussen wordt niet afzonderlijk 
bijgehouden. Deze info kan bijgevolg niet aangeleverd worden. 
