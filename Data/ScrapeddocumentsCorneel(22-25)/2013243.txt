title: DBFM-programma 'Scholen van Morgen' - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=2013243
thema link: https://www.vlaamsparlement.be/parlementaire-documenten/schriftelijke-vragen/1776773
SCHRIFTELIJKE VRAAG
nr. 99
van HILÂL YALÇIN
datum: 6 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
DBFM-programma 'Scholen van Morgen'  -  Stand van zaken
Om aan de grote noden voor schoolinfrastructuur tegemoet te komen, werkt de Vlaamse 
overheid samen met private partners. Dat is belangrijk gelet op de historische achterstand 
en de lange wachtlijsten voor scholenbouw. Vlaanderen startte in 2006 een grootschalige 
inhaalbeweging schoolinfrastructuur via alternatieve financiering, beter bekend onder de 
naam DBFM (Design, Build, Finance en Maintain), de ‘Scholen van Morgen’ werden zo in 
het leven geroepen.
Ik vraag graag een stand van zaken van het DBFM-project ‘Scholen van Morgen’. 
1. Zijn alle bouwprojecten in het DBFM-project ‘Scholen van Morgen’ vandaag 
gerealiseerd? Zo niet, welke projecten moeten nog gerealiseerd worden? In welke 
(bouw)fase zijn ze momenteel?
2. Wat is de gemiddelde wachttijd voor het toekennen van middelen aan de 
schoolbesturen zodat ze van start kunnen gaan met hun bouwproject?
3. Wat is de gemiddelde duurtijd van de bouwprojecten van start tot oplevering van de 
gebouwen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 99 van 6 november 2023
van HILÂL YALÇIN
1. Alle 182 projecten binnen het programma Scholen van Morgen zijn volledig 
gerealiseerd en in gebruik genomen door de schoolbesturen.
2. Binnen het DBFM-programma is er geen sprake van een echte “wachttijd”. Van zodra 
het schoolbestuur instapt in het DBFM-programma (door de ondertekening van een 
voorcontract), start het gekozen DBFM-consortium met de realisatie van het project. 
3. De gemiddelde bouwperiode – van start der werken tot oplevering - van de Scholen 
van Morgen-projecten Scholen van Morgen bedraagt 16,7 maanden. 
