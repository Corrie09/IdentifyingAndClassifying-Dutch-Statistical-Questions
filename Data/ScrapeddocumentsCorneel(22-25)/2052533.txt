title: Gezondheids- en welzijnsvoorzieningen - Ernstige gebeurtenissen en grensoverschrijdend gedrag (2)
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2052533
thema link: https://www.vlaamsparlement.be/parlementaire-documenten/schriftelijke-vragen/1811469
SCHRIFTELIJKE VRAAG
nr. 289
van KATRIEN SCHRYVERS
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Gezondheids- en welzijnsvoorzieningen  -  Ernstige gebeurtenissen en grensoverschrijdend 
gedrag (2)
Gezondheids- en welzijnsvoorzieningen en woonzorgcentra (wzc’s) zijn sinds 1 januari 
2015 verplicht een intern beleid uit te stippelen rond seksueel grensoverschrijdend gedrag. 
Elk voorval moet ook gemeld worden aan het Agentschap Zorg en Gezondheid (AZG) 
(besluit van de Vlaamse Regering (BVR) van 9 mei 2014 betreffende het beleid inzake 
preventie van en omgaan met seksueel grensoverschrijdend gedrag in gezondheids- en 
woonzorgvoorzieningen). Het agentschap volgt die meldingen op. Tijdens een toelichting 
van het departement Zorg voor de bijzondere commissie Misbruik werden daarover cijfers 
gegeven.
Paragraaf 2 van artikel 10 van het besluit van 28 juni 2019 bepaalt dat woonzorgcentra 
verplicht zijn ernstige gebeurtenissen te melden: “Ernstige gebeurtenissen die de zorg en 
ondersteuning, de gezondheid, de veiligheid, de waardigheid of de integriteit van de 
gebruikers in het gedrang kunnen brengen, of die daarop een ernstige impact hebben, 
worden onmiddellijk aan het agentschap gemeld.” Het besluit trad in werking op 1 januari 
2020.
In een toelichtingsbrief van 30 maart 2023 aan de voorzieningen over meldingen van 
ernstige gebeurtenissen in ouderenzorgvoorzieningen wordt onderscheid gemaakt tussen 
vier types meldingen die gemeld moeten worden, zo verduidelijkt de minister in haar 
antwoord op mijn schriftelijke vraag nr. 223 van 29 januari 2024.
In 2023 werden voor de woonzorgcentra en de groepen van assistentiewoningen 135 
meldingen van ernstige gebeurtenissen gedaan. 
1. Hoeveel meldingen van ernstige gebeurtenissen in woonzorgcentra en groepen van 
assistentiewoningen werden in 2023 gedaan per categorie die genoemd werd in de 
toelichtingsbrief van 30 maart 2023?
2. Hoeveel meldingen van ernstige gebeurtenissen werden in 2023 gedaan, opgedeeld 
per type voorziening?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 289 van 8 maart 2024
van KATRIEN SCHRYVERS
1. De volgende meldingen werden in 2023 gedaan. 
Zorggerelateerd 45 meldingen
Bewoners moesten hun woonst verlaten 5 meldingen
Niet-natuurlijk overlijden 14 meldingen
Bewoners die vermist zijn 32 meldingen
Andere 39 meldingen
2. De meldingen gaan over: 
a. 1 centrum voor dagverzorging
b. 1 centrum voor herstelverblijf 
c. 1 centrum voor kortverblijf
d. 12 groepen van assistentiewoningen
e. 120 woonzorgcentra
