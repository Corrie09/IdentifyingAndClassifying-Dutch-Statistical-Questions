title: Digitale transformatie maatwerkbedrijven - Projectoproep
thema: Sociale economie
Werk
pdf link: https://docs.vlaamsparlement.be/pfile?id=2030491
thema link: https://www.vlaamsparlement.be/parlementaire-documenten/schriftelijke-vragen/1794031
SCHRIFTELIJKE VRAAG
nr. 183
van LOES VANDROMME
datum: 11 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Digitale transformatie maatwerkbedrijven  -  Projectoproep
De Vlaamse Regering maakte vorig jaar 5 miljoen euro vrij om maatwerkbedrijven en hun 
medewerkers te helpen bij hun digitale transformatie. In het najaar konden zij daarvoor 
intekenen op een projectoproep.
1. Hoeveel aanvragen tot subsidiesteun werden ingediend? Graag een overzicht per 
provincie, met telkens de aanvrager, het gevraagde bedrag en de projectomschrijving.
2. Hoeveel aanvragen werden geselecteerd en goedgekeurd? Graag een overzicht van de 
goedgekeurde projecten, per provincie met vermelding van de aanvrager en een 
projectomschrijving.
3. Plant de minister nog een herneming van de projectoproep? Zo ja, wanneer en hoeveel 
budget trekt hij daarvoor uit?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 183 van 11 januari 2024
van LOES VANDROMME
1. Er werden 82 aanvragen ingediend waarvan 80 ontvankelijk werden verklaard en 2 
onontvankelijk. In het overzicht worden de projectomschrijvingen van de promotoren 
weergegeven en de totaal ingebrachte kosten. De subsidiesteun bedraagt maximaal 
60% van de bewezen en aanvaarde kosten en is gelimiteerd tot maximaal 50.000 euro 
per aanvraag. 
Zie bijlage 1 â€“ Overzicht per provincie van maatwerkbedrijven die een 
subsidieaanvraag hebben ingediend voor digitale transformatiesteun met het 
gevraagde bedrag en een projectomschrijving
2. Het overzicht van goedgekeurde projecten is nog niet beschikbaar aangezien de 
beoordelingsperiode nog volop gaande is. 
3. Er is op dit moment voor het werkingsjaar 2024 geen herneming van de oproep 
gepland. De uitvoeringsperiode van deze oproep loopt namelijk tot eind 2025.
BIJLAGE
Overzicht per provincie van maatwerkbedrijven die een subsidieaanvraag hebben 
ingediend voor digitale transformatiesteun met het gevraagde bedrag en een 
projectomschrijving
