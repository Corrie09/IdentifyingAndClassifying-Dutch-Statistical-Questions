title: Trajecten gemeenschapsdienst - Toeleiding (2)
thema: Sociale economie
Werk
pdf link: https://docs.vlaamsparlement.be/pfile?id=2058463
thema link: https://www.vlaamsparlement.be/parlementaire-documenten/schriftelijke-vragen/1814737
SCHRIFTELIJKE VRAAG
nr. 352
van MAURITS VANDE REYDE
datum: 21 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Trajecten gemeenschapsdienst  -  Toeleiding (2)
In antwoord op mijn schriftelijke vraag nr. 117 van 12 december 2023 bleek dat er nog 
maar vijf langdurig werklozen waren toegeleid naar gemeenschapsdiensttrajecten door 
VDAB. De minister maakte zich sterk dat het aantal in de nabije toekomst zou worden 
opgetrokken.
De gemeenschapsdienst is ondergebracht in de GLOW-tender (Groeien en Leren op de 
Werkvloer). In het antwoord op mijn vraag bleek dat er toen 6702 GLOW-trajecten waren 
opgestart. 
Afgemeten aan de doelgroep, meer bepaald van de toen ongeveer 36.000 
uitkeringsgerechtigde werkzoekenden die meer dan twee jaar werkloos zijn, blijft dat 
aantal zeer beperkt. De minister gaf wel aan dat er voor die 36.000 personen allemaal een 
dienstverlening is bij VDAB, maar dat er een aantal niet toeleidbaar is.
1. Hoeveel uitkeringsgerechtigde werklozen die langer dan 2 jaar werkloos zijn, zijn er 
momenteel per gemeente? Graag vermelden welke gemeente zich ingeschreven heeft 
in de gemeenschapsdienst en telkens ook graag vermelden in hoeveel 
gemeenschapsdiensttrajecten de betrokken gemeenten telkens hebben voorzien.
2. Hoeveel van die uitkeringsgerechtigde werklozen die langer dan 2 jaar werkloos zijn, 
werden door VDAB zelf, door het Gespecialiseerd Team Bemiddeling (GTB), het OCMW 
of een andere partner toegeleid naar een activeringstraject? Graag een opsplitsing 
voor 2023 en dit jaar, en daarbinnen per traject (TWE, wijk-werken, 
gemeenschapsdienst, opleiding…).
3. Hoeveel van die werklozen zijn momenteel vrijgesteld omwille van 
a) het volgen van een opleiding;
b) actief in een voortraject;
c) niet-toeleidbaar (op advies van Welzijn, aanbod uitgeput, andere reden)?
4. Hoeveel van die werklozen hebben een ICF-indicering gekregen voor toeleiding naar 
het collectief maatwerk of de lokalediensteneconomie (LDE)/individueel maatwerk 
(ICF: International Classification of Functioning, Disability and Health)?
5. Hoeveel van die werklozen hebben effectief positief advies voor collectief maatwerk, 
resp. LDE/individueel maatwerk gekregen?
6. Graag kreeg ik ook een overzicht van 
a) het aantal GLOW-trajecten dat op dit ogenblik is opgestart;
b) het aantal van die GLOW-trajecten waarin voorzien is als werkervaringsstage;
c) het aantal van die werkervaringsstages waarin voorzien is voor 
gemeenschapsdienst.
7. a) Hoeveel trajecten voor gemeenschapsdienst waren eind 2023 exact ingevuld?
b) In welke gemeenten waren die mensen aan de slag?
c) Hoeveel trajecten voor gemeenschapsdienst werden in 2024 al ingevuld?
d) In welke gemeenten waren of zijn die mensen aan de slag?
e) Hoeveel mensen zijn er momenteel actief in de gemeenschapsdienst? Graag een 
overzicht per gemeente.
8. a) Hoeveel werkervaringsstages waren eind 2023 opgestart? Graag een overzicht per 
gemeente.
b) Hoeveel werkervaringsstages werden in 2024 al opgestart? Graag een overzicht 
per gemeente. 
9. De minister had eind vorig jaar aangekondigd een aantal maatregelen te nemen die 
de gemeenschapsdienst aantrekkelijker zouden maken met als doel meer trajecten te 
kunnen opstarten. 
a) Welke concrete voorstellen doet de minister?
b) Wat is de stand van zaken van de bijsturing?
c) Zal die bijsturing nog deze legislatuur gebeuren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 352 van 21 maart 2024
van MAURITS VANDE REYDE
1. In bijlage 1 van deze schriftelijke vraag kan u een geüpdatet overzicht vinden van alle 
lokale besturen die in 2023 hebben ingetekende in de WSE oproep 
“gemeenschapsdienst”. U kan in deze lijst terugvinden welke lokale besturen: 
- niet meer open te staan voor stages in het kader van gemeenschapsdienst.
- nog eenmalig openstaan voor stageplaatsen maar nadat de stages zijn ingevuld, 
deze niet meer vacant plaatsen. 
- de stageplaatsen permanent openstellen. 
Daarnaast vertelt dit overzicht eveneens voor hoeveel stageplaatsen de lokale 
besturen garant staan, of hebben gestaan. Op dit moment  zijn er nog 463 
stageplaatsten beschikbaar. 
 
In bijlage 2 van deze schriftelijke vraag kan u het overzicht vinden van het aantal 
werkzoekenden per gemeente met een uitkeringsaanvraag en een werkloosheidsduur 
van meer dan 2 jaar volgens verblijfplaats eind februari 2024. Tussen deze 2 zaken 
mag echter geen correlatie gelegd worden. Want niet elke werkzoekende heeft nood 
aan een GLOW-traject of het volgen van een WES stage. VDAB schat in welke 
begeleidingsnood deze werkzoekenden hebben, niet de gemeenten zelf. Een overzicht 
daarvan kan je vinden in het antwoord op vraag 2, hieronder. Een gemeente kiest voor 
welke traject/project men stageplaatsen aanbiedt. Zo voorzien de gemeenten ook 
stageplaatsen in het kader van duaal leren, of een opleidingstraject voor studenten. 
Een WES is maar één bepaalde stagevorm. En met de juiste parameters aanwezig 
kunnen we deze stage gemeenschapsdienst noemen.  
2. Van de 35.795 werkzoekenden met een uitkeringsaanvraag en een werkloosheidsduur 
langer dan 2 jaar op 29 februari 2024 hadden er 18.085 de bemiddelingsstatus ‘in 
bemiddeling’ (51%). Daarnaast waren er 4.865 ‘in opleiding of voortraject’ (14%) en 
12.845 ‘niet-inzetbaar op lange termijn’ (36%).
Van de 18.085 klanten in de bemiddelingsstatus ‘in bemiddeling’ zitten: (zie tabel 
hieronder) 
Aantal WZUA met een werkloosheidsduur van meer 
dan 2 jaar, 29-02-2024
In bemiddeling 18.085
In bemiddeling bij VDAB bemiddelaar
waarvan bezig met wijkwerken11.746
1.694
In bemiddeling bij GTB 2.892
In bemiddeling bij OCMW 86
In bemiddeling bij partner 3.208
3. Van de 35.795 werkzoekenden met een uitkeringsaanvraag en een werkloosheidsduur 
langer dan 2 jaar op 29 februari 2024 hadden er 18.085 de bemiddelingsstatus in 
bemiddeling (50%). Daarnaast waren er 4.865 in opleiding of voortraject (14%) en 
12.845 niet-inzetbaar op lange termijn (36%).
In onderstaande tabel worden de redenen voor deze twee laatste 
bemiddelingsstatussen meer gedetailleerd. 
Aantal WZUA met een werkloosheidsduur van meer 
dan 2 jaar, 29-02-2024
In opleiding of voortraject 4.865
omwille van een vrijstelling of niet-inzetbaarheid of 
status dienstverlening in het kader van studies2.003
omwille van een niet-inzetbaarheid in het kader van 
een voortraject2.550
omwille van een specifieke situatie (bv. 
armoedesituatie, detentie)312
Niet-inzetbaar op lange termijn 12.845
omwille van een niet-inzetbaarheid advies welzijn 9.216
omwille van aanbod uitgeput 3.619
omwille van andere redenen 10
4. Eind februari 2024 hebben 1.122 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk waarbij het advies werd 
toegekend op basis van ICF (632 met een toegekend advies CMW en 507 met 
toegekend advies IMW).
5. Eind februari 2024 hebben 4.712 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk (ongeacht de basis 
waarop het advies werd toegekend, dus ofwel ICF ofwel obv attest). (946 met een 
toegekend advies CMW en 4.598 met toegekend advies IMW).
6. a) Op dit moment - cijfers maart 2024 en gemeten vanaf 1 januari 2024 - zijn er 1680 
personen toegeleid naar GLOW. Eind december 2023 konden we vorig jaar  6.582 
personen tellen die naar GLOW werden toegeleid. In het totaal 2023 + 2024 zijn er 
8.262 personen toegeleid naar een GLOW-traject. 
b) In alle van deze bovenstaande trajecten kan één of meerdere werkervaringsstages 
geïmplementeerd worden. Dit wordt op maat van de werkzoekende gedaan. 
c) VDAB bekijkt alle gestarte werkervaringsstages en meet deze aan de specifieke 
voorwaarden die aan gemeenschapsdienst zijn gekoppeld. Deze voorwaarden 
werden gestipuleerd in de conceptnota gemeenschapsdienst. Komen de stages 
tegemoet aan deze voorwaarden, dan benoemen we deze stage als 
gemeenschapsdienst. 
7. Ik wenst te benadrukken dat er geen gemeenschapsdiensten trajecten bestaan. Er 
bestaan enkel GLOW-trajecten, waarbij er werkervaringsstages worden 
geïmplementeerd. In de bijlage 3 kan je een overzicht vinden van de bezige en reeds 
beëindigde stages in 2023 en 2024 met vermelding, van waar de stageplaats doorgaat, 
in de gemeente zelf, een VZW, of een onderwijsinstelling. 
8. In bijlage 4 kan u een overzicht vinden van alle reeds opgestarte WES stages per 
gemeenten van 2023 en de meest recente cijfers met betrekking tot 2024. Let wel! 
Een werkervaringsstage is een instrument dat kan ingezet worden in verschillende 
activerende maatregelen, met name: GLOW, AT (activeringsbegeleiding), TWE-tender 
(uitdovend), TWE OCMW. 
9. Naar aanleiding van de beperkte aanwezigheid van gemeenschapsdienst-stages 
werden er enkele actiepunten door de Vlaamse Regering afgestemd. Ik heb deze 
actiepunten aan VDAB bezorgd en gevraagd naar de nodige acties. VDAB heeft zelf 
een actieplan GLOW opgestart om te kijken aan welke actiepunten tegemoet kan 
worden gekomen. Dit actieplan-GLOW is in volle uitvoering en kan beschouwd worden 
als de maatregelen die ik nam om de cijfers voor gemeenschapsdienst stages en de 
inzet ervan bij te sturen. Deze bijsturing is dus lopende en gebeurt nog binnen deze 
legislatuur. Ik geef hieronder enkele punten weer die zijn uitgevoerd of nog bezig zijn 
in het kader van dit actieplan GLOW: 
- Met alle GLOW partners ging men rond de tafel zitten om een actieplan te 
bespreken, om de inzet van werkplekinstrumenten bij de GLOW-trajecten te 
verhogen (lopende) . 
- het criterium van de max duur van de werkervaringsstage van 64u om in 
aanmerking te komen voor gemeenschapsdienst is verlaten.
- VDAB heeft verschillende analyses gemaakt met betrekking tot de doelgroep die 
reeds is toegewezen naar GLOW en met betrekking tot een toekomstige doelgroep 
om naar GLOW toe te leiden. Deze analyses werden bezorgd aan provinciale 
management om daar de nodige acties in te ondernemen. Bv. meer toeleidingen 
verwezenlijken naar GLOW vanuit sectorteams waarbij deze toeleidingen op dit 
moment aan de lage kant zijn.
- VDAB heeft de lijst met nog beschikbare stageplaatsen bij de lokale besturen 
geüpdatet. (zie vraag 1). (lopende)
BIJLAGEN
1.Overzicht alle lokale besturen die in 2023 hebben ingetekende in de WSE oproep 
“gemeenschapsdienst”
2.Overzicht aantal werkzoekenden per gemeente met een uitkeringsaanvraag en een 
werkloosheidsduur van meer dan 2 jaar volgens verblijfplaats eind februari 2024
3.Overzicht bezige en reeds beëindigde stages in 2023 en 2024 met vermelding, van 
waar de stageplaats doorgaat, in de gemeente zelf, een VZW, of een 
onderwijsinstelling
4.Overzicht alle reeds opgestarte WES stages per gemeenten van 2023 en de meest 
recente cijfers met betrekking tot 2024
