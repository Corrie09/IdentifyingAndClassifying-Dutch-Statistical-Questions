title: Koninklijk Museum voor Schone Kunsten Antwerpen (KMSKA) - Wetenschappelijke (advies)raad
thema: Cultuur
pdf link: https://docs.vlaamsparlement.be/pfile?id=2077489
thema link: https://www.vlaamsparlement.be/parlementaire-documenten/schriftelijke-vragen/1833064
SCHRIFTELIJKE VRAAG
nr. 10
van FILIP BRUSSELMANS
datum: 10 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Koninklijk Museum voor Schone Kunsten Antwerpen (KSMKA)  -  Wetenschappelijke 
(advies)raad
Het KMSKA is niet alleen het kenniscentrum voor de kunstwerken en de kunstenaars uit 
de rijke museumcollectie, maar ook de enige Vlaamse wetenschappelijke culturele 
instelling. Een wetenschappelijke (advies)raad voor de instelling is dan ook onontbeerlijk.
In antwoord op mijn schriftelijke vraag nr. 159 van 29 februari 2024 aan minister Jambon 
werd mij meegedeeld dat de drie nieuwe curatoren/onderzoekers die dit jaar werden 
aangeworven betrokken zullen worden bij die wetenschappelijke (advies)raad.
1. Intussen zij we meer dan een half jaar verder en had ik graag vernomen of de raad 
inmiddels in werking is getreden. Zo ja, sinds wanneer? Zo niet, waarom niet?
2. Wie maken deel uit van de raad? Hoelang is de werkingsperiode van de raad? Wat is 
de precieze opdracht van de raad?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 10 van 10 oktober 2024
van FILIP BRUSSELMANS
1. De wetenschappelijke adviesraad van het KMSKA is ondertussen samengesteld en zal 
in december voor de eerste keer samenkomen. 
2. De volgende externe leden maken deel uit van de wetenschappelijke adviesraad:  
•Prof. Dr. Koenraad Brosens (KULeuven), 
•Prof. Dr. Geert Vander Snickt (UAntwerpen), 
•Prof. Dr. Annick Schramme (UAntwerpen), 
•Prof. Dr. Tine Meganck (VUB), 
•Prof. Dr. Marjan Sterckx (UGent).
Om de vijf jaar zal de samenstelling vernieuwd worden.
In samenwerking met de wetenschappelijke adviesraad zal het KMSKA de positionering 
van het museum als wetenschappelijke instelling versterken.
De adviesraad heeft de volgende concrete opdrachten:
•Evalueren van lopende onderzoeksprojecten van het KMSKA (onder meer Ensor en 
Rubens Research Project, …);
•Evalueren van de ontsluiting van de onderzoeksprojecten van het KMSKA (onder 
meer de Online Scholarly Catalogue, expo’s, publicaties, congressen, lezingen, …);
•Detecteren van hiaten in de onderzoeksagenda van het KMSKA;
•Informeren over lopend onderzoek en tendensen binnen onderzoeks-domeinen die 
voor KMSKA relevant zijn;
•Verbinden van relevant extern onderzoek met de eigen onderzoeks-projecten van 
het KMSKA (onder meer via het ter beschikking stellen van thesis- en 
doctoraatstudenten).
