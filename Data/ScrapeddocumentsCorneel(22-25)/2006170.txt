title: Vlaanderen Feest! - Trekkingsrechten lokale overheden
thema: Cultuur
Lokale overheden en Binnenlands bestuur
pdf link: https://docs.vlaamsparlement.be/pfile?id=2006170
thema link: https://www.vlaamsparlement.be/parlementaire-documenten/schriftelijke-vragen/1769052
SCHRIFTELIJKE VRAAG
nr. 18
van SOFIE JOOSEN
datum: 9 oktober 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaanderen Feest!  -  Trekkingsrechten lokale overheden 
Vlaanderen Feest! is een jaarlijkse campagne van de vzw Vlaanderen-Europa, in 
samenwerking met de Vlaamse overheid. Het doel is om zo veel mogelijk Vlamingen te 
sensibiliseren voor de beleving van de Vlaamse feestdag-gedachte en hen te betrekken bij 
het Feest van de Vlaamse Gemeenschap.
Dat gebeurt door de realisatie van eigentijdse feestelijkheden rond 11 juli. Heel wat lokale 
overheden organiseren ondertussen zulke eigentijdse evenementen, met een combinatie 
van toespraken, optredens of voorstellingen op het programma. Vlaanderen Feest! 
honoreert de samenwerking met een trekkingsrecht op een gedeeltelijke tegemoetkoming 
in gemaakte realisatiekosten, met een maximumbedrag in verhouding tot het aantal 
inwoners. Het trekkingsrecht wordt omgezet in een effectief bedrag op basis van een in te 
dienen bewijsdossier na afloop. 
Naast de lokale overheden kunnen ook straat-, buurt- en lokale verenigingen initiatieven 
op het getouw zetten. Ze komen daarmee in aanmerking voor een feestcheque tot 170 
euro als tegemoetkoming in een aantal gerealiseerde kosten.
1. Graag een overzicht van de Vlaamse en Brusselse steden en gemeenten die in 2023 
een effectieve tegemoetkoming kregen, met vermelding van het bedrag van die 
tegemoetkoming.
2. Hoeveel feestcheques en voor welk bedrag werden in 2023 uitgekeerd aan lokale 
straat-, buurt- of verenigingsinitiatieven? 
3. Kan de minister-president, meer specifiek voor het arrondissement Mechelen, een 
overzicht geven van de lokale straat-, buurt- of verenigingsinitiatieven die in 2023 en 
2022 een feestcheque ontvingen? Graag opgesplitst per gemeente, met vermelding 
van het bedrag van de feestcheques. 
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 18 van 9 oktober 2023
van SOFIE JOOSEN
1-2.Voor deelvragen 1 en 2 verwijs ik naar mijn antwoord op schriftelijke vraag nr. 429 
d.d. 15 september 2023 getiteld “Vlaamse Feestdag - Feestcheques”. 
3. Een overzicht met de actueel toegekende feestcheques voor het arrondissement 
Mechelen gaat als bijlage bij dit antwoord.
BIJLAGE
Overzicht met de actueel toegekende feestcheques voor het arrondissement Mechelen
