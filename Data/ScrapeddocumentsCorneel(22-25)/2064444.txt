title: Gemeenschappelijk landbouwbeleid (GLB) - Opnamegraad ecoregelingen
thema: Landbouw
Visserij
pdf link: https://docs.vlaamsparlement.be/pfile?id=2064444
thema link: https://www.vlaamsparlement.be/parlementaire-documenten/schriftelijke-vragen/1822837
SCHRIFTELIJKE VRAAG
nr. 374
van CHRIS STEENWEGEN
datum: 24 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Gemeenschappelijk landbouwbeleid (GLB)  -  Opnamegraad ecoregelingen
Op basis van de perceelsregistratie van 2023 werden in het najaar voorstellen gedaan voor 
aanpassing van het gemeenschappelijk landbouwbeleid strategisch plan (GLB-SP) met 
verwijzing naar de lage opnamegraad van ecoregelingen. 
1. Kan de minister een overzicht geven van welke ecoregelingen werden opgenomen?
2. Wat was het oorspronkelijke doel in aantal ha per ecoregeling? 
3. Hoeveel ha is er per ecoregeling uiteindelijk opgenomen? 
4. Wat zijn de redenen waarom (een aantal) ecoregelingen weinig succes hebben?
5. Over de ecoregeling ‘voorjaarsbraak met late inzaai maïs’: hoeveel procent van de 
opnamegraad van deze ecoregeling ligt binnen gebieden voor soortenbescherming, 
met opsplitsing tussen weide- en akkervogelgebieden? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 374 van 24 april 2024
van CHRIS STEENWEGEN
1-3.Bijlage 1 geeft een overzicht van de aangevraagde arealen door landbouwers per 
ecoregeling voor het campagnejaar 2023 samen met de geplande output (in ha) per 
ecoregeling voor 2023 in het GLB Strategisch Plan.
4. Er is nog geen volledige evaluatie gebeurd met betrekking tot de opnamegraad van de 
ecoregelingen. De verschillende beweegredenen waarom bepaalde ecoregelingen 
meer of minder succes hebben is bijgevolg nog niet met zekerheid gekend. Er zijn een 
aantal factoren die wellicht een invloed gehad hebben op de deelname in 2023:
- de late goedkeuring van het strategisch plan, en de daarbij horende Vlaamse 
regelgeving had tot gevolg dat de communicatie ‘onder voorbehoud’ moest 
gebeuren, waardoor landbouwers bepaalde beslissingen mogelijk niet hebben 
genomen;
- veel landbouwers zullen in het najaar 2022 al keuzes hebben gemaakt, onder 
andere over hun teeltplan, waardoor verschillende ecoregelingen in de praktijk in 
2023 geen optie meer waren;
- 2023 was het eerste jaar van een vernieuwd GLB met heel wat nieuwe 
maatregelen. Het vraagt wellicht tijd voor landbouwers om de inpasbaarheid van 
maatregelen voor hun bedrijf te bepalen.
5. Bijlage 2 geeft een overzicht van het procentueel aandeel per beheergebied voor 
soortenbescherming van de in Vlaanderen aangevraagde areaal voor de ecoregeling 
‘Ecoteelten - Faunavriendelijke teelt – Voorjaarsbraak’ voor het campagnejaar 2023.
BIJLAGEN
1.Aangevraagde oppervlakte voor het campagnejaar 2023 per ecoregeling ten opzichte 
van de geplande output voor 2023 in het GLB Strategisch Plan
2. Procentueel aandeel per beheergebied voor soortenbescherming van de in Vlaanderen 
aangevraagde ‘Ecoteelten - Faunavriendelijke teelt – Voorjaarsbraak’ voor het 
campagnejaar 2023
