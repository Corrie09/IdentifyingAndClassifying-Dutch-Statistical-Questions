title: Steenweg op Dendermonde (N47) Opwijk - Onteigeningen voor fietsbrug
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2015495
thema link: https://www.vlaamsparlement.be/parlementaire-documenten/schriftelijke-vragen/1779757
SCHRIFTELIJKE VRAAG
nr. 219
van INEZ DE CONINCK
datum: 16 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Steenweg op Dendermonde (N47) Opwijk  -  Onteigeningen voor fietsbrug
Met betrekking tot de plannen van het Agentschap Wegen en Verkeer (AWV) om een 
fietstunnel onder de Steenweg op Dendermonde (N47) in Opwijk te realiseren, zijn er 
belangrijke wijzigingen aangekondigd. Na uitgebreid onderzoek heeft het studiebureau, in 
opdracht van AWV, vastgesteld dat een fietstunnel niet uitvoerbaar is wegens de 
aanwezigheid van een grote persluchtleiding. Daarom is besloten om in plaats daarvan een 
fietsbrug te bouwen, waarvan het definitieve ontwerp momenteel wordt uitgewerkt en naar 
verwachting in 2024 gereed zal zijn.
In het ge√Øntegreerd investeringsprogramma (GIP) zien we dat project ook vermeld, 
vandaar enkele vragen.
De verandering in plannen roept enkele vragen op met betrekking tot onteigeningen.
1. Zijn er al onderhandelingen gepland met betrekking tot de onteigeningen? 
2. Zo ja, op welke basis is het gereserveerde budget vastgesteld, en wat is de 
schattingswaarde van de te onteigenen percelen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 219 van 16 november 2023
van INEZ DE CONINCK
1. Er zijn momenteel geen aanwijzingen dat er voor de bouw van de fietsbrug 
onteigeningen noodzakelijk zijn. 
2. Niet van toepassing, aangezien er geen onteigeningen noodzakelijk zijn. 
