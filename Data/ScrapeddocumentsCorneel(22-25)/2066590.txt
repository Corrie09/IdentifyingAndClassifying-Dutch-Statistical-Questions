title: Kanaal Bossuit-Kortrijk - Voorkeursbesluit
thema: Openbare werken
pdf link: https://docs.vlaamsparlement.be/pfile?id=2066590
thema link: https://www.vlaamsparlement.be/parlementaire-documenten/schriftelijke-vragen/1829824
SCHRIFTELIJKE VRAAG
nr. 4
van BERT MAERTENS
datum: 5 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kanaal Bossuit-Kortrijk  -  Voorkeursbesluit
Na het uitgebreide vooronderzoek en het advies van de betrokken steden en gemeenten, 
nam de Vlaamse Regering op 26 januari 2024 een ontwerp van voorkeursbesluit met 
betrekking tot het Kanaal Bossuit-Kortrijk. Het openbaar onderzoek liep van 8 april tot en 
met 14 juni 2024.
1. Hoeveel bezwaarschriften ontving De Vlaamse Waterweg (DVW)? Kan de minister de 
aard en strekking ervan nader duiden? 
2. Welke timing wordt vooropgezet voor de volgende stappen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 4 van 5 juli 2024 
van BERT MAERTENS
1. Er kwamen 827 reacties binnen tijdens het openbaar onderzoek. Daarvan zijn er 781 
identieke reacties, waarbij gebruik gemaakt werd van een sjabloon van een 
actiecomité. De thema’s die aan bod komen bij de ingediende bezwaren zijn o.m. 
rechtsgeldigheid en procedurele aspecten, onzekerheid eigendomsrecht, impact op de 
wegmobiliteit en verkeersveiligheid, impact op natuur, impact op gezondheid 
omgeving, actualisatienota … 
2. Dit project verloopt volgens de procesaanpak voor complexe projecten in Vlaanderen. 
De Vlaamse Regering kan een voorkeursbesluit pas definitief vaststellen nadat is 
nagegaan of het ontwerp van voorkeursbesluit nog bijgestuurd moet worden op basis 
van de ontvangen inspraak.
Op basis van de ontvangen inspraakreacties wordt een antwoordennota opgemaakt, 
die op elk van de ingediende inspraakreacties een antwoord formuleert. Daaruit 
volgend kunnen wijzigingen aan het dossier voorgesteld worden. Een volgende 
stuurgroepvergadering van het Complex Project vindt plaats op 25 september 2024, 
waar de stand van zaken zal gerapporteerd worden en verdere afspraken zullen 
worden gemaakt naar voortgang en timing toe.
