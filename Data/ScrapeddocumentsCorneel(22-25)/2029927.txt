title: Kinderopvang - Handhaving voorwaarden
thema: Welzijn en Gezin
pdf link: https://docs.vlaamsparlement.be/pfile?id=2029927
thema link: https://www.vlaamsparlement.be/parlementaire-documenten/schriftelijke-vragen/1791700
 SCHRIFTELIJKE VRAAG
nr. 159
van KATRIEN SCHRYVERS
datum: 3 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Handhaving voorwaarden
De Vlaamse Regering keurde op 11 december 2015 het besluit goed houdende de 
maatregelen in het kader van de handhaving van de voorwaarden voor gezinsopvang en 
groepsopvang van baby’s en peuters. Dat handhavingsbesluit voorziet in een aantal 
sanctioneringsmogelijkheden voor Kind en Gezin als blijkt dat bepaalde vergunnings- of 
subsidievoorwaarden niet gerealiseerd zijn. In het decreet van 20 april 2012 houdende de 
organisatie van kinderopvang van baby’s en peuters was al een regeling over handhaving 
opgenomen.
In antwoord op schriftelijke vragen (meest recent nr. 350 van 24 januari 2023) verkreeg 
ik cijfers hierover.
Naar aanleiding van verschillende gevallen van wantoestanden in kinderopvanginitiatieven 
werd in 2022 een parlementaire onderzoekscommissie naar de veiligheid in de 
kinderopvang opgericht. In navolging van de aanbevelingen van die onderzoekscommissie 
werd het voorzorgsprincipe vooropgesteld en werd dus sneller tot actie overgegaan 
wanneer er sprake was van onveilige situaties voor de kinderen.
1. Kan de minister per genomen maatregel (schorsing van vergunning, opheffing van 
vergunning, verminderde subsidies of stopgezette subsidies) een overzicht geven van 
hoe vaak die werd toegepast in heel 2023 (situatie op 31 december 2023)? Graag 
cijfers per maand en per provincie.
2. Hoeveel kindplaatsen waren er telkens aan verbonden?
3. Welke evolutie is daarin te merken in vergelijking met vorige jaren?
4. Wat waren in 2023 de belangrijkste redenen voor het nemen van een 
handhavingsmaatregel? Graag illustratie met cijfers.
5. Welke evolutie is daarin te merken in vergelijking met vorige jaren?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 159 van 3 januari 2024
van KATRIEN SCHRYVERS
1. Een overzicht van het aantal locaties waarvan sinds 2022 de vergunning werd 
geschorst of opgeheven, is te vinden in een recent ontwikkeld dashboard op de website 
van Opgroeien via de volgende link: 
https://www.opgroeien.be/kennis/cijfers-en-onderzoek/kinderopvang-babys-en-
peuters/cijfers-op-maat#toc-opheffingen-en-schorsingen.
In 2023 werden geen subsidies verminderd of stopgezet.
2. In hetzelfde dashboard, wordt eveneens het aantal plaatsen vermeld die betrokken 
waren bij de opheffing of een schorsing van een vergunning in 2022 en 2023: 
https://www.opgroeien.be/kennis/cijfers-en-onderzoek/kinderopvang-babys-en-
peuters/cijfers-op-maat#toc-opheffingen-en-schorsingen
3. Nadat we in 2022 een forse stijging hebben gezien, liggen de cijfers voor 2023 iets 
lager dan in 2022, zowel voor het aantal locaties (en plaatsen) waarvan de vergunning 
werd geschorst als voor het aantal locaties waarvan de vergunning werd opgeheven. 
4. In 2023 (d.d. 11/01/2024) zien de belangrijkste redenen voor het nemen van een 
handhavingsmaatregel er als volgt uit: 
Eén handhavingsmaatregel kan betrekking hebben op meerdere redenen.
5. De absolute cijfers voor elk van deze redenen zijn in 2023 van dezelfde orde van 
grootte als de absolute cijfers in 2022. We zien in 2023 de grootste toename in 
absolute cijfers voor de categorie: “Veiligheid en gezondheid – hygiëne” waardoor we 
in 2023 voor deze categorie ook het grootste aandeel noteren (21% t.o.v. 18%) in het 
geheel van handhavingen. Over de jaren heen (vanaf 2020) blijft de top drie van 
categorieën met het grootste aandeel in het geheel van handhavingen vrijwel 
onveranderd: “aanwezige kinderen/inzet personeel”, “Veiligheid en gezondheid – 
hygiëne” en ‘Pedagogisch beleid”. Veiligheid en gezondheid – hygiëne 293
Pedagogisch beleid 236
Aanwezige kinderen/inzet personeel 227
Kwaliteitszorg 202
Ouderparticipatie 177
Beheer en organisatie 164
Infrastructuur 93
