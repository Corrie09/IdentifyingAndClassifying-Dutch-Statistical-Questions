title: Reservatie flexbus via Hoppinreisplanner - Diksmuide
thema: Mobiliteit en Verkeer
pdf link: https://docs.vlaamsparlement.be/pfile?id=2036046
thema link: https://www.vlaamsparlement.be/parlementaire-documenten/schriftelijke-vragen/1797533
SCHRIFTELIJKE VRAAG
nr. 554
van ANNICK LAMBRECHT
datum: 24 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Reservatie flexbus via Hoppinreisplanner  -  Diksmuide
Verschillende busgebruikers deelden hun bezorgdheden over het reserveren van een 
flexbus via de Hoppincentrale, zo ook van een gezin uit Kortemark. De Hoppinapp blijkt de 
halte niet te kennen, terwijl die wel nog bediend wordt door De Lijn (halte Diksmuide 
Markt). Het gezin moet dus elke dag via mail de flexbus reserveren en chauffeurs weten 
de exacte locatie van de halte niet te vinden.
1. Hoeveel klachten kreeg De Lijn al binnen over de Hoppinapp in West-Vlaanderen? 
Graag een overzicht per West-Vlaamse vervoerregio. Waarover gaan die klachten 
vooral? Op hoeveel van die klachten werd al geantwoord?
2. Kan de minister bij De Lijn inlichtingen vragen over het voornoemde voorbeeld in 
Diksmuide en aandringen op een snelle oplossing?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 554 van 24 januari 2024
van ANNICK LAMBRECHT
1. De Lijn kan geen exact antwoord geven op de vraag hoeveel klachten er ontvangen 
zijn over de Hoppinapp, aangezien deze vallen onder de ruimere rubriek  ‘klachten 
over flexvervoer’. Klachten over flexvervoer maken 4% uit van alle ingediende 
klachten.
Algemeen krijgt De Lijn van reizigers klachten en vragen over het gebruik van de app. 
Het gaat hierbij over technische vragen (over de installatie) of vragen die gerelateerd 
zijn aan routes.
2. Alle haltes van De Lijn (zowel reguliere haltes als flexhaltes) zijn opgenomen in de 
Hoppinapp. Dat geldt ook voor de halte ‘Diksmuide Markt’. Er is bij De Lijn geen 
melding gekend van specifieke problemen voor de halte ‘Diksmuide Markt’. Eventuele 
vragen rond de vernoemde case kunnen steeds gericht worden aan de klantendienst 
van De Lijn met meer details.
