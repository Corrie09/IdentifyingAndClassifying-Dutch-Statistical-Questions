title: Bezettingsgraad carpoolparkings - West-Vlaanderen
thema: Mobiliteit en Verkeer
pdf link: https://docs.vlaamsparlement.be/pfile?id=2048658
thema link: https://www.vlaamsparlement.be/parlementaire-documenten/schriftelijke-vragen/1803207
SCHRIFTELIJKE VRAAG
nr. 671
van BRECHT WARNEZ
datum: 9 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bezettingsgraad carpoolparkings  -  West-Vlaanderen
In haar beleidsnota wil de minister de mobiliteitsknoop aanpakken door in te zetten op 
combimobiliteit, slimme infrastructuur en voertuigen, een vraaggericht openbaar en 
collectief vervoer en afstemming en samenwerking met de lokale besturen binnen de 
vervoerregio’s. In het verhaal van de combimobiliteit speelt ook carpoolen een grote rol.
Wie carpoolt, gebruikt de auto slim. Elke passagier die meerijdt betekent immers een auto 
minder op de weg en dus minder CO2-uitstoot en andere vervuiling.
Als we mensen willen stimuleren om gezamenlijk de auto te nemen naar het werk, moeten 
we ze ook vlot bereikbare carpoolparkings aanbieden met voldoende parkeerplaatsen. 
Vandaag zijn er in Vlaanderen een 90-tal carpoolparkings in beheer van het Agentschap 
Wegen en Verkeer (AWV). Die zijn goed voor een totale capaciteit van ruim 5800 wagens 
en fietsen. Om de twee jaar wordt een telcampagne uitgevoerd door AWV, die de 
carpoolparkings in kaart brengt.
1. Hoeveel carpoolparkings telt Vlaanderen anno 2023? Graag een overzicht in Excel:
a) per provincie en gemeente;
b) voor de telcampagne uit 2021 en de telcampagne uit 2023;
c) met vermelding van de bezettingscapaciteit van elke carpoolparking, afzonderlijk 
voor 2021 en 2023;
d) in absolute en relatieve bezettingsgraad van de carpoolparking.
2. Plant de minister nog initiatieven om het aantal carpoolparkings en/of de capaciteit 
van al bestaande parkings te verhogen?
Zo ja, welke initiatieven? Graag met vermelding van locatie, timing en budget. 
Zo niet, waarom niet?
3. Het verhogen van het aanbod elektrische laadpalen op parkeerterreinen van het 
Vlaamse Gewest is een van de maatregelen binnen het Vlaams Klimaatbeleidsplan 
2013-2020. 
Graag een overzicht (in Excel) per carpoolparking en per type en met vermelding van 
de techniek van:
a) het aantal laadpalen;
b) het aantal laadpunten.
4. Uit mediaberichtgeving blijkt dat carpoolparkings geregeld ingepalmd worden door 
vrachtwagens die er parkeren om de - vaak buitenlandse - bestuurders hun rust te 
laten nemen. Lokale besturen lijken op zichzelf aangewezen om maatregelen te treffen 
om de problematiek tegen te gaan.
a) Is die problematiek de minister bekend? Krijgt de minister nog melding over 
dergelijke carpoolparkings die kampen met het probleem? Zo ja, waar?
b) Is de minister van plan de lokale besturen te ondersteunen bij de aanpak? Denkt 
de minister bijvoorbeeld aan algemene reglementering om aan de problematiek 
te remediëren?
c) Ziet de minister andere mogelijke oplossingen ter zake?
ALYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 671 van 9 februari 2024
van BRECHT WARNEZ
1. In bijlagen 1 en 2 is een overzicht terug te vinden van de telcampagnes van 2021 en 
2023. Daaruit kan zowel de absolute als relatieve bezettingsgraad bepaald worden.
2. Eventuele creatie van nieuwe en/of uitbreiding van bestaande carpoolparkings dient te 
worden opgenomen binnen de werking van de vervoerregio’s. Voor de reeds geplande 
initiatieven verwijs ik naar het GIP.
3. In bijlage 3 is een overzicht terug te vinden met het aantal aanwezige laadpalen.  
4. a) Ik ben er mij van bewust dat er verspreid een aantal problematieken voorkomen 
die verband houden met geparkeerde vrachtwagens, in hoofdzaak door het 
gelukkig respecteren van de rij- en rusttijden of ten gevolge van vrachtverboden 
in de buurlanden, maar ook door het gebruik als parking door bedrijven of 
bestuurders uit de omgeving. Deze is echter niet algemeen. 
b) Mijn administratie is zeker bereid om voor de locaties waar dit als overlast wordt 
ervaren samen met het lokaal bestuur, politie, en evt. andere relevante partijen 
naar gepaste maatregelen te zoeken. De problematiek is heden niet van die aard 
dat er algemene reglementering noodzakelijk is om dit te remediëren. 
 
c) Voor de carpoolparkings (of delen daarvan) die enkel gebruikt (mogen) worden 
door personenwagens kunnen fysieke barrières worden geplaatst, wat op enkele 
locaties in het verleden al gebeurd is. Dit dient echter per locatie en goed genoeg 
te worden afgewogen, aangezien dit mogelijk impact heeft op reguliere gebruikers, 
bv. bestelwagens (type 8+1).
BIJLAGEN
1.Bezettingsgraad carpoolparkings AWV oktober 2021 - Fiches
2.Bezettingsgraad carpoolparkings AWV oktober 2023 - Fiches
3.Overzicht laadpalen op carpoolparkings 
