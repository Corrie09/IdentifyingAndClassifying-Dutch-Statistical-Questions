title: Onderwijs aan gedetineerden - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=2029910
thema link: https://www.vlaamsparlement.be/parlementaire-documenten/schriftelijke-vragen/1794373
SCHRIFTELIJKE VRAAG
nr. 244
van KAROLIEN GROSEMANS
datum: 12 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijs aan gedetineerden  -  Stand van zaken
In het antwoord op mijn schriftelijke vraag nr. 191 van 13 december 2022 gaf de minister 
aan dat de cijfers van het aanbod en de deelname van gedetineerden aan onderwijs in de 
gevangenissen voor het schooljaar 2021-2022 nog niet gevalideerd waren. In het antwoord 
op mijn schriftelijke vraag nr. 331 van 8 februari 2023 gaf de minister aan dat de cijfers 
beschikbaar zouden zijn in de zomer van 2023.
1. Hoeveel gedetineerden maakten gebruik van dat onderwijsaanbod? Graag een 
aanvulling van de cijfers uit schriftelijke vraag nr. 191 van 13 december 2022. Indien 
mogelijk ook een opdeling per gevangenis en per nationaliteit.
2. Hoeveel gedetineerden volgden in die periode een NT2-opleiding (Nederlands als 
tweede taal)? Indien mogelijk een opdeling per gevangenis en per nationaliteit.
3. In het antwoord op mijn schriftelijke vraag nr. 191 gaf de minister een overzicht van 
het aantal geschrapte cursussen. Graag ook een update daarvan. 
4. Hoeveel gedetineerden legden in het afgelopen jaar een examen af via de 
examencommissie? Graag een overzicht van het soort examen dat ze aflegden, en een 
opdeling naar gender, nationaliteit en per gevangenisinstelling. 
5. Hoeveel gedetineerden slaagden in die periode voor hun examen via de 
examencommissie? Graag een overzicht van het soort examen waar ze voor slaagden, 
alsook een opdeling naar gender, nationaliteit en per gevangenisinstelling.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 244 van 12 januari 2024
van KAROLIEN GROSEMANS
1. Bijlage 1 geeft een overzicht per gevangenis van de opleidingen die werden ingericht 
in de schooljaren 2020-2021 en 2021-2022. Deze tabel geeft ook aan dat een aantal 
cursisten zich tijdens de duur van de opleiding uitschreven. Een overzicht van het 
geplande onderwijsaanbod voor gedetineerden is steeds te raadplegen op de website 
van Vocvo. De database geeft een actueel overzicht van alle geplande modules in de 
Vlaamse en Brusselse gevangenissen en wordt maandelijks bijgewerkt. Nationaliteiten 
worden omwille van te kleine aantallen en privacyredenen niet getoond.
2. In totaal maakten in het schooljaar 2021-2022 2.630 gedetineerden gebruik van het 
onderwijsaanbod in de gevangenissen. 257 van hen volgden een NT2-opleiding. Bijlage 
2 bevat een overzicht van het aantal gedetineerden dat een NT2-opleiding heeft 
gevolgd in de laatste twee schooljaren en dit per gevangenis. We tellen telkens unieke 
cursisten per opleiding per gevangenis. Wie in hetzelfde schooljaar en in dezelfde 
gevangenis meerdere inschrijvingen had binnen eenzelfde opleiding wordt dus slechts 
één keer geteld.
3. Bijlage 3 bevat een overzicht van het aantal afgelaste cursussen per schooljaar, 
opleiding en gevangenis. 
4. In kalenderjaar 2023 waren er 353 gedetineerden ingeschreven om een examen af te 
leggen bij de Examencommissie. 277 kandidaten legden ook effectief een examen af. 
Bijlage 4 bevat een indicatief overzicht van de examens die gedetineerden in het 
afgelopen jaar aflegden via de Examencommissie. De tabel geeft een overzicht van het 
soort examen en het aantal gedetineerden dat slaagde voor het examen. De aantallen 
minder dan 5 worden bij de slaagcijfers niet getoond omwille van privacyredenen. Ook 
nationaliteiten worden omwille van te kleine aantallen en privacyredenen niet getoond. 
BIJLAGE
Overzicht
