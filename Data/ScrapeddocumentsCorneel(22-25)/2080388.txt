title: Onderwijspersoneel - Fietsvergoeding 2023
thema: Onderwijs en Vorming
pdf link: https://docs.vlaamsparlement.be/pfile?id=2080388
thema link: https://www.vlaamsparlement.be/parlementaire-documenten/schriftelijke-vragen/1834792
SCHRIFTELIJKE VRAAG
nr. 37
van ROBRECHT BOTHUYNE
datum: 18 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Onderwijspersoneel  -  Fietsvergoeding 2023
Onderwijs Vlaanderen geeft het volgende aan:
“Je school- of centrumbestuur komt tussen in de kosten bij woon-werkverplaatsingen met 
de fiets als:
- Je tot 1 van de categorieën rechthebbenden behoort. Contacteer daarvoor je 
secretariaat.
- Je voor het volledige woon-werktraject of een gedeelte ervan (in combinatie met een 
ander transportmiddel) de fiets gebruikt.
- Je traject (enkele rit) minimum 1 km bedraagt.
- Je voor hetzelfde traject niet tegelijk de kosten voor openbaar vervoer terugbetaald 
krijgt.”
De fietsvergoeding en de kosten voor openbaar vervoer worden uitbetaald in twee schijven 
aan de scholen: een voorschot in het jaar zelf en een saldo in het daaropvolgende 
begrotingsjaar. 
1. Wat is het jaarlijkse totale bedrag (voorschot + saldo) dat uitgekeerd werd voor de 
fietsvergoeding in 2023? Graag een opdeling per provincie. 
2. Wat is het totale jaarlijkse bedrag (voorschot + saldo) dat uitgekeerd werd voor de 
terugbetaling van openbaar vervoer in 2023? Graag een opdeling per provincie.
3. De wagen laten staan is een prioriteit in deze tijden. 
Op welke manier stimuleerde de toenmalig bevoegde minister van Onderwijs, in 
samenspraak met de toenmalige minister van Mobiliteit, het nemen van 
fiets/speedpedelec/openbaar vervoer voor onderwijspersoneel? Hoeveel bedroeg de 
fietsvergoeding (aantal eurocent per kilometer) in 2023? 
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 37 van 18 oktober 2024
van ROBRECHT BOTHUYNE
Informatie over de verplaatsingen in het kader van het woon-werkverkeer kan u 
terugvinden in de jaarverslagen van het Agentschap voor Onderwijsdiensten.
