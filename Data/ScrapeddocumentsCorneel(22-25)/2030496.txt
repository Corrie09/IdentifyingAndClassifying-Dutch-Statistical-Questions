title: Innovatiesteun aan bedrijven - Stand van zaken
thema: Economie
Wetenschap en Innovatie
pdf link: https://docs.vlaamsparlement.be/pfile?id=2030496
thema link: https://www.vlaamsparlement.be/parlementaire-documenten/schriftelijke-vragen/1794391
SCHRIFTELIJKE VRAAG
nr. 186
van MAURITS VANDE REYDE
datum: 12 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Innovatiesteun aan bedrijven  -  Stand van zaken
Via diverse instrumenten verstrekt de Vlaamse overheid innovatiesteun aan bedrijven.
1. Kan de minister voor elk van deze instrumenten van innovatiesteun voor 2023 een 
overzicht geven van:
a) het aantal aanvragen;
b) het aantal goedgekeurde aanvragen;
c) de totaal toegekende steun?
2. Hoeveel innovatiesteun aan bedrijven is in 2023 globaal toegekend? Graag een 
onderscheid tussen reguliere begroting en relancebudget.
3. Hoe evalueert de minister de toegekende innovatiesteun gelet op het beschikbare 
budget en de evolutie t.o.v. voorgaande jaren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 186 van 12 januari 2024
van MAURITS VANDE REYDE
1. In 2023 werden 727 bedrijfssteunprojecten ingediend. Er werden 534 projecten 
goedgekeurd voor circa 184 miljoen euro.
Voor onderzoeksprojecten, ontwikkelingsprojecten, haalbaarheidsstudies en 
innovatieve starters werden respectievelijk 136, 393, 97 een 101 aanvragen 
ingediend, respectievelijk 84, 285, 82 en 83 aanvragen goedgekeurd en respectievelijk 
circa 83 miljoen, 93 miljoen, 4 miljoen en 4 miljoen euro steun toegekend.
Een overzicht van de toegekende bedrijfssteun voor 2023 staat in onderstaande tabel:
aantal aanvragenaantal goedgekeurde 
aanvragen toegekende steun
onderzoeksprojecten 136 84 82.663.383,00 €
ontwikkelingsprojecten 393 285 92.522.868,04 €
haalbaarheidsstudies 97 82 4.380.793,00 €
innovatieve startersteun 101 83 4.150.000,00 €
TOTAAL 727 534 183.717.044,00 €
2. In 2023 werden geen projecten goedgekeurd op basis van het relance budget omdat 
er geen budget beschikbaar was.
3. In 2021 en 2022 bedroeg de steun voor de bedrijfssteunprogramma’s respectievelijk 
260 en 193 miljoen. De instroom daling is te wijten aan de lagere instroom in 2022 en 
begin 2023. In het derde en vierde kwartaal van 2023 is de instroom van projecten 
terug beginnen stijgen. De impact van deze verhoogde instroom zal pas zichtbaar 
worden in de beslissingen van 2024.
