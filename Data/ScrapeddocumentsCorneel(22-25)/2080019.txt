title: Studietoelagen - Gemiddelde doorlooptijden
thema: Onderwijs en Vorming
pdf link: https://docs.vlaamsparlement.be/pfile?id=2080019
thema link: https://www.vlaamsparlement.be/parlementaire-documenten/schriftelijke-vragen/1834329
SCHRIFTELIJKE VRAAG
nr. 29
van BRECHT WARNEZ
datum: 17 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Studietoelagen  -  Gemiddelde doorlooptijden
Bij studietoelagen zijn er cijfers over gemiddelde doorlooptijden, dat wil zeggen hoe lang 
het gemiddeld duurt tot wanneer een student een uitspraak krijgt over zijn aanvraag voor 
een studietoelage.
In het antwoord op mijn schriftelijke vraag nr. 623 van 13 april 2021 gaf minister Weyts 
een tabel met de gemiddelde doorlooptijden van studietoelagen voor twee categorieën (de 
op eigen initiatief opgestarte dossiers en de automatisch opgestarte dossiers). Die cijfers 
hadden betrekking op de volgende academiejaren: 2015-2016, 2016-2017, 2017-2018, 
2018-2019 en 2019-2020. Daarin zagen we dat de gemiddelde doorlooptermijnen jaar per 
jaar afnamen, behalve bij het laatste academiejaar, dan steeg het cijfer opnieuw.
We zijn nu gestart met het academiejaar 2024-2025 en er is nergens, ook niet 
op https://www.studietoelagen.be/cijfergegevens, eenduidige informatie te vinden over de 
recentere academiejaren. Dat is nochtans belangrijk om te kunnen weten of het gevoerde 
beleid ervoor gezorgd heeft dat de gemiddelde doorlooptijden zijn gedaald de laatste 
academiejaren.
Graag alle data in Excel beschikbaar stellen.
1. Wat was de gemiddelde doorlooptermijn van studietoelagen voor de op eigen initiatief 
opgestarte dossiers, en wat was die voor de automatisch opgestarte dossiers?
a) Graag voor de academiejaren 2020-2021, 2021-2022, 2022-2023, 2023-2024 en 
2024-2025. Graag in een Excel-bestand en op dezelfde manier als in schriftelijke 
vraag nr. 623 van 13 april 2021. 
b) Hoe kijkt de minister naar de resultaten?
2. Denkt de minister dat de gemiddelde doorlooptermijn verder zal dalen de komende 
zittingsperiode nu gebruikgemaakt zal worden van het Vlaams Agentschap voor de 
Uitbetaling van Toelagen in het kader van het Gezinsbeleid (VUTG)?
a) Zo ja, op welke manier zal de minister daarvoor zorgen?
b) Hoe zal de minister de nodige info verkrijgen teneinde alle criteria te kennen die 
het recht bepalen?
c) Had de minister al overleg met het VUTG of wanneer plant ze dat overleg?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 29 van 17 oktober 2024
van BRECHT WARNEZ
1. Het tempo waarmee de studietoelagen in het hoger onderwijs worden toegekend is 
teraadplegen op www.studietoelagen.be (onder het luik ‘Professionals’). Voor het 
overige verwijs ik naar het antwoord op vraag 28.
2. Ik verwijs hiervoor naar het antwoord op vraag 28.
