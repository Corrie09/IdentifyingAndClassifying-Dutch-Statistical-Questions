title: Schelde - Bestrijding knijten
thema: Natuur en Milieu
Openbare werken
pdf link: https://docs.vlaamsparlement.be/pfile?id=2050526
thema link: https://www.vlaamsparlement.be/parlementaire-documenten/schriftelijke-vragen/1804239
SCHRIFTELIJKE VRAAG
nr. 693
van KOEN VAN DEN HEUVEL
datum: 20 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Schelde  -  Bestrijding knijten
Mensen die langs de Schelde wonen in onder meer Sint-Amands, Bornem, Buggenhout, 
Baasrode, Temse en Hamme ervaren vooral tijdens de zomermaanden overlast door 
knijten. Knijten zijn kleine muggen van amper 1 à 2 milimeter groot maar die lokaal voor 
heel wat overlast kunnen zorgen. Ze gedijen goed in een vochtige omgeving en komen 
vooral voor in getijdengebieden en langs oppervlaktewateren zoals beken, meren, plassen, 
vijvers en rivieren. De knijtenlarven leven voornamelijk in nat slib zoals het geval is bij de 
Schelde.
In 2022 plaatste De Vlaamse Waterweg (DVW) samen met de Universiteit Antwerpen 
knijtenvallen in Sint-Amands en andere plaatsen aan de Schelde om alles correct in kaart 
te brengen. In 2023 vonden er ook nog grootschalige studies plaats. De resultaten moeten 
bijdragen tot het nemen van gepaste maatregelen in de toekomst. Ook binnen het 
Sigmaplan is er aandacht voor de overlast die knijten kunnen veroorzaken en worden 
maatregelen opgesomd die men neemt bij het ontwerp van nieuwe projectgebieden.
1. Zijn er al resultaten bekend over de knijtenvallen die geplaatst zijn? Zo ja, wat is 
daaruit gekomen? Zo niet, wanneer verwacht men die resultaten?
2. De Vlaamse Waterweg plaatste in Hamme in 2023 een nieuw soort milieuvriendelijke 
knijtenvallen. 
Welke conclusies zijn daaruit voortgekomen?
3. Burgers kunnen hinder door knijten melden via https://www.sigmaplan.be/nl/knijten/.
Hoeveel meldingen zijn daar al binnengekomen? Graag een overzicht per jaar en per 
gemeente.
4. In welke oplossing voor de knijtenproblematiek voorziet de minister dit jaar en de 
komende jaren? Wat is de kostprijs daarvan?
5. Welke maatregelen worden er specifiek in de regio Klein-Brabant (Puurs-Sint-Amands 
en Bornem) genomen om de overlast van knijten aan te pakken?
6. Bij de uitvoering van het Sigmaplan neemt De Vlaamse Waterweg de nodige 
inrichtingsmaatregelen in de projectgebieden. 
Welke acties ondernemen ze op plaatsen waar geen projecten in uitvoering zijn zoals 
in Sint-Amands? Is het mogelijk om daar in een aangepaste oeverbeplanting te 
voorzien?
7. Op welke manier worden de lokale besturen betrokken bij de aanpak van de 
knijtenproblematiek en hoe kunnen ze verder ondersteund worden in de communicatie 
met inwoners die daarover contact opnemen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 693 van 20 februari 2024 
van KOEN VAN DEN HEUVEL
1-2.De vallen die afgelopen knijtenseizoen geplaatst zijn in Hamme rond het Groot Schoor 
zijn onderdeel van een proefproject om de knijten te bestrijden. Dat met deze vallen 
effectief een aantal knijten kunnen afgevangen worden, was al eerder bekend, maar 
het doel van het proefproject was om in 2023 enkele testen uit te voeren met een 
aantal grotere vallen om de efficiëntie ervan te evalueren en tot een goed werkend 
ontwerp van de vallen te komen.
Door de relatief nattere weersomstandigheden in 2023 en door enkele operationele 
problemen met de knijtenvallen zelf (o.a. haperende LED-verlichting) is het 
monitoringsprogramma echter niet volledig kunnen uitgevoerd worden zoals 
voorzien, en kan momenteel nog geen sluitende conclusie gemaakt worden over de 
efficiëntie van deze knijtenvallen. Er kan m.a.w. nog geen sluitende uitspraak gedaan 
worden of het aantal knijten dat d.m.v. deze knijtenvallen gevangen kan worden 
voldoende kan/zal zijn om in een warmere zomerperiode de knijtenhinder voldoende 
significant te bestrijden. 
De operationele problemen aan de vallen zijn intussen verholpen en de vallen zullen 
in 2024 terug geplaatst worden, waarbij het proefproject zal worden verder gezet. 
We hopen alzo na het zomerseizoen van 2024 meer duidelijkheid te hebben omtrent 
de al-dan-niet efficiëntie van deze vallen.
3. Het meldingsformulier staat online sinds begin 2023. Er kunnen bijgevolg enkel 
gegevens van 2023 worden gerapporteerd. Tot op heden zijn er 218 meldingen 
geregistreerd. Het aantal meldingen per gemeente voor 2023 wordt weergegeven in 
onderstaande grafiek:
Aangezien hierbij ook meldingen zijn gedaan vanuit o.a. Amsterdam, Eeklo, 
Oudenburg, Oostduinkerke, Zandhoven, Zwevegem, e.d.m. is het weinig 
waarschijnlijk dat al deze meldingen ook effectief verband houden met de 1121126317115122112136121111253111711411471111
AmsterdamAnderlechtAntwerpenBoechoutBornemBuggenhoutDendermondeDestelbergenEekloEvergemGentHaachtHammeHeusden-zolderKaprijkeKieldrechtKontichKortrijkKruibekeLokerenMariekerkeNieuwpoortOostduinkerkeOostmalleOudenburgPuurs-Sint-AmandsRumstSchelleSchotenSint-NiklaasTemseUitbergenVilvoordeWaasmunsterWalemWevelgemWichelenWillebroekZandhovenZoutleeuwZwevegem
0 10 20 30 40 50Aantal
knijtenproblematiek t.h.v. de Schelde, wat de analyse en de evaluatie uiteraard 
bemoeilijkt. Bovendien werd bij de monitoring (a.d.h.v. de selectieve knijtenvallen) 
ook vaak vastgesteld dat knijten en muggen al eens onderling met elkaar verward 
worden, zodat het ook niet uitgesloten is dat een aantal van de hierboven 
geregistreerde meldingen eerder betrekking hebben op een muggenproblematiek, 
veeleer dan op een knijtenproblematiek.  
4. De budgetten m.b.t. initiatieven rond knijten zijn vaak moeilijk te bepalen, aangezien 
ze vervat zitten in grotere opdrachten/overeenkomsten. Daar waar het bedrag uit te 
splitsen is, wordt het hier weergegeven:
Initiatief Budget (excl. btw)
Monitoring knijten en advisering UA Ca €75.000
Advisering en monitoring INBO m.b.t. 
inrichting bestaande en nieuwe 
gebiedenBinnen lopende overeenkomst (INBO) en 
lopende overheidsopdracht (UA)
Optimalisatiewerken Groot Schoor 
Hamme binnen lopende aannemingKostenraming lopende (wachten nog 
resultaten enkele analyses af voor 
definitieve begroting)
Productie 30 bestrijdingsvallen Ca €135.000
5. Er worden optimalisatiewerken voorbereid in het Groot Schoor te Hamme. De werken 
worden in samenspraak met het Instituut voor Natuur- en Bosonderzoek (INBO) en 
Universiteit Antwerpen (UA) voorbereid. Er wordt nog op de resultaten van enkele 
analyses gewacht om de werken te kunnen concretiseren. Het gaat met name over 
aanpassingen aan het krekenstelsel en het planten van wilgen.
6. Na een afwezigheid van enkele decennia is er - mede ingevolge de verbeterde 
waterkwaliteit in onze waterwegen en de zich manifesterende klimaatwijzigingen - 
opnieuw een natuurlijke aanwezigheid van knijten in het Schelde estuarium. Het 
behoort niet tot de kerntaken van De Vlaamse Waterweg nv (DVW), noch tot haar 
expertise, om deze insecten op alle locaties in Vlaanderen te gaan bestrijden. 
Als goede huisvader tracht DVW de nodige maatregelen te nemen tegen knijten 
binnen haar werven. Daarbij worden DVW en het Agentschap Natuur en Bos (ANB) 
bijgestaan door verschillende kennisinstellingen (INBO, UA, KBIN). DVW deelt deze 
kennis met de verschillende lokale besturen, zodat deze lokale besturen hier ook uit 
kunnen leren en – indien gewenst - eventueel zelf ook maatregelen kunnen treffen 
i.s.m. gespecialiseerde partners.
Op het slik langs de kil in de omgeving van het graf van Emile Verhaeren is een 
bronpopulatie van knijten geïdentificeerd. Ingrijpen op het slik lijkt op aangeven van 
INBO en UA niet de gewenste piste. De oeverzone ter hoogte van de kil is smal en 
hier is reeds een rietkraag aanwezig. Op het dijklichaam is het om veiligheidsredenen 
niet aangewezen te voorzien in hoogopgaande vegetatie. Een 
groenbuffer/windscherm ter hoogte van de site Emile Verhaeren zou een optie 
kunnen zijn, hoewel dit misschien om erfgoedredenen moeilijk in te passen is. 
7. Dit gebeurt o.a. via de bilaterale contacten tussen DVW en de gemeente. Zo is er een 
periodiek overleg waar deze zaken aan bod kunnen komen. Daarnaast was er op 12 
oktober 2023 een specifiek overleg tussen de gemeente Puurs-Sint-Amands en DVW 
om de problematiek toe te lichten. Daar is afgesproken de gemeente Puurs-Sint-
Amands toe te voegen aan het overleg met de gemeenten gelegen rond Groot Schoor 
Hamme. Zodra duidelijk is welke en hoe de optimalisatiewerken zullen uitgevoerd 
worden, zal een nieuw overleg worden ingeplant. Dit is voorzien op korte termijn. 
