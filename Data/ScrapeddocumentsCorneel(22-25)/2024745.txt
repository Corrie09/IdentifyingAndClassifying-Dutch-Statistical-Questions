title: Strooibeleid gewest- en snelwegen - West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024745
thema link: https://www.vlaamsparlement.be/parlementaire-documenten/schriftelijke-vragen/1785671
SCHRIFTELIJKE VRAAG
nr. 367 
van BRECHT WARNEZ
datum: 7 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Strooibeleid gewest- en snelwegen  -  West-Vlaanderen
Nu de winter opnieuw in aantocht is, nadert ook het moment dat op de snel- en 
gewestwegen gestrooid moet worden om ze sneeuw- en ijsvrij te houden en zo de 
veiligheid van de weggebruiker te garanderen. Dat gebeurt door het Agentschap Wegen 
en Verkeer (AWV), dat daarvoor samenwerkt met externe aannemers en een 
driehonderdtal strooiwagens ter beschikking heeft.
Deze schriftelijke vraag is in opvolging van mijn schriftelijke vraag nr. 223 van 10 
november 2022.
Gelieve alle gegevens beschikbaar te stellen in Excel.
1. Kan de minister een actueel en concreet overzicht geven van alle plaatsen in West-
Vlaanderen waar de gewestwegen vorstvrij worden gemaakt?
a. Graag een overzicht per gebruikte methode (zout, nat zout en pekel) per traject, 
met vermelding van het start- en eindpunt (kilometerpunt), het totale aantal 
kilometers en de stad of gemeente.
b. Graag een overzicht van de trajecten waarvoor een aanvraag loopt om ze eveneens 
op te nemen. Graag per traject, met vermelding van het start- en eindpunt 
(kilometerpunt), het totale aantal kilometers en de stad of gemeente.
2. Gelieve de cijfers te geven van het aantal strooiacties per wegendistrict, per territoriale 
afdeling van AWV van de voorbije 5 jaar. Graag een overzicht, per wegendistrict, per 
jaar, met de totale kostprijs van de uitgevoerde werken.
3. Sinds 2020 wordt er voor de strooidienst per district met slechts één aannemer 
gewerkt, in het kader van efficiëntiewinsten op personeelsgebied. Uit het antwoord op 
mijn vorige vraag werd duidelijk dat de omschakeling nog niet is voltooid.
a) Is de omschakeling nu al in alle districten gebeurd?
i. Zo niet, tegen wanneer zal dat gebeuren?
ii. Wat was de reden van de trage omschakeling?
4. Over de meetpunten:
a) Hoe evalueert de minister het aantal lokale meetpunten?
b) Plant de minister nieuwe initiatieven?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 367 van 7 december 2023
van BRECHT WARNEZ
1. a) In de bijlage vindt u een overzicht terug van alle strooitrajecten met hun meest 
gebruikte strooimethode. De verschillende types materieel kunnen echter ook 
ingeschakeld worden op andere trajecten. Afhankelijk van de winterse 
omstandigheden, kan er ook voor gekozen worden om deze trajecten met een 
ander type materieel te behandelen. Binnen het Agentschap Wegen en Verkeer 
(AWV) is men immers van mening dat het materieel veelzijdig moet kunnen worden 
ingezet.  
b) Er zijn momenteel geen aanvragen lopende om andere trajecten op te nemen.
2. Voor het aantal strooiacties zijn er detailgegevens beschikbaar vanaf de winter 2019-
2020:
Strooiacties 
Wegen 2022-2023 2021-2022 2020-2021 2019-2020
Wegen West- 
Vlaanderen 137 129 208 111
Pittem 22 23 32 15
Oostende 26 34 83 46
Kortrijk 26 25 29 20
Ieper 24 25 32 14
Brugge 39 22 32 16
Wegen Vlaams-
Brabant 119 122 195 160
Vilvoorde 25 30 38 57
Leuven 18 28 41 28
Halle 50 31 67 54
Aarschot 26 33 49 21
Wegen Oost 
Vlaanderen 132 121 179 118
Sint-Niklaas 19 22 28 16
Oudenaarde 28 30 50 21
Gent 30 22 28 43
Eeklo 30 21 32 21
Aalst 25 26 41 17
Wegen Limburg 137 169 182 148
Zuid-limburg 34 48 55 57
West-Limburg 38 44 48 39
Oost-Limburg 33 43 39 23
Centraal-Limburg 32 34 40 29
Wegen 
Antwerpen 146 148 214 128
Vosselaar 26 36 41 27
Puurs 39 31 45 20
Geel 29 32 56 44
Brecht 23 25 41 24
Antwerpen 29 24 31 13
Voor een overzicht van de totale kostprijs van de uitgevoerde werken beschikt het 
AWV wel over cijfers van de laatste vijf jaar:
WinterperiodeTotale Kost Wegen 
(Aannemerskost + 
aankoop smeltmidelen)
2018-2019 € 9.565.116,00
2019-2020 € 6.231.396,00
2020-2021 € 7.171.874,00
2021-2022 € 6.916.373,00
2022-2023 € 11.312.703,00
3. De omschakeling naar één aannemer per district is ondertussen afgerond. Deze 
omschakeling viel steeds samen met het aflopen van het contract (van 4 jaar) voor de 
uitvoering van de winterdienst.
4. a) Het AWV evalueert jaarlijks haar systeem en voorziet indien nodig een uitbreiding.
b) Na de evaluatie van vorig jaar bleek er nood aan één nieuw meetstation in Oost-
Vlaanderen. Dit zal voorzien worden in 2024.
BIJLAGE
Overzicht strooitrajecten en -methodes 
