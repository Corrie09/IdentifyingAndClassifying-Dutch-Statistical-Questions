title: Geïntegreerd investeringsprogramma (GIP) 2024 - N77b en N78 Lanaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024526
thema link: https://www.vlaamsparlement.be/parlementaire-documenten/schriftelijke-vragen/1784781
SCHRIFTELIJKE VRAAG
nr. 356
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N77b en N78 Lanaken
1. In het ontwerp GIP 2024 is voor Lanaken voor de uitvoering van de N77b Tussenkomst 
riolering en rijweg in module 13 / Uitvoering (GIP001302/01) 250.000 euro 
reservebudget gereserveerd. In het definitieve GIP 2023 werd dit bedrag ook 
ingeschreven.
Op mijn schriftelijke vraag nr. 986 van 17 maart 2023 antwoordde de minister dat de 
aanbesteding ten vroegste mogelijk zou zijn in het najaar van 2023.
a) Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024? Wat zijn 
de redenen voor de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in dit dossier reeds gezet in 2023?
e) Werd het dossier reeds aanbesteed? Zo niet, waarom niet en wanneer mogen we 
de aanbesteding verwachten? Zo ja, wanneer wordt het afgerond?
f) Welke stappen moeten nog gezet worden voor de uitvoering van de werken 
aangevat kan worden?
g) Wanneer zullen de werken aangevat worden?
h) Wat is de verdere timing en planning van het project?
i) Wat is de stand van zaken van het project?
2. In het ontwerp GIP 2024 is voor Lanaken voor de studie van de N78 Lanaken 
Hoppinpunt Europaplein / Studie (GIP004051/01) 150.000 euro budget en 15.000 euro 
fietsbudget gereserveerd. In het definitieve GIP 2023 werd voor deze studie 150.000 
euro budget ingeschreven.
Op mijn schriftelijke vraag nr. 986 van 17 maart 2023 antwoordde de minister dat de 
studie medio 2023 aanbesteed zou worden. De timing van het dossier zou afhankelijk 
zijn van hoe een consensus tussen alle partners bereikt zou worden. Er werd uitgegaan 
van een timing van één jaar. Eenmaal de start- en projectnota goedgekeurd zouden 
worden, zou de opmaak van het uitvoeringsdossier kunnen opstarten en zou het 
dossier voor aanvraag van de omgevingsvergunning opgesteld kunnen worden.
a) Wat houdt die studie opgenomen in het ontwerp GIP 2024 precies in? Is het 
dezelfde als opgenomen in het definitieve GIP 2023?
b) Waarom wordt de studie opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in dit dossier?
c) Welke stappen werden er in dit dossier reeds gezet in 2023?
d) Werd de studie zoals gezegd medio 2023 aanbesteed? Zo niet, waarom niet en 
wanneer mogen we de aanbesteding verwachten? Zo ja, wanneer wordt de studie 
afgerond?
e) Hoe ver staat de goedkeuring van de start- en projectnota?
f) Blijft bovenstaande vooropgestelde timing behouden? Wat is de verdere timing en 
planning van het project?
g) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 356 van 5 december 2023
van SOFIE MERTENS
1. a) Ja, dit project is hetzelfde als opgenomen in het GIP 2023.
b) Het bedrag omvat het aandeel van AWV in de riolering. Dit is een gecombineerd 
wegen- en rioleringsdossier waarin Fluvius de aanbesteder is. Er dient nog een 
overkoepelende hydronautstudie te gebeuren, waardoor aanbesteding ten vroegste 
in de loop van 2024 kan gebeuren.
c) Omdat de hydronautstudie (zie vraag b) nog niet klaar is, is het ook nog onduidelijk 
wanneer juist het project zal aanbesteed worden. Daarom werd het project op 
reserve gezet. 
d) De volgende stappen werden in 2023 gezet: afstemming met de gemeente Lanaken 
en Fluvius rond de verderzetting van het contract alsook de voorbereiding van de 
samenwerkingsovereenkomst.
e) De ontwerpstudie dient nog afgerond te worden. Hiervoor werd door Fluvius 
opdracht gegeven aan het studiebureau dat eerder werd aangesteld voor het 
rioleringsdossier dat ook het fietspadenproject zal uitwerken. Dit dient in de eerste 
helft van 2024 te gebeuren.
f) Volgende stappen dienen nog doorlopen te worden: de opmaak van de projectnota, 
de opmaak van de omgevingsvergunningsaanvraag en de opmaak van het 
aanbestedingsdossier.
g) De start van de werken is afhankelijk van het procedureverloop van 
bovengenoemde stappen en wordt ten vroegste in 2025 verwacht.
h) In 2024 zullen de projectnota fietspaden, het rioleringsdossier, de 
omgevingsvergunningsaanvraag en het aanbestedingsdossier uitgewerkt worden.
i) Zie punt e.
2. a) In deze studie is het de opzet om een Hoppinpunt te realiseren ter hoogte van het 
Europaplein te Lanaken. Het is hetzelfde project als opgenomen in het GIP 2023.
b) Tijdens de gevoerde besprekingen werd geopteerd om de relatie met de 
verkeersafwikkeling ter hoogte van de Stationsstraat mee te bestuderen. In het 
kader van het openbaar vervoerplan dienden, vooraf aan deze studie, het aantal 
benodigde bushaltes nog bepaald te worden.
c) Er werden in 2023 overlegmomenten gehouden met de gemeente en De Lijn om 
de scope van de studie af te bakenen. Deze scope werd aansluitend op de 
gemeentelijke Verkeerscommissie besproken en goedgekeurd.
d) De studie werd medio 2023 nog niet aanbesteed omdat er nog geen consensus was 
bereikt voor de scope. Het is de bedoeling om deze studie in 2024 aan te besteden. 
e) De opmaak van de start- en projectnota vormt een onderdeel van de studie.
f) Na aanbesteding van de studie wordt nog steeds een timing van één jaar 
vooropgesteld.
g) De scope van de studie is afgebakend. De studie moet nog worden aanbesteed. 
