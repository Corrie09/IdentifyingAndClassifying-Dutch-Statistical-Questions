title: Beleidsdomeinen - Financiering steden en gemeenten West-Vlaanderen
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2034979
thema link: https://www.vlaamsparlement.be/parlementaire-documenten/schriftelijke-vragen/1796226
SCHRIFTELIJKE VRAAG
nr. 107
van BRECHT WARNEZ
datum: 18 januari 2024
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Beleidsdomeinen  -  Financiering steden en gemeenten West-Vlaanderen
De Vlaamse overheid ondersteunt via verscheidene kanalen de 300 lokale besturen. Op 
verschillende manieren zorgt dat voor de financiering van steden, gemeenten en OCMW’s; 
gedeeltelijk via algemene financiering (‘werkingsmiddelen’, bijvoorbeeld het 
Gemeentefonds) en gedeeltelijk via specifieke financieringen.
Kan de minister een overzicht geven van de vanuit zijn/haar bevoegdheden verdeelde 
middelen per gemeente in West-Vlaanderen, opgedeeld voor de algemene subsidies en 
specifieke subsidies voor 2023?
Graag het bedrag per stad of gemeente tot op heden, opgedeeld per bevoegdheid. In het 
geval van specifieke financieringen, graag met vermelding van het project voor dat jaar. 
Gelieve de gegevens in een Excel-bestand weer te geven. 
Deze vraag werd gesteld aan de ministers Jan Jambon (106), Hilde Crevits (204), 
Gwendolyn Rutten (107), Ben Weyts (261), Zuhal Demir (251), Matthias Diependaele 
(144), Lydia Peeters (506), Benjamin Dalle (60), Jo Brouns (200)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 107 van 18 januari 2024
van BRECHT WARNEZ
Sinds 2022 beschikt de Vlaamse overheid over een subsidieregister 
(https://subsidieregister.vlaanderen.be), waarin alle burgers per begunstigde (ook steden 
en gemeenten) het type en het bedrag van een door de Vlaamse overheid toegekende of 
uitbetaalde subsidie kunnen terugvinden. 
Het subsidieregister geeft een duidelijk beeld over de subsidies verleend door de Vlaamse 
overheid en is uitdrukkelijk bedoeld om meer transparantie te creëren. Sinds de lancering 
in 2022 zijn de kwaliteit en mate van detail van het subsidieregister stelselmatig verhoogd, 
zodat de Vlaamse volksvertegenwoordiger de gevraagde gegevens daarin kan vinden.  
Vanaf medio februari 2024 zijn in het subsidieregister alle gegevens van 2023 beschikbaar. 
Op dat ogenblik zal ook een dataset van het volledige jaar ter beschikking gesteld worden 
via de website. In die dataset worden het thema en het subthema mee opgenomen, die 
meer informatie bevatten over de aard en het doel van de financiering.
•U gaat naar https://subsidieregister.vlaanderen.be
•U klikt bovenaan op de knop ‘Datasets’
•U downloadt het bestand met de gegevens van 2023 (beschikbaar vanaf medio 
februari 2024)
•In het bestand selecteert u de lokale besturen op basis van de “naam 
subsidieontvanger” of op basis van het KBO-nummer
Via de knop ‘Help’ vindt u de handleiding en nuttige tips hoe de site werkt. 
In bijlage vindt u een overzicht van de steden en gemeenten van West-Vlaanderen en hun 
KBO-nummers zodat u eenvoudig de nodige informatie kan opzoeken.
BIJLAGE
KBO-nummers steden en gemeenten West-Vlaanderen
