title: Oeververdediging kanaal Leuven-Dijle in Leuven - Vernieuwing
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033015
thema link: https://www.vlaamsparlement.be/parlementaire-documenten/schriftelijke-vragen/1792747
SCHRIFTELIJKE VRAAG
nr. 451 
van ARNOUT COEL
datum: 10 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Oeververdediging kanaal Leuven-Dijle in Leuven  -  Vernieuwing
In het ontwerp van ge√Øntegreerd investeringsprogramma (GIP) 2024 is een budget van 
350.000 euro opgenomen voor het vernieuwen van de oeververdediging op de linker- en 
rechteroever van het kanaal Leuven-Dijle in Leuven (GIP nr. 002544/02). 
1. Wat is de exacte doelstelling van dat project? Over welk traject van het kanaal strekt 
het project zich uit? Graag een beschrijving in detail.
2. Wat is de planning voor de werken? Wanneer schat de minister dat ze afgerond zullen 
zijn? 
3. Zijn er naast De Vlaamse Waterweg (DVW) nog andere instanties die financieren? 
Graag een overzicht als dat het geval is.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 451 van 10 januari 2024
van ARNOUT COEL
1. Het betreft hier de realisatie van de vernieuwing van de oeververdediging, waarbij de 
bestaande beschadigde en versleten schanskorven worden vervangen door nieuwe 
schanskorven langs het kanaal Leuven-Dijle. De zone bevindt zich ongeveer tussen 
de woning met huisnummer 68 langs de Wijgmaalsesteenweg en het viaduct E313 
van Wilsele over het kanaal. 
Vorig jaar werd het opwaartse deel langs de Wijgmaalse steenweg tot ter hoogte van 
de Remylaan aangepakt op grondgebied Wijgmaal-Leuven en de zone op linkeroever 
tussen Wijgmaalbrug en de Nieuwe Bornestraat op grondgebied Herent.
2. De werken zullen dit jaar worden afgerond.
3. Neen, De Vlaamse Waterweg nv (DVW) is de enige financierende instantie.
