title: Herbouw Spanjeveerbrug Mendonk - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2050530
thema link: https://www.vlaamsparlement.be/parlementaire-documenten/schriftelijke-vragen/1804619
SCHRIFTELIJKE VRAAG
nr. 694
van STIJN DE ROO
datum: 21 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Herbouw Spanjeveerbrug Mendonk  -  Stand van zaken
In mijn schriftelijke vragen nr. 1630 van 16 september 2021, nr. 526 van 22 december 
2021, nr. 1141 van 26 april 2022, nr. 48 van 7 oktober 2022, nr. 864 van 23 februari 2023 
en nr. 1406 van 15 juni 2023 informeerde ik naar de stand van zaken van de herbouw van 
de Spanjeveerbrug in Mendonk. 
Op mijn schriftelijke vraag nr. 1406 van 15 juni 2023, waarin ik onder andere informeerde 
naar het definitieve ontwerp van de brug en naar de timing, antwoordde de minister: “Het 
definitieve ontwerp van de brug is klaar. In het kader van de 
omgevingsvergunningsprocedure wordt een openbaar onderzoek georganiseerd. De 
plannen zullen op dat moment publiek raadpleegbaar zijn. 
De omgevingsvergunningaanvraag werd ingediend op 3 juli 2023. De timing van de start 
van de werken is afhankelijk van het verkrijgen van de omgevingsvergunning. Momenteel 
wordt voorzien om de voorbereidende werken eind 2023 op te starten. De eigenlijke 
werken aan de nieuwe brug zouden dan in het voorjaar van 2024 opgestart worden.
Bij een vlot verloop van de omgevingsvergunningsprocedure en van de werkzaamheden 
zal de brug eind 2024 in gebruik genomen kunnen worden." 
Via de Gentse gemeenteraad vernam ik dat de vergunningsaanvraag ingetrokken zou zijn.
Ik stel deze vraag in opvolging van mijn eerdere schriftelijke vragen.
1. Wat is ondertussen de stand van zaken van de omgevingsvergunning? Klopt het dat 
de vergunningsaanvraag werd ingetrokken? Zo ja, wat is daarvoor de reden? Graag 
meer uitleg.
2. Wanneer zal de nieuwe omgevingsvergunningsaanvraag ingediend kunnen worden? 
Welke aanpassingen moeten worden aangebracht?
3. Kan de minister een overzicht bezorgen van de te doorlopen stappen in het dossier, 
met vermelding van de timing? 
4. Wanneer zal de nieuwe Spanjeveerbrug uiteindelijk in gebruik genomen kunnen 
worden? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 694 van 21 februari 2024 
van STIJN DE ROO
1. De lopende vergunningsaanvraag werd inderdaad op 08/02/2024 ingetrokken omwille 
van procedurele noodwendigheden inzake behandelingstermijnen. Het niet intrekken 
zou tot een weigering van de vergunning geleid hebben.
2. Op 15/02/2024 werd de nieuwe omgevingsvergunningsaanvraag ingediend. Ten 
opzichte van de initiële aanvraag werden wijzigingen aangebracht betreffende het 
rooilijnplan en betreffende de vegetatiewijziging en ontbossing.
3. De timing van de start van de werken is afhankelijk van het verkrijgen van de 
omgevingsvergunning. Momenteel wordt voorzien om de voorbereidende werken eind 
2024 op te starten. De eigenlijke werken aan de nieuwe brug zouden dan in het 
voorjaar van 2025 opgestart worden.
4. Bij een vlot verloop van de omgevingsvergunningsprocedure en van de 
werkzaamheden zal de brug eind 2025 in gebruik genomen kunnen worden.
