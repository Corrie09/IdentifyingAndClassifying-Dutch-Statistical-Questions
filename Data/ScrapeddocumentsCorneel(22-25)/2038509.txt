title: Geïntegreerd investeringsprogramma (GIP) 2024 - De Vlaamse Waterweg Lummen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2038509
thema link: https://www.vlaamsparlement.be/parlementaire-documenten/schriftelijke-vragen/1796444
SCHRIFTELIJKE VRAAG
nr. 533
van SOFIE MERTENS
datum: 22 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Vlaamse Waterweg Lummen
In het ontwerp geïntegreerd investeringsprogramma (GIP) 2024 vinden we alle 
investeringen terug die de zeven verschillende entiteiten van het beleidsdomein Mobiliteit 
en Openbare Werken (MOW) plannen in 2024.
In het ontwerp GIP 2024 is voor De Vlaamse Waterweg in Lummen voor de uitvoering van 
de aanleg fietssnelweg F5 tussen F752 in Lummen en de brug van de Westlaan in Heusden-
Zolder (GIP003395/02) 1.165.000 euro budget en 1.165.000 fietsbudget gereserveerd.
1. Wat houden de werken opgenomen in het ontwerp GIP 2024 precies in?
2. Welke stappen werden er in het dossier al gezet?
3. Wat is de verdere timing en planning van het project?
4. Welke stappen moeten nog gezet worden voor de werken aangevat kunnen worden?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 533 van 22 januari 2024 
van SOFIE MERTENS
1. De werken omvatten het heraanleggen van de bestaande Industriestraat, zodat 
tussen deze heraangelegde Industriestraat en de oever een jaagpad kan worden 
aangelegd. 
2. De aanbestedingsprocedure werd opgestart en afgerond. Een aanvraag voor het 
bekomen van een omgevingsvergunning werd ingediend, maar werd omwille 
bezwaren naar aanleiding van het openbaar onderzoek opnieuw ingetrokken. Heden 
wordt een nieuwe aanvraag voorbereid voor het bekomen van een 
omgevingsvergunning.
3. Heden wordt het ontwerp van de nieuwe Industriestraat aangepast, waarna nieuw 
overleg met de gemeente Heusden-Zolder zal worden ingepland. Na deze bespreking 
zal geoordeeld worden of aansluitend een nieuwe aanvraag voor de 
omgevingsvergunning kan worden ingediend of dat een bijstelling van een ontwerp 
wenselijk is.
4. Alvorens de werken te kunnen starten, dient er een omgevingsvergunning te worden 
bekomen. Al het nodige wordt gedaan om deze in een zo kort mogelijke tijdspanne 
opnieuw te kunnen indienen.
5. De aanbestedingsprocedure is afgerond. Het ontwerp wordt heden aangepast. Een 
nieuwe omgevingsvergunningsaanvraag wordt voorbereid.
