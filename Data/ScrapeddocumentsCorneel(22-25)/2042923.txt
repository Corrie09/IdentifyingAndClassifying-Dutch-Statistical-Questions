title: Proeftuinen bedrijfscrèches - Partnerschappen
thema: Welzijn en Gezin
Werk
pdf link: https://docs.vlaamsparlement.be/pfile?id=2042923
thema link: https://www.vlaamsparlement.be/parlementaire-documenten/schriftelijke-vragen/1799279
SCHRIFTELIJKE VRAAG
nr. 214
van HANNES ANAF
datum: 30 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Proeftuinen bedrijfscrèches  -  Partnerschappen
De Vlaamse Regering heeft in november 2023 een oproep gelanceerd voor vijf 
partnerschappen die proeftuinen moeten opzetten rond kinderopvang voor bedrijven voor 
de periode 2024-2025. De Vlaamse Regering wil innovatieve oplossingen bevorderen voor 
de link tussen kinderopvang, tewerkstelling en bedrijfsinvesteringen. Daarvoor is een 
budget van 1 miljoen euro gereserveerd. Er konden oproepen ingediend worden tot 13 
december.
1. Heeft de minister al beslist welke vijf partnerschappen een dergelijke proeftuin zullen 
kunnen opzetten? Zo ja, graag een overzicht van die partnerschappen, welke 
organisaties en bedrijven er deel van uitmaken, welk doel ze beogen, welk budget ze 
hebben gevraagd en welk budget er hun wordt toegekend, in welke regio of gemeente 
ze opereren en hoeveel kinderen ze willen opvangen.
2. Graag een overzicht van alle indienende partnerschappen, welke organisaties en 
bedrijven er deel van uitmaken, welk budget ze hebben gevraagd, in welke regio of 
gemeente ze willen opereren en hoeveel kinderen ze willen opvangen.
3. Welk doel beoogt de minister met het opzetten van de proeftuinen? Welk resultaat 
verwacht hij? Wat is het plan van de minister met de opgezette partnerschappen na 
afloop van de proefperiode? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 214 van 30 januari 2024
van HANNES ANAF
1. Ondertussen is er beslist welke vijf partnerschappen een proeftuin opstarten om te 
experimenteren met bedrijfsopvangplaatsen binnen de kinderopvang. Hieronder vindt 
u een overzicht van de partnerschappen en een antwoord op de door u gestelde 
vragen.
1 Partnerschap Bedrijfsopvang Voka Oost-
Vlaanderen en i-mens 
 Welke organisaties en 
bedrijven maken deel uit van 
het partnerschap? Voka Kamer van Koophandel Oost-
Vlaanderen en I-mens vzw
 Welk doel beoogt het 
partnerschap? Het realiseren van meer plaatsen 
kinderopvang voor en met 
geïnteresseerde bedrijven
 Welk budget heeft het 
partnerschap gevraagd? € 185.604,48
 Welk budget wordt er 
toegekend aan het 
partnerschap?€ 185.604,48
 In welke regio of gemeente 
opereert het partnerschap?Aalst, Gent, Evergem Lokeren, 
Moerbeke
 Hoeveel kinderen wilt het 
partnerschap opvangen? 33
2 Partnerschap KOCoCreO UnieKO, 
Beroepsvereniging voor Unieke 
KinderOpvang
 Welke organisaties en 
bedrijven maken deel uit van 
het partnerschap? UnieKo, HDI-Wij helpen, NSZ, 
DayCare-Solutions en Voka Kamer 
van Koophandel Limburg
 Welk doel beoogt het 
partnerschap? De projectpartners willen 
proeftrajecten werk-kinderopvang 
opzetten. Dit wilt men doen door 
geïnteresseerde bedrijven en 
organisatoren kinderopvang samen te 
brengen met het oog op het realiseren 
van bedrijfsplaatsen in co-creatie. 
 Welk budget heeft het 
partnerschap gevraagd? € 219.882,50
 Welk budget wordt er 
toegekend aan het 
partnerschap?€ 200.000,00
 In welke regio of gemeente 
opereert het partnerschap?Vlaanderen en Brussel
 Hoeveel kinderen wilt het 
partnerschap opvangen? 50
3 Partnerschap Proeftuin Kinderopvang Limburg 
VKW LIMBURG 
Welke organisaties en 
bedrijven maken deel uit van 
het partnerschap? VKW Limburg vzw en FERM 
Kinderopvang vzw regio Limburg
Welk doel beoogt het 
partnerschap? In een eerste fase wilt men zicht 
krijgen op de noden en de drempels 
die er leven bij de bedrijven. Daarna 
worden ondernemingen bevraagd 
naar de engagementen die ze willen 
aangaan en vanuit concrete 
engagementen gaan er 
partnerschappen aangegaan worden 
met aangegaan met aanbieders van 
kinderopvang. 
Welk budget heeft het 
partnerschap gevraagd? € 200.000,00
Welk budget wordt er 
toegekend aan het 
partnerschap?€ 200.000,00
In welke regio of gemeente 
opereert het partnerschap?Limburg
Hoeveel kinderen wilt het 
partnerschap opvangen? 50
4 Partnerschap Kinderhaven: bedrijfsgerichte 
kinderopvang in Zeebrugge DE 
BLAUWE LELIE
 Welke organisaties en 
bedrijven maken deel uit van 
het partnerschap? Cewez, Azpi, de Blauwe Lelie, stad 
Brugge, Werkkracht 10 en het huis 
van het kind
 Welk doel beoogt het 
partnerschap? Men wenst de mogelijkheden te 
onderzoeken bij de werkgevers van 
de havenarbeiders om kinderopvang 
te organiseren. 
 Welk budget heeft het 
partnerschap gevraagd? € 208.500,00
 Welk budget wordt er 
toegekend aan het 
partnerschap?€ 200.000,00
 In welke regio of gemeente 
opereert het partnerschap?Zeebrugge
 Hoeveel kinderen wilt het 
partnerschap opvangen? 36
5 Partnerschap Proeftuin Werk-Kinderopvang 
Zuid-Hageland - VOKA - Kamer 
van Koophandel Vlaams-Brabant
 Welke organisaties en 
bedrijven maken deel uit van 
het partnerschap? Voka Kamer van Koophandel Vlaams-
Brabant en Ferm Kinderopvang vzw 
regio Tienen
 Welk doel beoogt het 
partnerschap? Enerzijds wordt er een 
behoefteanalyse gedaan bij bedrijven 
rond het thema kinderopvang en 
worden er van daaruit modellen 
ontwikkeld die Vlaams-breed 
toegepast kunnen worden. Anderzijds 
worden er concrete acties uitgevoerd 
in het kader van pilootprojecten in 
Tienen. 
 Welk budget heeft het 
partnerschap gevraagd? € 188.200
 Welk budget wordt er 
toegekend aan het 
partnerschap?€ 188.200
 In welke regio of gemeente 
opereert het partnerschap?Tienen
 Hoeveel kinderen wilt het 
partnerschap opvangen? 30 tot 35
2. Hieronder vindt u de partnerschappen die een aanvraag deden en niet kunnen starten 
binnen deze proeftuin. In deze tabel wordt ook een antwoord geformuleerd op uw 
vragen. Onderstaande tabel in combinatie met de eerste tabel geeft u een overzicht 
van alle ingediende partnerschappen. 
Partnerschap Oproep voor proeftuinen voor een nieuw 
model kinderopvang - Helan Kinderopvang 
vzw | Helan Onafhankelijk Ziekenfonds | 
VOKA - Kamer van Koophandel Antwerpen-
Waasland vzw Helan Kinderopvang
Welke organisaties en bedrijven 
maken deel uit van het 
partnerschap? Helan Kinderopvang VZW-Helan Onafhankelijk 
ziekenfonds- VOKA Kamer van Koophandel 
Antwerpen-Waasland vzw
Welk doel beoogt het 
partnerschap? Het partnerschap beoogde bijkomende 
kindplaatsen te realiseren/aan te bieden voor 
werknemers van en mogelijk gemaakt door 
cofinanciering vanuit bedrijven. 
Welk budget heeft het 
partnerschap gevraagd? € 192.036,48
In welke regio of gemeente 
opereert het partnerschap?Regio Antwerpen/Waasland
Hoeveel kinderen wilt het 
partnerschap opvangen? 14,28 of 42
Partnerschap It takes a village to raise a child ... NEKTARI
Welke organisaties en bedrijven 
maken deel uit van het 
partnerschap? /
Welk doel beoogt het 
partnerschap? Samen met vertegenwoordiging van stakeholders 
wensten ze noden in kaart te brengen. 
Welk budget heeft het 
partnerschap gevraagd? 220.000
In welke regio of gemeente 
opereert het partnerschap?Klein-Brabant (Puurs-Sint Amands en Bornem)
Hoeveel kinderen wilt het 
partnerschap opvangen? /
3. Om meer plaatsen in de kinderopvang te creëren en tegelijk ook in te zetten op 
kinderopvang in bedrijven, wil ik ondernemingen en kinderopvanginitiatieven 
ondersteunen bij het ontwikkelen van een decentraal model van bedrijfsopvang in de 
kinderopvang in co-creatie. Met deze proeftuinen creëer ik ook een mogelijkheid om 
echt te piloteren met bedrijfsopvangplaatsen. Ik ambieer om meer 
bedrijfsopvangplaatsen te creëren en de werknemer te ondersteunen bij zijn zoektocht 
naar kinderopvang bij hem of haar in de buurt. Op deze manier wordt het ook meer 
haalbaar voor ouders om te blijven werken of meer uren te werken. Tijdens de looptijd 
van de proeftuinen verwacht ik dat deze partnerschappen samen werken om onderweg 
gedeelde lessen te delen en te leren van elkaar. Op het einde dienen de 
partnerschappen een gezamenlijk rapport af te leveren met geleerde lessen over de 
aanpak, drempels en opportuniteiten, … De geleerde lessen moeten we vervolgens 
vast pakken op het einde van de proeftuinen en waar nodig moeten er bijsturing 
gebeuren in beleid/ regelgeving/… zodat bedrijfsopvang nog meer ingang kan vinden. 
