title: Mijn VerbouwPremie - Aanvragen
thema: Energie
Wonen
pdf link: https://docs.vlaamsparlement.be/pfile?id=2050984
thema link: https://www.vlaamsparlement.be/parlementaire-documenten/schriftelijke-vragen/1806647
SCHRIFTELIJKE VRAAG
nr. 378
van ROBRECHT BOTHUYNE
datum: 27 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mijn VerbouwPremie  -  Aanvragen
Wie investeert in een bestaande woning, appartement (open 
definitie), appartementsgebouw (open definitie) of niet-woongebouw (open 
definitie) (bijvoorbeeld een bedrijfspand of kantoorgebouw), zal afhankelijk van de 
doelgroep waartoe hij of zij behoort financiële steun kunnen aanvragen voor investeringen 
in energie-efficiëntie (zoals dakisolatie, muurisolatie, vloerisolatie, hoogrendementsglas, 
zonneboiler, warmtepomp, warmtepompboiler en gascondensatieketel (open definitie) en 
investeringen in woningkwaliteit (elektriciteit en sanitair, binnenrenovatie, ramen en 
deuren).
1. Hoeveel premies werden aangevraagd in 2023? Graag totaalaantal en opdeling naar:
a) provincie van aanvraag;
b) aangevraagd bedrag;
c) aard van de aanvrager (doelgroep); 
d) aard van gerenoveerd gebouw (woning, appartement, appartementsgebouw, …);
e) aard van de werken (dak, muur, ….). 
2. Hoeveel premies werden toegekend in 2023? Graag totaalaantal en opdeling naar:
a) provincie van aanvraag;
b) toegekend bedrag;
c) aard van de aanvrager (doelgroep);
d) aard van gerenoveerd gebouw (woning, appartement, appartementsgebouw, …);
e) aard van de werken (dak, muur, ….). 
3. Hoeveel premies werden geweigerd in 2023? Graag totaalaantal en opdeling naar:
a) provincie van aanvraag;
b) geweigerd bedrag;
c) aard van de aanvrager (doelgroep); 
d) aard van gerenoveerd gebouw (woning, appartement, appartementsgebouw, …);
e) aard van de werken (dak, muur, ….). 
4. Wat is het totale bedrag dat ter beschikking gesteld wordt voor de Mijn VerbouwPremie 
in 2023 en 2024? Graag budget per jaar. 
5. Via welke mechanismen promoot de minister de premie? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 378 van 27 februari 2024
van ROBRECHT BOTHUYNE
1. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen#mijn-verbouwpremie). Voor 
2022 gaat het om gevalideerde cijfers; voor 2023 om voorlopige cijfers. De gegevens 
gevraagd in b) zijn niet beschikbaar. 
2. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen#mijn-verbouwpremie). Voor 
2022 gaat het om gevalideerde cijfers; voor 2023 om voorlopige cijfers.
3. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen#mijn-verbouwpremie). Voor 
2022 gaat het om gevalideerde cijfers; voor 2023 om voorlopige cijfers. De gegevens 
gevraagd in b) zijn niet beschikbaar.
4. In 2023 werd er vanuit het beleidsdomein Energie 121,65 miljoen euro besteed aan 
premie-uitgaven voor de Mijn VerbouwPremie. Voor 2024 is onder voorbehoud op dit 
moment bijna 199 miljoen euro vanuit het beleidsdomein Energie voorzien. Daarnaast 
wordt een gedeelte van het budget gedragen door het beleidsdomein Wonen en door 
de nettarieven.
5. De Mijn VerbouwPremie werd verschillende malen in de kijker gezet via een 
grootschalige mediacampagne op tv en radio, in kranten en magazines, en via online 
bannering en sociale media. Niet alleen ten tijde van de lancering werd er campagne 
gevoerd, ook daarna werden verschillende herhalingscampagnes op poten gezet. Er is 
ook een folder die zowel online kan bekeken worden en gratis aan huis wordt geleverd. 
De website www.mijnverbouwpremie.be bevat steeds alle informatie en wordt 
nauwgezet up-to-date gehouden. Via deze website wordt voor alle stakeholders 
(gemeenten, woonloketten, energiehuizen, OCMW’s, aannemers, …) een 
communicatietoolkit ter beschikking gesteld. Daarnaast worden gemeenten en 
energiehuizen nauw betrokken bij de communicatie over de Mijn VerbouwPremie. 
Zowel ikzelf als minister Diependaele verspreiden bij wijzigingen aan of belangrijk 
nieuws over de Mijn VerbouwPremie persberichten. Bij wijzigingen aan de Mijn 
VerbouwPremie worden de stakeholders en partners als eerste ingelicht via een 
nieuwsbrief voor stakeholders. Wanneer nodig worden ook opleidingen georganiseerd 
om vertrouwd te geraken met wijzigingen. Ook burgers kunnen zich aanmelden voor 
een nieuwsbrief. Daarnaast komt het Vlaams Energie- en Klimaatagentschap (VEKA) 
naar de burger toe door haar deelname aan verschillende bouw- en renovatiebeurzen, 
zoals Bisbeurs en Batibouw, waar de stand in het teken van de Mijn VerbouwPremie en 
de Mijn VerbouwLening staat. Hier kan de burger gericht vragen stellen aan experten 
over de premie an sich, maar ook over de aanvraagprocedure. Heel het jaar door 
kunnen burgers trouwens contact opnemen met de Vlaamse infolijn 1700 om vragen 
te stellen over de Mijn VerbouwPremie.
