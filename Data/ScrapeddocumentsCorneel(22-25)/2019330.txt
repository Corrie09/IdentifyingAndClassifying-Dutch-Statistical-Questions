title: Gedetineerden - Arbeidsbegeleiding 2023
thema: Werk
pdf link: https://docs.vlaamsparlement.be/pfile?id=2019330
thema link: https://www.vlaamsparlement.be/parlementaire-documenten/schriftelijke-vragen/1785207
SCHRIFTELIJKE VRAAG
nr. 107
van ALLESSIA CLAES
datum: 6 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Gedetineerden  -  Arbeidsbegeleiding 2023
Werk is voor ex-gedetineerden een onmisbare factor voor een geslaagde re-integratie in 
de samenleving. Een goede voorbereiding op de terugkeer in de samenleving moet dus 
vooropstaan en daarvoor is een totaalaanpak noodzakelijk. (Ex)-gedetineerden kampen 
immers vaak tegelijkertijd met sociale, emotionele en financiële problemen. VDAB 
lanceerde in 2001 het programma ‘aan de bak’, een gevangenencampagne rond 
herstelgerichte detentie, die focust op talentontwikkeling en werk. Dat programma slaat 
een brug tussen de gevangenis en de arbeidsmarkt en biedt veel gedetineerden een beter 
toekomstperspectief. Een detentieconsulent bereidt samen met elke gedetineerde die 
binnen een afzienbare tijd de gevangenis mag verlaten, een traject naar werk voor. De 
kern van het ‘aan de bak’-programma is om gedetineerden tijdens hun detentie op weg te 
helpen naar een gepaste job. Na een grondig onderzoek van hun mogelijkheden en 
behoeften wordt een stappenplan uitgestippeld, de kortste weg naar een job.
1. Hoeveel gedetineerden namen in 2023 deel aan het ‘aan de bak’- programma? Graag 
een verdeling voor de volgende criteria:
a) opleidingsniveau van de gedetineerde;
b) geslacht;
c) migratieachtergrond;
d) leeftijd (-25, 25-50, 50+);
e) arbeidshandicap;
f) opsplitsing per gevangenis.
2. Hoeveel ‘aan de bak’-programma’s werden in 2023 uitgevoerd?
3. Hoeveel werden er stopgezet? Wat waren de voornaamste redenen voor de 
stopzettingen? Graag een verdeling voor de volgende criteria:
a) opleidingsniveau van de gedetineerde;
b) geslacht;
c) migratieachtergrond;
d) leeftijd (-25, 25-50, 50+);
e) arbeidshandicap;
f) opsplitsing per gevangenis.
4. Hoeveel gedetineerden volgden in het kader van hun traject een beroepsgerichte of 
niet-beroepsgerichte opleiding? Graag een overzicht van de opleidingen die werden 
gevolgd in 2023.
5. Hoeveel gedetineerden raakten in 2023 na hun vrijlating aan het werk (na zes 
maanden, negen maanden en twaalf maanden)? Graag een verdeling voor de volgende 
criteria:
a) opleidingsniveau van de gedetineerde;
b) geslacht;
c) migratieachtergrond;
d) leeftijd (-25, 25-50, 50+);
e) arbeidshandicap;
f) opsplitsing per gevangenis.
6. Hoe evalueert de minister die cijfers?
7. Worden in dat verband nog nieuwe initiatieven genomen?
8. Zal de minister daarover nog in overleg gaan met zijn federale collega van Justitie?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 107 van 6 december 2023
van ALLESSIA CLAES
Op dit moment beschikt VDAB nog niet over alle cijfers voor 2023. In het voorjaar van 
2024 zullen deze cijfers ter beschikking zijn.
