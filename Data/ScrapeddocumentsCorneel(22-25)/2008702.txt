title: Dienst Dierenwelzijn - Controles in dierentuinen
thema: Dierenwelzijn
pdf link: https://docs.vlaamsparlement.be/pfile?id=2008702
thema link: https://www.vlaamsparlement.be/parlementaire-documenten/schriftelijke-vragen/1774208
SCHRIFTELIJKE VRAAG
nr. 78
van ALLESSIA CLAES
datum: 20 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dienst Dierenwelzijn  -  Controles in dierentuinen
De dienst Dierenwelzijn voert geregeld controles uit in dierentuinen. Als de dienst 
overtredingen vaststelt, wordt er een proces-verbaal (pv) opgemaakt. Bij zware 
overtredingen of herhaalde inbreuken kan een dierentuin worden geschorst voor bepaalde 
tijd of zelfs volledig gesloten.
1. Hoeveel controles werden in 2022 uitgevoerd? Graag een overzicht per dierentuin. 
2. Hoeveel inbreuken werden in 2022 vastgesteld? Graag een overzicht per dierentuin.
3. Welk gevolg werd er gegeven aan de inbreuken? Graag een overzicht per dierentuin. 
4. Hoeveel pv’s werden in 2022 opgemaakt? Wat is het totaalbedrag aan geïnde boetes 
in dat jaar? 
5. Hoe evalueert de minister deze cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 78 van 20 oktober 2023
van ALLESSIA CLAES
1. Er werden in 2022 controles uitgevoerd in volgende dierentuinen:
- Boudewijn Seapark;
- Nally’s Papegaaienopvang;
- National Sealife Blankenberge;
- Provinciedomein Huizingen;
- LABIOMISTA.
2-4.Er werden geen inbreuken vastgesteld in 2022. Om deze vraag te beantwoorden 
werd de term inbreuken op die manier geïnterpreteerd als een overtreding waarvoor 
het nodig geacht werd een proces-verbaal (pv) of proces-verbaal van waarschuwing 
(pvw) op te stellen
5. Het aantal controles vertrekkende vanuit het controleplan blijft onverminderd. Ook de 
vaststelling van de daling van het aantal inbreuken waarvoor effectief een pv of pvw 
moet worden opgesteld, kan opnieuw worden bevestigd.
Het illustreert dat de dierentuinen zich bewust zijn van het maatschappelijke belang 
dat gehecht wordt aan een diervriendelijke huisvesting en verzorging van dieren in 
het algemeen en dierentuindieren in dit bijzondere geval. Doorgaans spelen ook 
bezoekers een positieve rol als een soort van bijkomende toezichthouders op een 
correcte omgang met en verzorging van de dieren.
