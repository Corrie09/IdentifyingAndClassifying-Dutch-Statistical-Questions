title: Informatie -en screeningsdienst (ISD) - Controlebevoegdheden
thema: Integratie en Inburgering
pdf link: https://docs.vlaamsparlement.be/pfile?id=2051171
thema link: https://www.vlaamsparlement.be/parlementaire-documenten/schriftelijke-vragen/1806451
SCHRIFTELIJKE VRAAG
nr. 152
van NADIA SMINATE
datum: 26 februari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Informatie -en screeningsdienst (ISD)  -  Controlebevoegdheden
De informatie -en screeningsdienst heeft krachtens artikel 20 e.v. van het 
Erkenningsdecreet lokale geloofsgemeenschappen een aantal controlebevoegdheden 
gekregen om zijn taken gedegen te kunnen uitvoeren. Onderstaande vragen hebben 
betrekking op de periode tussen de oprichting van de dienst en maart 2024.
1. Kan de minister aangeven hoeveel keer de ISD onaangekondigd de toegang heeft 
verzocht tot:
a) de gebouwen bedoeld voor de uitoefening van de eredienst;
b) de ruimtes en infrastructuur van het bestuur van de lokale geloofsgemeenschap?
2. Kan de minister aangeven hoeveel keer de ISD op basis van artikel 23 zonder 
voorafgaande waarschuwing de onmiddellijke voorlegging van alle informatie en 
documenten verzocht heeft en gebruik heeft gemaakt van de overige bepalingen van 
dit decreetartikel?
3. De ISD kan vaststellingen doen met audiovisuele middelen. 
Kan de minister aangeven in hoeveel gevallen dat al gebeurd is?
4. Hoeveel verslagen van vaststelling van tekortkomingen m.b.t. de 
erkenningsverplichtingen werden al opgemaakt door de ISD?
5. Hoeveel waarschuwingen, volgens artikel 27, werden door de ISD gericht aan een in 
gebreke gestelde lokale geloofsgemeenschap?
Gelieve telkens aan te geven per dossier over welke lokale geloofsgemeenschap het 
concreet gaat en in welke situatie die lokale gemeenschap zich bevindt (erkenningzoekend 
of al erkend).
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 152 van 26 februari 2024
van NADIA SMINATE
Ten algemene titel bij onderstaande antwoorden vestig ik de aandacht op het gegeven dat 
de Vlaamse decreetgever in artikel 19, vierde lid van het Erkenningsdecreet heeft bepaald 
dat de personeelsleden van de ISD gebonden zijn aan de proportionaliteits- en 
noodzakelijkheidsvereiste als voorwaarde voor de uitoefening van de 
controlebevoegdheden vermeld in de artikelen 20 tot en met 26 van het 
Erkenningsdecreet. Meer bepaald mogen de controlebevoegdheden enkel aangewend 
worden indien ze voor de uitoefening van het toezicht passend en noodzakelijk zijn. 
In de toelichting bij het voornoemde artikel 19, vierde lid worden de begrippen passend en 
noodzakelijk als volgt toegelicht:
“De verplichting in het ontwerp van decreet dat de bevoegdheden worden 
aangewend wanneer dat redelijkerwijs (is algemeen geformuleerd) nodig is, wordt 
vervangen door een sterker geformuleerde proportionaliteitsverplichting, namelijk 
dat de inspecteurs de bevoegdheden enkel aanwenden als ze passend en 
noodzakelijk zijn voor de uitoefening van hun toezichtsopdrachten 
(finaliteitsvereiste). Dit komt tegemoet aan de bezorgdheid van de erediensten dat 
de bevoegde instantie haar bevoegdheden moet uitoefenen op een proportionele 
wijze. 
Passend (= proportionaliteitsvereiste): de aangewende bevoegdheid moet geschikt 
zijn voor het doel waarvoor het wordt aangewend en steeds in verhouding staan tot 
de ernst van de onderzochte tekortkoming. 
Noodzakelijk (= subsidiariteitsvereiste en hangt steeds samen met 
proportionaliteitsvereiste): het gebruik van een bepaalde bevoegdheid 
(onaangekondigde controle, meenemen van elektronische informatiedragers 
enzovoort) moet noodzakelijk zijn, in die zin dat steeds moet nagegaan worden of 
er geen minder ingrijpende middelen kunnen ingezet worden om hetzelfde resultaat 
te bereiken. De bevoegdheden kunnen dus enkel aangewend worden wanneer alle 
andere minder ingrijpende manieren uitgeput of ontoereikend zijn.”.1
1. a-b) In 2022 en in 2024 tot op heden (26 maart 2024) zijn er conform artikel 20 van 
het Erkenningsdecreet geen onaangekondigde plaatsbezoeken verricht door de ISD in 
de gebouwen, ruimten en infrastructuur van lokale geloofsgemeenschappen én in 2023 
werd er 1 onaangekondigd plaatsbezoek verricht door de ISD.
Ik wijs erop dat naast de proportionaliteits- en noodzakelijkheidsvereiste vervat in 
artikel 19, vierde lid van het Erkenningsdecreet het Grondwettelijk Hof in haar arrest 
1 Amendement nr. 30 (B. TOMMELEIN, N. SMINATE, K. PARTYKA, M. DE VREESE, B. WARNEZ en K. 
VAN DIJCK) op het ontwerp van decreet tot regeling van het toezicht, de erkenning van lokale 
geloofsgemeenschappen, de verplichtingen van de besturen van de eredienst en tot wijziging van 
het decreet van 7 mei 2004 betreffende de materiële organisatie en werking van de erkende 
erediensten, Parl.St. Vl.Parl. 2020-2021, nr. 854/4, 9-10.
 https://docs.vlaamsparlement.be/pfile?id=1751403
2023/113 van 20 juli 2023 aan artikel 20 van het Erkenningsdecreet een 
grondwetsconforme interpretatie heeft gegeven waaraan de ISD zich eveneens moet 
houden. Volgens het Grondwettelijk Hof kan de voornoemde bepaling, die 
personeelsleden van de ISD toestaat zonder voorafgaande aankondiging toegang te 
hebben tot de opgesomde gebouwen en ruimtes, met als enige uitzondering de 
gebouwen en ruimtes die exclusief bestemd zijn als private woning, afbreuk doen aan 
de onschendbaarheid van de woning. De gebouwen van de eredienst, de ruimtes en de 
infrastructuur die worden gebruikt door het bestuur van de eredienst of de lokale 
geloofsgemeenschap moeten immers als “woning” worden beschouwd aldus het 
Grondwettelijk Hof2. Om deze reden heeft het Grondwettelijk Hof de volgende 
grondwetsconforme interpretatie aan artikel 20 van het Erkenningsdecreet:
“Artikel 20 van het bestreden decreet moet dus worden geïnterpreteerd op 
een wijze die in overeenstemming is met de naleving van het beginsel van 
de onschendbaarheid van de woning, zodat de gebouwen die bestemd zijn 
voor de uitoefening van de eredienst, de ruimtes en de infrastructuur die 
worden gebruikt door het bestuur van de eredienst, of door de lokale 
geloofsgemeenschap, moeten worden geacht te ressorteren onder het ruime 
toepassingsgebied van het begrip « woning ».”3
Verder stelt het Grondwettelijk Hof voor wat betreft het recht om een gebouw of ruimte 
“zonder voorafgaande aankondiging” te betreden voor de personeelsleden van de ISD het 
volgende: 
“Artikel 20 van het bestreden decreet maakt het bijgevolg en a fortiori de 
bevoegde personeelsleden niet mogelijk om zich met geweld of dwang 
toegang te verschaffen tot de gebouwen die bestemd zijn voor de uitoefening 
van de eredienst, tot de ruimtes en de infrastructuur die het bestuur van de 
eredienst gebruikt of die de lokale geloofsgemeenschap gebruikt tijdens de 
wachtperiode, indien de betrokkenen hun medewerking niet hebben 
verleend. De bevoegde personeelsleden kunnen evenmin de personen 
bestraffen die de toegang tot die gebouwen en ruimtes zouden weigeren, 
maar enkel daarvan melding maken in hun advies omtrent de toekenning 
van de erkenning.”4
2 Overweging 36.2 van het arrest 113/2023 van 20 juli 2023 van het Grondwettelijk Hof.
3 Overweging 36.2 van het arrest 113/2023 van 20 juli 2023 van het Grondwettelijk Hof.
4 Overweging 36.3 van het arrest 113/2023 van 20 juli 2023 van het Grondwettelijk Hof.
2. Hieronder het overzicht van het aantal keer dat de ISD de bevoegdheden vermeld in 
artikel 23 van het Erkenningsdecreet heeft aangewend:
Bevoegdheid vermeld in artikel 23 Erkenningsdecreet Aantal
Decretale bepaling Bevoegdheid ISD Toelichting 2022 20232024  
(kwartaal 
1)
Artikel 23, §1, 2 en 3Voorlegging/inzage/kopie 
informatieHet opvragen van stukken 
(bv. rekeninguittreksels, 
verslagen, gebruiks-
overeenkomsten, ….) 
behoort tot de 
standaardaanpak door de 
ISD  bij screenings- en 
erkenningsdossiers. 39 87 18
Artikel 23, §1Onmiddellijke voorlegging 
vorderen zonder 
voorafgaande waarschuwingDe ISD heeft op heden 2 
keer gebruik moeten 
maken van deze 
bevoegdheid. 2 0 0
Artikel 23, §3, tweede lidInformatiedrager en 
documenten 
bijhouden/meenemenDe ISD heeft op heden 
een keer gebruik moeten 
maken van deze 
bevoegdheid. Het 
meenemen van stukken 
tegen ontvangstbewijs is 
een eerder uitzonderlijke 
handeling. Lokale 
geloofsgemeenschappen 
beschikken doorgaans 
over digitale kopieën of de 
inspecteurs van de ISD 
kunnen ter plekke scans 
maken met hun 
smartphone.2 2 1
3. De ISD heeft tot op heden (26 maart 2024) nog geen gebruik moeten maken van de 
bevoegdheid om vaststellingen met audiovisuele middelen te verrichten zoals vermeld 
in artikel 25 van het Erkenningsdecreet. Audiovisuele middelen zijn hardware die beeld 
combineren met geluid. Volgens de toelichting bij voornoemde bepaling is een 
audiovisueel middel meer bepaald een technisch hulpmiddel die audiovisuele signalen 
detecteert, deze transporteert, hun registratie activeert en de signalen registreert.
4. De ISD heeft in 2022, 2023 en voor 2024 tot op heden (26 maart 2024) respectievelijk 
48, 110 en 11 verslagen van vaststellingen opgemaakt.
5. In 2022 en in 2024 tot op heden (26 maart 2024) werden er door de ISD aan lokale 
geloofsgemeenschappen geen waarschuwingen gegeven in de zin van artikel 27, §2, 
tweede lid van het Erkenningsdecreet. In 2023 werden er door de ISD negen 
waarschuwingen aan lokale geloofsgemeenschappen gegeven. Het betrof 
waarschuwingen uitgevaardigd in het kader van de prioritaire screening in 2023 van de 
erkende lokale geloofsgemeenschappen verbonden aan de Diyanet-koepel. Deze 
waarschuwingen zijn te komen vervallen omwille van het arrest 2023/113 van 20 juli 
2023 van het Grondwettelijk Hof.
