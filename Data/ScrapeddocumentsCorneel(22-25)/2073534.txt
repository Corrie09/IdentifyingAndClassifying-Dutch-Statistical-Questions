title: Vlaams Stimulusprogramma - Uitvoering en evaluatie
thema: Toerisme
pdf link: https://docs.vlaamsparlement.be/pfile?id=2073534
thema link: https://www.vlaamsparlement.be/parlementaire-documenten/schriftelijke-vragen/1832372
SCHRIFTELIJKE VRAAG
nr. 2
van LOES VANDROMME
datum: 7 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Vlaams Stimulusprogramma  -  Uitvoering en evaluatie
Het Vlaams Stimulusprogramma reserveerde 30 miljoen euro voor ondersteuning van 
toeristische ondernemingen die onder de coronacrisis te lijden hadden. De oproep werd 
gelanceerd op 1 maart 2021 en afgesloten op 31 maart 2021. Er werden 845 aanvragen 
ingediend waarvan er 272 werden goedgekeurd. In antwoord op mijn schriftelijke vraag 
nr. 689 van 11 april 2022 stelde de minister dat op dat moment al aan 15 projecten een 
uitstel van uitvoering tot 31 december 2022 was toegestaan.
Na de toekenning van deze steun en na de realisatieperiode zou Toerisme Vlaanderen via 
een statistisch relevante steekproef bovendien ook een aantal zaken nagaan, namelijk:
- of het project volledig gerealiseerd werd zoals in de aanvraag was geformuleerd;
- of de werkelijke uitgaven passen binnen de opgesomde maatregelen;
- of de werkelijke uitgaven de totaal toegekende steun kunnen verantwoorden;
- of er geen financiering is ontvangen via andere steunmaatregelen voor uitgaven die 
zijn uitgevoerd in het kader van deze oproep.
Als Toerisme Vlaanderen bij deze controle zou vaststellen dat de voorwaarden niet werden 
nageleefd, kan dit de volledige of gedeeltelijke terugvordering van de toegekende steun 
tot gevolg hebben.
1. In hoeveel goedgekeurde dossiers is een uitstel van realisatie aangevraagd?
2. Hoeveel van die aanvragen tot uitstel werden toegestaan?
3. Hoeveel steekproeven heeft Toerisme Vlaanderen uitgevoerd om na te gaan of de 
goedgekeurde projecten volledig gerealiseerd werden en of aan alle hierboven 
geschetste voorwaarden werd voldaan? Graag de cijfers per provincie.
4. In hoeveel van die steekproeven werden tekortkomingen vastgesteld? Graag de cijfers 
per provincie.
5. In hoeveel van de dossiers waar vastgesteld werd dat niet alle voorwaarden werden 
nageleefd, werd overgegaan tot de gehele of gedeeltelijke terugvordering van de 
toegekende steun? Graag de cijfers per provincie.
6. Hoe evalueert de minister de resultaten van het Vlaams Stimulusprogramma en hoe 
werd met de conclusies van de evaluatie rekening gehouden bij het uitwerken van de 
nieuwe subsidiemogelijkheden in uitvoering van het vernieuwde Logiesdecreet ? Graag 
de cijfers per provincie.
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 2 van 7 oktober 2024
van LOES VANDROMME
1. In totaal hebben 45 van de 272 goedgekeurde dossiers een uitstel aangevraagd.
2. Alle 45 aanvragen tot uitstel werden toegestaan.
3. Toerisme Vlaanderen heeft 117 steekproeven uitgevoerd.
Antwerpen 23
Limburg 16
Oost-Vlaanderen 21
Vlaams-Brabant 13
West-Vlaanderen 44
Totaal 117
4. In 71 van de 117 uitgevoerde steekproeven werden tekortkomingen vastgesteld. 
Antwerpen 14
Limburg 9
Oost-Vlaanderen 14
Vlaams-Brabant 10
West-Vlaanderen 24
Totaal 71
5. In alle 71 bovenstaande gevallen werd overgegaan tot de gehele of gedeeltelijke 
terugvordering van de toegekende steun. 
Antwerpen 14
Limburg 9
Oost-Vlaanderen 14
Vlaams-Brabant 10
West-Vlaanderen 24
Totaal 71
6. De huidige logiessubsidieregeling binnen het Logiesdecreet werd goedgekeurd door de 
Vlaamse Regering op 13 januari 2023. Zowel de logiessubsidieoproep 2023 als 2024 
gebeurden op basis van dit besluit. Op het ogenblik van de goedkeuring van dit besluit 
was de evaluatie van het Stimulusprogramma nog niet gebeurd.
