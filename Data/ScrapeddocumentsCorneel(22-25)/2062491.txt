title: Modulaire woningen - Raamcontract
thema: Wonen
pdf link: https://docs.vlaamsparlement.be/pfile?id=2062491
thema link: https://www.vlaamsparlement.be/parlementaire-documenten/schriftelijke-vragen/1817847
SCHRIFTELIJKE VRAAG
nr. 253
van GUY D'HAESELEER
datum: 29 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Modulaire woningen  -  Raamcontract
Wonen in Vlaanderen sloot eind 2023 een raamcontract af voor het ontwerp en de realisatie 
van modulaire wooneenheden. Het raamcontract startte op 21 november 2023 en heeft 
een looptijd van 4 jaar. Zowel de woonmaatschappijen als de Vlaamse lokale besturen en 
het agentschap Wonen in Vlaanderen kunnen dit raamcontract aanwenden om modulaire 
woningen te bouwen via specifieke opdrachten. Die moeten worden ingezet als sociale 
woningen, woningen voor dak- en thuislozen of woningen voor een andere specifieke 
doelgroep. De afnemer treedt op als opdrachtgevend bestuur/bouwheer en stelt een grond 
ter beschikking voor de realisatie van de specifieke opdracht.
1. Hoeveel opdrachten zijn er al via het raamcontract voor modulaire woningen gegeven? 
Hoeveel daarvan zijn gegeven door woonmaatschappijen, lokale besturen en het 
agentschap zelf?
2. Welke woonmaatschappijen en lokale besturen hebben dat raamcontract al 
aangewend? Graag verduidelijking of het gaat om sociale woningen, woningen voor 
dak- en thuislozen of woningen voor een specifieke doelgroep (en om welke specifieke 
doelgroep het gaat).
3. Hoeveel woningen zullen worden gerealiseerd bij elk van de al gegeven opdrachten?
4. Wat is de kostprijs voor elk project dat ingediend is?
5. Kan de minister een onderverdeling maken van hoeveel elk van de laureaten van het 
raamcontract aan opdrachten binnengehaald heeft?
6. Wat zijn de verwachtingen van dat raamcontract? Heeft de minister een bepaald doel 
voor ogen?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 253 van 29 maart 2024
van GUY D'HAESELEER
Er werden nog geen opdrachten effectief gegund via de raamovereenkomst modulair 
bouwen, maar momenteel zijn er wel vijf minicompetities binnen het raamcontract 
lopende. Aangezien alle minicompetities momenteel nog lopende zijn, kunnen er geen 
details worden meegegeven over het aantal te realiseren woningen, de prijzen en de 
laureaten die de opdrachten hebben binnengehaald. 
