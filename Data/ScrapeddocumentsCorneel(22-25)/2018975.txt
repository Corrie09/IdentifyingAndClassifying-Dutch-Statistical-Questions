title: Agentschap Justitie en Handhaving - Ondersteuning thuiswerkend personeel
thema: Justitie en Handhaving
Vlaamse administratie
pdf link: https://docs.vlaamsparlement.be/pfile?id=2018975
thema link: https://www.vlaamsparlement.be/parlementaire-documenten/schriftelijke-vragen/1782113
SCHRIFTELIJKE VRAAG
nr. 160
van BRECHT WARNEZ
datum: 24 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Agentschap Justitie en Handhaving  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …).
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tussenkomst in het 
internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Justitie en Handhaving:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Hoeveel budget werd daarvoor gereserveerd? Graag een overzicht voor de 
afgelopen drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Hoeveel budget werd daarvoor gereserveerd? Graag een overzicht voor de 
afgelopen drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij het Agentschap Justitie en Handhaving nog geen maatregelen genomen zijn 
zoals in vraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Agentschap Justitie en Handhaving nog geen initiatieven genomen zijn 
over materiële ondersteuning zoals in vraag 2, zijn er dan extra initiatieven gepland? 
Graag met vermelding van motivatie alsook timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 160 van 24 november 2023
van BRECHT WARNEZ
1. a) Het Agentschap Justitie en Handhaving (AJH) is operationeel sinds 1 januari 2022. 
Er kunnen dus enkel gegevens en cijfers bezorgd worden vanaf 2022.
Op 29/11/2023 zijn er 1.101 personeelsleden in dienst van het AJH.
Alle* personeelsleden van het AJH ontvangen een maandelijks internetvergoeding 
van 20 euro. Sinds 1 januari 2023 ontvangen alle* personeelsleden een 
maandelijkse thuiswerkvergoeding van 20 euro. 
Alle personeelsleden ontvangen deze 2 vergoedingen vanaf de eerste maand van 
tewerkstelling, met uitzondering van de personeelsleden van het Vlaams Centrum 
voor Elektronisch Toezicht (VCET). Zij ontvangen deze vergoeding pas na 6 
maanden, gezien zij de eerste 6 maanden tijdens hun inwerkperiode niet mogen 
thuiswerken omwille van de 24/7 permanente dienstverlening en de nodige 
opleiding, gezien de veiligheid van de opvolging van het elektronisch toezicht 
noodzakelijk is. 
*Alle personeelsleden met uitzondering van de personeelsleden van het team 
Mobiele Eenheid (18 personeelsleden) en Monitoring (31 personeelsleden) van het 
Vlaams Centrum Elektronisch Toezicht (VCET) gezien hun functie het niet toelaat 
om van thuis uit te werken. 
b) Sinds 1 januari 2022 is er voor 429.040 euro aan internetvergoedingen uitbetaald. 
Sinds 1 januari 2023 is er voor 209.480 euro aan thuiswerkvergoedingen uitbetaald.
2. a) Alle personeelsleden beschikken over volgende materialen (t.w.v. 1800 euro) die 
zowel op kantoor als thuis kunnen gebruikt worden: 
•Laptop, muis, toetsenbord en oplader;
•(laptop)Rugzak;
•Laptophouder;
•Headset;
•USB-HUB;
•Smartphone en case.
b) Alle personeelsleden met uitzondering van de personeelsleden van het team Mobiele 
Eenheid (18 personeelsleden) en Monitoring (31 personeelsleden) van het VCET, 
gezien hun functie het niet toelaat om van thuis uit te werken.
3. Niet van toepassing.
4. Niet van toepassing.
