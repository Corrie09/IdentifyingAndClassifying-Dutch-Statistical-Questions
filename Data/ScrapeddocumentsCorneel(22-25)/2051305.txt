title: Gesubsidieerde organisaties - Gebruik Vlaamse huisstijl
thema: Cultuur
pdf link: https://docs.vlaamsparlement.be/pfile?id=2051305
thema link: https://www.vlaamsparlement.be/parlementaire-documenten/schriftelijke-vragen/1808599
SCHRIFTELIJKE VRAAG
nr. 155
van FILIP BRUSSELMANS
datum: 29 februari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Gesubsidieerde organisaties  -  Gebruik Vlaamse huisstijl
Elke begunstigde van een Vlaamse overheidssubsidie is in theorie verplicht bij elke 
communicatie, inclusief websteks en briefwisseling, gebruik te maken van het logo van de 
Vlaamse overheid. Ondanks verschillende herinneringen blijkt die verplichting niet overal 
goed te worden opgevolgd. 
Bij het begin van deze regeerperiode heb ik de minister daarover al vragen gesteld en nu 
het einde ervan met rasse schreden nadert, lijkt het mij aangewezen om dat nu opnieuw 
te doen.
1. Hoe vaak werd er in de communicatie vanuit het departement van de minister en zijn 
kabinet gewezen op die verplichting tijdens deze legislatuur? 
2. Kan de minister meedelen hoe vaak er sinds het begin van deze legislatuur inbreuken 
werden vastgesteld op voornoemde regelgeving? Werd de betrokkenen, in 
gevallen waar er sprake was van een inbreuk, gewezen op dat euvel? Werd nadien nog 
gecontroleerd of er gevolg aan werd gegeven?  
3. Waarom werd er tot nu toe niet overwogen om het gebruik van het logo decretaal te 
verankeren als een beoordelingselement bij de visitaties? 
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 155 van 29 februari 2024
van FILIP BRUSSELMANS
1. Bij de toekenning van de subsidie wordt er steeds aan de begunstigde gemeld dat het 
verplicht is om het logo te gebruiken. De verplichting tot de vermelding van het logo 
is daarnaast ook opgenomen in de subsidiebesluiten en subsidieovereenkomsten.
2. Als u met de ‘voornoemde regelgeving’ verwijst naar de diverse cultuurdecreten, dan 
kan ik u het volgende melden: 
-Cultureel-erfgoeddecreet:
- Voor de structurele subsidies (periode 2019-2023) werden er op 65 
controles de volgende vaststellingen gedaan:
oCorrecte logovermelding: 59
oGedeeltelijke logovermelding: 3
oGeen logovermelding: 3
- Voor de projectsubsidies, toegekend vanaf 2019, werden er op 102 
controles de volgende vaststellingen gedaan:
oCorrecte logovermelding: 77
oGedeeltelijke logovermelding: 6
oGeen logovermelding: 6
oNiet van toepassing: 13
-Kunstendecreet: 
- Voor structurele subsidies in de beleidsperiode 2023-2027 is op het jaar 
2023 nog geen toezicht uitgevoerd. In de verantwoording wordt 
expliciet gevraagd naar de vermelding van de steun van de Vlaamse 
overheid.
- Voor de kortlopende subsidies wordt op basis van steekproef, risico en 
proportie een toezicht uitgevoerd (KD Art.15 §7). Op de 73 uitgevoerde 
controles op projectsubsidies werden de volgende vaststellingen 
gedaan: 
oCorrecte logovermelding: 56
oGedeeltelijke logovermelding: 11
oGeen logovermelding: 3
oNiet van toepassing: 3
- Op de 19 uitgevoerde controles op internationale presentatieprojecten 
werden de volgende vaststellingen gedaan: 
oCorrecte logovermelding: 16
oGedeeltelijke logovermelding: 1
oGeen logovermelding: 1
oNiet van toepassing: 1
- Op de 284 uitgevoerde controles op tegemoetkomingen op  
internationale presentatiemomenten werden de volgende vaststellingen 
gedaan: 
oCorrecte logovermelding: 266
oGeen logovermelding: 7
oNiet van toepassing: 11
-Decreet Sociaal-Cultureel Volwassenwerk:
- Voor het decreet op het sociaal-cultureel volwassenenwerk wordt de 
evaluatie van de tussentijds visitaties momenteel gefinaliseerd. 
Navraag leert ons dat er bij de visitaties geen significante signalen zijn 
waarbij grove inbreuken werden vastgesteld op de subsidievereisten 
betreffende de communicatie-afspraken.  
oVoor structurele subsidies in de beleidsperiode 2020-2025 is 
op het jaar 2023 nog geen toezicht uitgevoerd. In de 
verantwoording wordt expliciet gevraagd naar de vermelding 
van de steun van de Vlaamse overheid.  
oVoor de projectsubsidies wordt op basis van steekproef, 
risico en proportie een toezicht uitgevoerd. Op de 23 
uitgevoerde controles op projectsubsidies werden de 
volgende vaststellingen gedaan:  
Correcte logovermelding: 17 
Gedeeltelijke logovermelding: 3 
Geen logovermelding: 3 
Niet van toepassing: - 
-Amateurkunstendecreet, Circusdecreet en het Bovenlokaal Cultuurdecreet: 
- De subsidielijnen van deze drie flankerende cultuurdecreten zijn nog 
relatief jong. De diverse controles en toezichten binnen deze lijnen 
gaven evenmin significante signalen van grove inbreuken. 
Ter info: met ‘niet van toepassing’ wordt gedoeld op initiatieven waar geen directe 
publiekscommunicatie voorzien is.
Indien niet is voldaan aan de subsidievereiste, wordt de aanvrager erop gewezen dat, 
van zodra een initiatief of een werking wordt ondersteund door de Vlaamse 
Gemeenschap, de steun van de Vlaamse Gemeenschap moet worden vermeld via de 
standaardlogo’s en de bijbehorende tekst en baselines die de Vlaamse Regering 
vaststelt. 
3. De vermelding van het logo is momenteel in de cultuurdecreten gedefinieerd als een 
subsidievereiste. Dat betekent dat een organisatie daar sowieso aan moet voldoen, 
vanaf het moment dat die organisatie een subsidie ontvangt. Een organisatie die nog 
geen subsidie ontvangt, moet op het moment van de beoordeling het logo nog niet 
vermelden. 
