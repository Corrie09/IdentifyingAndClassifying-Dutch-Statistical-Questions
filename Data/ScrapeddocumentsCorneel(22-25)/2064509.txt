title: Ervaringsbewijzen - Stand van zaken
thema: Werk
pdf link: https://docs.vlaamsparlement.be/pfile?id=2064509
thema link: https://www.vlaamsparlement.be/parlementaire-documenten/schriftelijke-vragen/1824035
SCHRIFTELIJKE VRAAG
nr. 391
van ROBRECHT BOTHUYNE
datum: 26 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Ervaringsbewijzen  -  Stand van zaken
Over ervaringsbewijzen kunnen we onder meer het volgende lezen:
“Een beroep kan men leren op school, maar ook door het dagelijks uit te oefenen. Hebt u 
uw vak al doende geleerd, zonder dat u daarvoor een diploma hebt behaald? Misschien 
hebt u een hoop ervaring opgedaan als vrijwilliger? Of volgde u een opleiding, maar kreeg 
u geen officieel certificaat?
Met een ervaringsbewijs toont u zwart op wit aan dat u uw beroep onder de knie hebt. Het 
ervaringsbewijs is een officieel en algemeen erkend document van de Vlaamse overheid. 
Het maakt uw ervaring tastbaar en is een formeel bewijs van uw vakbekwaamheid. Met 
zo'n officiële erkenning bewijst u dat u de nodige vaardigheden hebt om een bepaald 
beroep uit te oefenen, ook al hebt u niet voor dat beroep gestudeerd en hebt u geen 
diploma of getuigschrift behaald.
Een ervaringsbewijs heeft ook voordelen voor uw werkgever. Zo hoeft hij u geen 
tijdrovende tests en proeven te laten doen als hij u aanwerft en weet hij zeker dat u goed 
bent in uw vak.
U kunt een ervaringsbewijs behalen voor de volgende beroepen:
- hovenier aanleg of onderhoud
- hef- of reachtruckchauffeur
- begeleider/opleider in bedrijven
- begeleider schoolgaande kinderen
- fitnessbegeleider”
1. Hoeveel operationele testcentra voor begeleider/opleider waren er in 2023? Graag 
totaalaantal en opdeling:
a) naar provincie;
b) per te behalen ervaringsbewijs. 
2. Hoeveel kandidaten bereikten elk van de operationele testcentra in 2023? Graag 
totaalaantal en opdeling naar:
a) leeftijd;
b) gender;
c) aantal leerlingen per testcentrum;
d) te behalen ervaringsbewijs. 
3. Hoeveel van die kandidaten behaalden een ervaringsbewijs in 2023? Graag 
totaalaantal en opdeling naar:
a) leeftijd;
b) gender;
c) aantal leerlingen per testcentrum;
d) centrum waar men een ervaringsbewijs kan behalen. 
4. Kan de minister een overzicht geven van de toegekende middelen (budget) voor 2023? 
Graag budget en opdeling:
a) per provincie;
b) per centrum waar men een ervaringsbewijs kan behalen. 
5. Hoe ziet de minister de verhouding van de cijfers tegenover voorgaande jaren, ook 
tegenover de coronajaren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 391 van 26 april 2024
van ROBRECHT BOTHUYNE
1. Operationele testcentra voor het Ervaringsbewijs Opleider/begeleider in bedrijven en 
organisaties
Hierbij de testcentra en deze waren operationeel in elke provincie
SBS SkillbuilderS bvba
VOKANS vzw
Werkervaringsbedrijven vzw
2. a) Leeftijdscategorie
Leeftijdscategorie 2023
-25
1
25 tot en met 59 jaar
77
60 jaar en +
3
b) Gender
Gender 2023
Man
37
Vrouw
44
c) Aantal leerlingen per testcentrum: we spreken over kandidaten omdat er geen 
leerlingen meegedaan hebben in dit ervaringsbewijs
Testcentrum 2023
SBS SkillbuilderS bvba
29
VOKANS vzw
34
Werkervaringsbedrijven 
vzw        18
d) Te behalen ervaringsbewijs; 
Uw vraag ging specifiek enkel over het Ervaringsbewijs Opleider/begeleider in 
bedrijven en organisaties = 81 kandidaten in het totaal.
Dit is ook het enige ervaringsbewijs dat nog behaald kan worden.
3. Kandidaten die een ervaringsbewijs behaalden en de opdeling naar:
a) leeftijd
Leeftijdscategorie 2023
-25
1
25 tot en met 59 jaar
59
60 jaar en +
3
b) Gender
Gender 2023
Man
25
Vrouw
38
c) Aantal (leerlingen) kandidaten per testcentrum
Testcentrum 2023
SBS SkillbuilderS bvba
21
VOKANS vzw
27
Werkervaringsbedrijven 
vzw 15
d) Centrum waar men een ervaringsbewijs kan behalen
Dit zijn dezelfde aantallen als hierboven (zie c) daar er maar 1 ervaringsbewijs meer 
is. Het totaal behaalde aantal = 63 certificaten voor dit ervaringsbewijs
4. Toegekende middelen voor 2023
a) per provincie
Provincie 2023 
 Antwerpen € 28.105,00 
 Limburg € 11.770.00
 Oost-Vlaanderen € 6.370,00
 Vlaams-Brabant € 14.040,00
 West-Vlaanderen € 2.400,00
 Brussel HG €   3.300,00
 Totaal € 65.985,00
b) per testcentrum
Testcentrum 2023 
SBS SkillbuilderS bvba € 21.345,00
VOKANS vzw € 26.720,00
Werkervarings-  bedrijven vzw € 17.920,00
Totaal € 65.985,00
 
5. Door het aantal kandidaten dat in 2022 deelgenomen had aan dit ervaringsbewijs, de 
verplichting in duale onderwijstrajecten om een certificaat als mentor te kunnen 
voorleggen én de opname van dit ervaringsbewijs in de reglementering premie 
kwalificerend werkplekleren (ter vervanging van de mentorkorting), hebben we beslist 
om deze te bestendigen. Wel met het verschil dat we beslist hebben om vanaf de helft 
van 2023 nog enkel werkzoekenden financieel te ondersteunen en dit naar aanleiding 
van een analyse van de bestaande initiatieven naar werkenden (sectorale en 
middenveld). Dit is ook de reden waarom er minder kandidaten getest zijn dan in 2022 
Het continueren van de tender voor dit ervaringsbewijs is een ondersteuning aan die 
bedrijven die met een duaal traject willen starten. Bovendien zetten we daarmee ook 
actief het belang van een gecertificeerde mentor in het kader van werkplekleren in de 
verf en dragen we bij tot het inzetten op lerende organisaties.
