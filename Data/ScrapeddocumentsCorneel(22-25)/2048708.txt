title: Trajecten gemeenschapsdienst - Toeleiding (2)
thema: Sociale economie
Werk
pdf link: https://docs.vlaamsparlement.be/pfile?id=2048708
thema link: https://www.vlaamsparlement.be/parlementaire-documenten/schriftelijke-vragen/1804389
SCHRIFTELIJKE VRAAG
nr. 280
van MAURITS VANDE REYDE
datum: 21 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Trajecten gemeenschapsdienst  -  Toeleiding (2)
In antwoord op mijn schriftelijke vraag nr. 117 van 12 december 2023 bleek dat er nog 
maar vijf langdurig werklozen waren toegeleid naar gemeenschapsdiensttrajecten door 
VDAB. De minister maakte zich sterk dat het aantal in de nabije toekomst zou worden 
opgetrokken.
De gemeenschapsdienst is ondergebracht in de GLOW-tender (Groeien en Leren op de 
Werkvloer). In het antwoord op mijn vraag bleek dat er toen 6702 GLOW-trajecten waren 
opgestart. 
Afgemeten aan de doelgroep, meer bepaald van de toen ongeveer 36.000 
uitkeringsgerechtigde werkzoekenden die meer dan twee jaar werkloos zijn, blijft dat 
aantal zeer beperkt. De minister gaf wel aan dat er voor die 36.000 personen allemaal een 
dienstverlening is bij VDAB, maar dat er een aantal niet toeleidbaar is.
1. Hoeveel uitkeringsgerechtigde werklozen die langer dan 2 jaar werkloos zijn, zijn er 
momenteel per gemeente? Graag met vermelding van welke gemeente zich 
ingeschreven heeft in de gemeenschapsdienst en telkens ook graag vermelding van 
het aantal gemeenschapsdiensttrajecten waarin de betrokken gemeenten telkens 
hebben voorzien.
2. Hoeveel van die uitkeringsgerechtigde werklozen die langer dan 2 jaar werkloos zijn, 
werden door VDAB zelf, door een Gespecialiseerd Team Bemiddeling (GTB), het OCMW 
of een andere partner toegeleid naar een activeringstraject? Graag een opsplitsing per 
traject (TWE, wijk-werken, gemeenschapsdienst, opleiding…).
3. Hoeveel van die werklozen zijn momenteel vrijgesteld wegens 
a) het volgen van een opleiding;
b) actief in een voortraject;
c) niet-toeleidbaar (op advies van Welzijn, aanbod uitgeput, andere reden)?
4. Hoeveel van die werklozen hebben een ICF-indicering gekregen voor toeleiding naar 
het collectief maatwerk of lokalediensteneconomie (LDE)/individueel maatwerk (ICF: 
International Classification of Functioning, Disability and Health)?
5. Hoeveel van die werklozen hebben effectief positief advies voor collectief maatwerk, 
resp. LDE/individueel maatwerk gekregen?
6. Graag kreeg ik ook een overzicht van 
a) het aantal GLOW-trajecten dat op dit ogenblik is opgestart;
b) het aantal van die GLOW-trajecten die voorzien zijn als werkervaringsstage;
c) het aantal van die werkervaringsstages die voorzien zijn voor 
gemeenschapsdienst.
7. a) Hoeveel trajecten voor gemeenschapsdienst waren eind 2023 exact ingevuld?
b) In welke gemeenten waren die mensen aan de slag?
c) Hoeveel trajecten voor gemeenschapsdienst werden in 2024 al ingevuld?
d) In welke gemeenten waren of zijn die mensen aan de slag?
e) Hoeveel mensen zijn er momenteel actief in de gemeenschapsdienst? Graag een 
overzicht per gemeente.
8. a) Hoeveel werkervaringsstages waren eind 2023 opgestart? Graag een overzicht per 
gemeente.
b) Hoeveel werkervaringsstages werden in 2024 al opgestart? Graag een overzicht 
per gemeente. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 280 van 21 februari 2024
van MAURITS VANDE REYDE
1. Eind januari 2024 telde VDAB 36.233 werkzoekenden met een uitkeringsaanvraag 
ingeschreven bij VDAB met een werkloosheidsduur van meer dan 2 jaar.
In bijlage 1 wordt een overzicht gegeven van het aantal werkzoekenden per gemeente 
met een uitkeringsaanvraag en een werkloosheidsduur van meer dan 2 jaar volgens 
verblijfplaats eind januari 2024. Daarnaast wordt het aantal beschikbare plaatsen voor 
gemeenschapsdienst per gemeente opgenomen in de bijlage, welke via de oproep zijn 
ingediend. Let wel, dit aantal van stageplaatsen dateert van september 2023. VDAB 
werkt aan een update van deze lijst. 
2. Van de 36.233 werkzoekenden met een uitkeringsaanvraag en een werkloosheidsduur 
langer dan 2 jaar op eind januari 2024 hadden er 18.329 de bemiddelingsstatus in 
bemiddeling (51%). Daarnaast waren er 4.791 in opleiding of voortraject (14%) en 
12.933 niet-inzetbaar op lange termijn (36%).
Van de 17.989 klanten in de bemiddelingsstatus in bemiddeling zitten: (zie tabel 
hieronder) 
Aantal WZUA met een werkloosheidsduur van meer 
dan 2 jaar, 31-01-2024
In bemiddeling 18.329
In bemiddeling bij VDAB bemiddelaar
waarvan bezig met wijkwerken12.018
1.694
In bemiddeling bij GTB 2.991
In bemiddeling bij OCMW 80
In bemiddeling bij partner 3.080
3. Van de 36.233 werkzoekenden met een uitkeringsaanvraag en een werkloosheidsduur 
langer dan 2 jaar op 31 januari 2024 hadden er 18.329 de bemiddelingsstatus in 
bemiddeling (50%). Daarnaast waren er 4.971 in opleiding of voortraject (14%) en 
12.933 niet-inzetbaar op lange termijn (36%).
In onderstaande tabel worden de redenen voor deze twee laatste 
bemiddelingsstatussen meer gedetailleerd. 
Aantal WZUA met een werkloosheidsduur van meer 
dan 2 jaar, 31-01-2024
In opleiding of voortraject 4.971
omwille van een vrijstelling of niet-inzetbaarheid of 
status dienstverlening in het kader van studies2.093
omwille van een niet-inzetbaarheid in het kader van 
een voortraject2.561
omwille van een specifieke situatie (bv. 
armoedesituatie, detentie)317
Niet-inzetbaar op lange termijn 12.933
omwille van een niet-inzetbaarheid advies welzijn 9.158
omwille van aanbod uitgeput 3.763
omwille van andere redenen 12
4. Eind januari 2024 zijn er 1.106 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk. Waarbij het advies 
werd toegekend op basis van ICF (617 met een toegekend advies CMW en 506 met 
toegekend advies IMW).
5. Eind januari 2024 zijn er 4.668 werkzoekenden zonder werk ingeschreven met 
werkzoekende-categorie 00 met een werkloosheidsduur 2 jaar of langer met een 
toegekend advies collectief maatwerk óf individueel maatwerk (ongeacht de basis 
waarop het advies werd toegekend, dus ofwel ICF ofwel o.b.v. attest). (888 met een 
toegekend advies CMW en 4.555 met toegekend advies IMW).
6. a) Eind december 2023 stond de teller op 6.582 opgestarte GLOW trajecten. Voor het 
jaar 2024 staat eind februari de teller op 1.173 opgestarte trajecten. Samen komt 
dat op een totaal van 7.755 opgestarte GLOW trajecten. 
b-c)Een werkervaringsstage (WES) is een werkinstrument binnen een GLOW traject. 
In elk traject kunnen 1 of meerdere WES-stage geïmplementeerd worden. Als de 
stage voldoet aan de voorwaarden voor gemeenschapsdienst - gespecificeerd door 
de conceptnota gemeenschapsdienst en onlangs gewijzigd - dan zal deze als een 
gemeenschapsdienst-stage geteld worden door de monitoring. Het GLOW -traject 
overkoepelt dus de stages en andere begeleidingsacties die door de GLOW-
partners gestart worden.
7. We willen nogmaals benadrukken dat er geen “trajecten gemeenschapsdienst” bestaan. 
Er bestaan enkel GLOW-trajecten waarbij een WES-stage inclusief 
gemeenschapsdienst-stages kunnen worden ingezet. Dit wordt op maat van de 
werkzoekende bekeken. In de tabel in bijlage 2 kan u een overzicht vinden van alle 
gemeenschapsdienst stages die er waren of zijn in 2023 en 2024 en in welke 
gemeenten die plaatsvonden, met vermelding van de stageplaats (VZW, 
onderwijsinstelling of lokaal bestuur zelf). 
8. In bijlage 3 kan u een overzicht vinden van alle werkervaringsstages opgestart in 2023 
en 2024. Let wel, het gaat hier over het totaal aantal werkervaringstages inclusief, de 
gemeenschapsdienst-stages, maar ook de stages die niet tegemoetkomen aan de 
voorwaarden specifiek voor gemeenschapsdienst.  
BIJLAGEN 
1.WZUA gemeente
2.WES gemeenschapsdienst gestart 1 januari 2023 – 31 januari 2024
3.Werkervaringsstages gestart januari 2023 – januari 2024
