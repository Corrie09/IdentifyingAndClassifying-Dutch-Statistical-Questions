title: Subsidies asbestverwijdering voor zorgvoorzieningen - West-Vlaanderen
thema: Natuur en Milieu
Welzijn en Gezin
pdf link: https://docs.vlaamsparlement.be/pfile?id=2034470
thema link: https://www.vlaamsparlement.be/parlementaire-documenten/schriftelijke-vragen/1796222
SCHRIFTELIJKE VRAAG
nr. 257
van BRECHT WARNEZ
datum: 18 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidies asbestverwijdering voor zorgvoorzieningen  -  West-Vlaanderen
De Vlaamse Regering keurde op 20 juli 2018 het actieplan Asbestafbouw goed. Het 
streefdoel is een asbestveilig Vlaanderen uiterlijk tegen 2040. Dat wil zeggen dat al het 
risicovolle asbest veilig dient te worden weggenomen en opgeborgen. Enkel 
asbesttoepassingen in een goede staat mogen nog aanwezig zijn in de leefomgeving. 
Daarenboven streeft het actieplan Asbestafbouw naar een versnelde verwijdering van 
asbesthoudende materialen die mogelijk asbestvezels vrijgeven. 
Veel zorgvoorzieningen zijn gevestigd in gebouwen die dateren van voor 2001 en bevatten 
nog asbestmaterialen. De OVAM, de Openbare Vlaamse Afvalstoffenmaatschappij, heeft 
met de zorgsector een protocol gesloten om ervoor te zorgen dat ook die gebouwen tegen 
2040 asbestveilig zijn. In het sectorprotocol Asbestvrije zorg biedt de OVAM de nodige 
ondersteuning aan de zorgvoorzieningen. Concreet kunnen zorgvoorzieningen zich 
aanmelden bij de OVAM voor de actualisatie of verfijning van hun asbestinventaris en/ of 
voor de ondersteuning bij de asbestverwijdering. De financiÃ«le steun beslaat voor 
voorzieningen die zorg verlenen aan kinderen en jongvolwassenen 50%, voor andere 
voorzieningen 35%. 
Aanvragen voor ondersteuning door asbestdeskundigen kunnen doorlopend worden 
ingediend. De ondersteuning voor asbestverwijdering verliep via een oproep van 5 juni 
2023 tot en met 9 augustus 2023. 
Voor de opstart van het sectorprotocol Asbestveilige zorg kon de OVAM een beroep doen 
op 3,5 miljoen van de 12,4 miljoen euro relancemiddelen die werden gereserveerd 
hiervoor. Voor de begrotingsjaren 2023 en 2024 beschikt de OVAM over een beleidsdotatie 
voor asbestafbouw van 3 miljoen euro. De Vlaamse Regering kan echter beslissen om 
boven op dat bedrag jaarlijks in een eenmalige beleidsdotatie te voorzien. 
Graag alle data in Excel beschikbaar stellen.
1. Hoeveel zorginstellingen schreven zich in voor ondersteuning bij het opmaken van hun 
asbestinventaris, bij asbestverwijdering en bij beide?
a) Graag een opdeling per provincie.
b) Graag een overzicht per gemeente voor de West-Vlaamse dossiers.
2. Hoeveel van de ingeschreven zorgvoorzieningen bij asbestverwijdering zijn 
zorgvoorzieningen die zorg verlenen aan kinderen en jongvolwassenen en hoeveel zijn 
andere zorgvoorzieningen?
a) Graag een opdeling per provincie. 
b) Graag een overzicht per gemeente voor de West-Vlaamse dossiers.
3. Bij de eerste oproep meldden 61 zorgvoorzieningen zich aan voor asbestinventarisatie 
via de OVAM en 39 voor ondersteuning bij asbestverwijdering, zo blijkt uit het 
antwoord op schriftelijke vraag nr. 204 van 18 november 2022. 
a) Hoe verhouden die aantallen zich tegenover de inschrijving van de tweede 
oproep? 
b) Hoe beoordeelt de minister de respons van de voorzieningen voor de tweede 
oproep tot het bestrijden van asbest? 
I. Is er een graduele verhoging van de respons zoals ze verwachtte, volgens 
haar tussenkomst in de Commissie voor Leefmilieu, Natuur, Ruimtelijke 
Ordening en Energie op 24 januari 2023?
II. Zijn er opmerkelijke verschillen? Zo ja, hoe komt dat volgens de minister? 
III. Hoe beoordeelt de minister het aantal West-Vlaamse dossiers?
4. Uit het antwoord op diezelfde schriftelijke vraag blijkt ook dat er tussen de 
verschillende provincies grote verschillen zijn in het aantal zorgvoorzieningen die zich 
voor ondersteuning aanmelden. Zo zijn de aanvragen voor ondersteuning bij de 
opmaak van een asbestinventaris uit de provincies Antwerpen en Vlaams-Brabant 
samen goed voor twee derde van het totale aantal aanvragen. Bij de ondersteuning 
bij asbestverwijdering zijn de aanvragen van de provincies Oost-Vlaanderen en 
Vlaams-Brabant goed voor twee derde van het totale aantal aanvragen. De provincies 
Limburg en West-Vlaanderen hinken opvallend achterop. 
a) Hoe verklaart de minister de provinciale verschillen? 
b) Welke stappen is de minister van plan te ondernemen om die provinciale 
verschillen te verkleinen?
5. Er zijn nog steeds heel wat zorgvoorzieningen die niet gebruikmaken van de 
aangeboden ondersteuning. 
a) Welke inspanningen zal de minister nog doen om meer zorgvoorzieningen te 
motiveren om in de eerste plaats al een asbestinventarisatie te maken, om die te 
actualiseren, en in tweede instantie om actie te ondernemen om dit te 
verwijderen? 
b) Welke timing stelt de minister voorop deze inspanningen? 
6. Zijn de uitgetrokken middelen voor het begrotingsjaar 2023 voldoende voor het aantal 
ingeschreven zorgvoorzieningen? 
a) Zo niet, maakt de minister gebruik van de mogelijkheid om jaarlijks in een 
eenmalige beleidsdotatie te voorzien? Zo ja, welk budget reserveert de minister? 
Als er nog steeds onvoldoende middelen ter beschikking zijn, hoe gebeurt dan de 
verdeling? 
b) Als het budget voor het begrotingsjaar 2023 onvoldoende blijkt te zijn, verwacht 
de minister dan dat het budget voor het begrotingsjaar 2024 wel voldoende zal 
zijn ten opzichte van de te verwachten aanvragen? Zo niet, welke stappen 
onderneemt de minister om dat budget te verhogen? 
7. Is er al een timing vooropgesteld wanneer de oproep voor 2024 zal worden 
gelanceerd?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 257 van 18 januari 2024
van BRECHT WARNEZ
1. Vanaf de start van de ondersteuning voor zorgvoorzieningen ontving de Openbare 
Vlaamse Afvalstoffenmaatschappij (OVAM) 155 geldige aanvragen voor een 
asbestattest en 63 geldige aanvragen voor asbestverwijdering. De verdeling over de 
provincies is als volgt:
 Asbestinventarisatie Asbestverwijdering
Antwerpen 37 10
Limburg 17 9
Oost-Vlaanderen 40 16
Vlaams-Brabant 34 21
West-Vlaanderen 27 7
Totaal 155 63
Omwille van het vertrouwelijke karakter van deze gegevens geeft de OVAM geen 
gegevens van zorgvoorzieningen vrij op het gemeentelijke niveau, noch van individuele 
zorgvoorzieningen.
2. Van de 63 zorgvoorzieningen die bij de OVAM ondersteuning aangevraagd hebben bij 
een asbestverwijdering zijn er 16 die specifieke zorg verlenen aan kinderen en 
jongvolwassenen; 47 zijn andere voorzieningen. De verdeling over de provincies is als 
volgt:
 Zorg voor kinderen en 
jongvolwassenenZorg voor andere/ 
alle leeftijden
Antwerpen 5 6
Limburg 6 3
Oost-Vlaanderen 2 14
Vlaams-Brabant 3 17
West-Vlaanderen 0 7
Totaal 16 47
3. Wanneer ik het aantal aanvragen van beide oproepen vergelijk, zie ik, voor wat betreft 
de aanvragen voor asbestinventarisatie, een mooie toename van het aantal aanvragen. 
Na de eerste oproep werden er bij de OVAM immers 61 geldige aanvragen ingediend; 
momenteel bedraagt het totaal aantal aanvragen 155. Voor de aanvragen voor een 
tussenkomst voor asbestverwijdering is het aantal aanvragen voor een tussenkomst 
voor werken die nog moeten uitgevoerd worden nagenoeg gelijk gebleven: 23 voor de 
eerste oproep en 24 voor de tweede oproep. Het verschil in het absolute aantal wordt 
verklaard door het feit dat bij de eerste oproep eenmalig ook aanvragen aanvaard 
werden voor asbestverwijderingen die reeds waren uitgevoerd in het voorbije jaar. De 
respons verloopt gelijkaardig als bij de opstart van het sectorprotocol scholen in 2018. 
Die liep ook na de eerste twee jaar gestaag op.
4. We zijn nog maar twee oproepen ver. Ik zou hieruit zeker nu nog geen voorbarige 
conclusies trekken. De verschillen kunnen louter toeval zijn. In ieder geval is deze 
ondersteuning even goed bekend gemaakt en bekend in alle provincies. We moeten dit 
ook bekijken ten opzichte van het aantal zorgvoorzieningen in de provincies. Mochten 
er ook in de komende oproepen procentueel gezien minder zorgvoorzieningen zich 
aanmelden dan zullen we dit bevragen bij de zorgkoepels.
5. Zowel de OVAM als de protocolpartners communiceren permanent via de eigen kanalen. 
Voorafgaand aan een nieuwe oproep wordt de lancering extra onder de aandacht 
gebracht, zoals ook via social media. 
6. De voorziene middelen volstaan om de aangevraagde asbestattesten te financieren en 
om een tussenkomst in de kosten voor asbestverwijdering te voorzien voor alle 
aanvragen ingediend in 2023.
7. Neen, de exacte timing van de nieuwe oproep in 2024 is op dit moment nog niet 
bepaald.
