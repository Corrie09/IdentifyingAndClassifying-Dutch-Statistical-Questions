title: Geïntegreerd investeringsprogramma (GIP) 2024 - N174 Tessenderlo, Diest
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024533
thema link: https://www.vlaamsparlement.be/parlementaire-documenten/schriftelijke-vragen/1784819
SCHRIFTELIJKE VRAAG
nr. 363
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N174 Tessenderlo, Diest
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024.
In het ontwerp GIP 2024 is voor Tessenderlo en Diest voor de onteigening van de N287/1 
Diest Tess N287 N174 FP & weg + Aquaf coll / onteigening (GIP000964/04) 1.000.000 
euro budget en 1.000.000 euro fietsbudget gereserveerd. In het definitieve GIP 2023 werd 
voor dit project 200.000 euro budget ingeschreven.
1. Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024, maar voor 
een ander bedrag? Wat zijn de redenen voor de vertraging in dit dossier?
3. Welke stappen werden er in dit dossier reeds gezet in 2023?
4. Welke stappen moeten nog gezet worden voor de uitvoering van de werken aangevat 
kan worden?
5. Wanneer zullen de werken aangevat worden?
6. Wat is de verdere timing en planning van het project?
7. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 363 van 5 december 2023
van SOFIE MERTENS
1. Nee, zie ook vraag 2. 
2. Dit gaat over het dossier van de fietspaden en riolering in de N174, op het grondgebied 
van Tessenderlo, tussen de grens met Laakdal en de N287. Het voorziene bedrag dient 
voor de deelname in de studiekosten voor de uitwerking van een projectnota en 
uitvoeringsdossier. 
3. Er is een afstemming gebeurd met Tessenderlo, Aquafin, Fluvius en AWV over de 
verderzetting. Hiertoe zal een samenwerkingsovereenkomst voorgelegd en 
ondertekend worden. 
4. In de studie op het GIP 24 is voorzien dat er nog een projectnota, 
omgevingsvergunningsaanvraag en uitvoeringsdossier worden opgemaakt. De 
uitvoering van de effectieve infrastructuurwerken is afhankelijk van de vordering van 
de onteigeningen die op basis van de projectnota zullen voorgesteld worden. 
5. Er kan nog geen concrete termijn voorzien worden. Deze is afhankelijk van de eerder 
vermelde te nemen stappen, maar zal allicht nog enkele jaren duren.
6. In 2024 zullen de projectnota en het uitvoeringsplan uitgewerkt worden.
7. De samenwerkingsovereenkomst is in opmaak na overleg met VMM en de 4 betrokken 
actoren. De opstart van de projectnota is voorzien voor begin 2024.
