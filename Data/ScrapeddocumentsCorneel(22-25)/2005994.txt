title: Ring Diksmuide - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2005994
thema link: https://www.vlaamsparlement.be/parlementaire-documenten/schriftelijke-vragen/1765829
SCHRIFTELIJKE VRAAG
nr. 38
van BERT MAERTENS
datum: 2 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Ring Diksmuide  -  Stand van zaken
Uit het antwoord op een schriftelijke vraag (nr. 541 van 11 januari) van Martine Fournier 
van begin dit jaar over de ring rond Diksmuide blijkt dat de derde fase van dat project in 
mei had moeten kunnen starten en dat de kosten geraamd waren op 7.133.194,64 euro 
(btw incl.).
1. Welke (administratieve, juridische, procedurele ...) stappen werden er sinds begin dit 
jaar gezet in dit project?
2. Welke (administratieve, juridische, procedurele ...) stappen moeten nog worden gezet 
in dit project? Graag een indicatieve timing.
3. In haar antwoord op mijn schriftelijke vraag nr. 609 van 28 februari 2020 daarover gaf 
de minister een overzicht van de geplande aanleg van groen en waterbuffering. 
Kan zij dat overzicht updaten en aangeven welke stappen daarin al gezet werden en 
welke timing zij op het oog heeft voor de nog niet voltooide stappen?
4. Voor de realisatie van dit project waren verschillende onteigeningen nodig. 
Hoeveel grond werd uiteindelijk onteigend en wat was de kostprijs ervan? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 38 van 2 oktober 2023
van BERT MAERTENS
1. Het contract met de aannemer van de 3e fase van de ringweg werd  gesloten op 17 
februari 2023. Het aanvangsbevel werd ook gegeven op 17 februari 2023.
2. De werken zijn op 2 mei 2023 gestart en duren tot de zomer 2024. 
3. Het overzicht in het antwoord op schriftelijke vraag nr. 609 van 28 februari 2020 is 
nog steeds actueel. Er werd een beheersruil gerealiseerd van gronden tussen het 
Agentschap Wegen en Verkeer (AWV) en De Vlaamse Waterweg (DVW) op 2 oktober 
2023. De geplande aanleg van groen en waterbuffering is voorzien in de huidige 
aanlegwerken tegen de zomer 2024.
4. De 40 innemingen werden gerealiseerd, voor een totaalbedrag van 1.479.138,96 euro.
