title: Week van de Handhaving 2024 - Resultaten
thema: Natuur en Milieu
pdf link: https://docs.vlaamsparlement.be/pfile?id=2080005
thema link: https://www.vlaamsparlement.be/parlementaire-documenten/schriftelijke-vragen/1837714
SCHRIFTELIJKE VRAAG
nr. 61
van STIJN DE ROO
datum: 6 november 2024
aan JO BROUNS
VLAAMS MINISTER VAN OMGEVING EN LANDBOUW
Week van de Handhaving 2024  -  Resultaten
Van 7 tot en met 13 oktober 2024 vond de Week van de Handhaving plaats. Tijdens die 
periode werden extra inspanningen geleverd om de strijd tegen sluikstort en zwerfvuil aan 
te pakken. De actieweek wordt ondersteund door Mooimakers en werd uitgevoerd in 
samenwerking met 173 lokale besturen en politiezones.
Naast het beboeten van overtreders ligt de nadruk op een bredere aanpak: het aanspreken 
van overtreders, het stimuleren van sociale controle en het waarderen van positieve acties 
van burgers. Het doel is om met de gezamenlijke inspanningen het draagvlak en de 
slagkracht tegen zwerfvuil en sluikstort te vergroten.
In de commissie Leefmilieu van 5 november 2024 gaf de minister aan dat de deelnemende 
lokale besturen de tijd krijgen tot 8 november om hun resultaten te rapporteren, waarna 
de verwerking van de resultaten plaatsvindt.
1. Hoe evalueert de minister de Week van de Handhaving 2024?
2. Welke resultaten werden geboekt? Graag een overzicht per gemeente.
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 61 van 6 november 2024
van STIJN DE ROO
1. Ik apprecieer elke actie die bij kan dragen tot een proper en net openbaar domein. Ik 
ben tevreden dat de deelname van steden, gemeenten, afvalintercommunales, 
politiezones en Vlaamse partners aan de Week van de Handhaving op zwerfvuil en 
sluikstort een constante is voor velen. 
Met het jaarlijks initiatief wordt duidelijk gemaakt dat het creëren van zwerfvuil en 
sluikstort niet straffeloos kan voorbijgaan in Vlaanderen. Uiteraard moet er niet enkel 
gehandhaafd worden op zwerfvuil en sluikstort tijdens de Week van de Handhaving, 
maar het ganse jaar door.
De Week van de Handhaving is wel de gepaste gelegenheid om het belang van 
handhaving als sluitstuk van een bredere beleidsaanpak inzake zwerfvuil en sluikstort 
onder de aandacht te brengen.
2. De deelnemende lokale besturen kregen tot vrijdag 8 november 2024 de tijd om te 
rapporteren over de resultaten van hun acties gedurende de hele maand oktober, nl. 
het aantal mondelinge en schriftelijke aanmaningen, GAS-boetes en PV’s voor 
zwerfvuil en sluikstort. De resultaten per gemeente, afvalintercommunale, politiezone 
en Vlaamse partner vind je in de bijgevoegde tabel.
BIJLAGE
Tabel: Week van de Handhaving - rapportage 2024
