title: Geïntegreerd investeringsprogramma (GIP) 2024 - A2 Genk, Heusden-Zolder, Houthalen-Helchteren, Zonhoven
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024004
thema link: https://www.vlaamsparlement.be/parlementaire-documenten/schriftelijke-vragen/1784728
SCHRIFTELIJKE VRAAG
nr. 340
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  A2 Genk, Heusden-Zolder, Houthalen-
Helchteren, Zonhoven
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Genk, Heusden-Zolder, Houthalen-Helchteren en 
Zonhoven voor de studie van de A2 verbreding 3e rijstrook MER / ontwerpstudie 
(GIP004035/01) 500.000 euro reservebudget gereserveerd. In het definitieve GIP 2023 
werd dat bedrag ook ingeschreven, maar niet als reserve.
Op mijn schriftelijke vraag nr. 978 van 17 maart 2023 antwoordde de minister dat er op 
dat moment een MER-studie bezig was voor de aanleg van de 3e rijstrook van Heusden-
Zolder tot en met Genk (MER: milieueffectrapport). Die zou naar verwachting in 2023 
afgerond worden. De volgende stap zouden de opmaak van een uitvoeringsdossier en de 
aanvraag van een omgevingsvergunning zijn. De aanbesteding van de uitvoeringsstudie 
was gepland medio 2023.
1. Wat houdt de studie opgenomen in het ontwerp GIP 2024 precies in? Is het dezelfde 
als opgenomen in het definitieve GIP 2023?
2. Waarom wordt het bedrag opnieuw opgenomen in het ontwerp GIP 2024? Wat zijn de 
redenen voor de vertraging in het dossier?
3. Om welke redenen wordt het bedrag in het ontwerp GIP 2024 ingeschreven als 
reserve?
4. Welke stappen werden er in het dossier al gezet in 2023?
5. Werd de MER-studie al afgerond? Zo niet, wanneer mogen we dat verwachten? Zo ja, 
wat waren de resultaten?
6. Werd de uitvoeringsstudie al aanbesteed? Welke timing wordt voor die studie 
vooropgesteld?
7. Werd de omgevingsvergunning al aangevraagd?
8. Wat is de verdere timing en planning van het project?
9. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 340 van 5 december 2023
van SOFIE MERTENS
1. Dit is hetzelfde project als opgenomen in het GIP 2023. 
2. De heraanbesteding werd geschorst in afwachting van de afronding van onderdelen uit 
de eerdere MER-studie. 
3. Er dienen eerst enkele administratieve en procedurele elementen uitgeklaard te 
worden vooraleer het dossier opnieuw in de markt wordt gezet. 
4. De afstemming met het lopende MER werd uitgevoerd en de aanbesteding voor het 
volledige project (omgevingsvergunningsaanvraag, uitvoeringsdossier …) werd 
opgestart. 
5. De MER-studie is grotendeels klaar en zal in de concrete uitvoeringsstudie verfijnd 
worden voor het indienen van de stedenbouwkundige aanvraag. 
6. In principe wordt deze opdracht in het voorjaar van 2024 aanbesteed en dient deze in 
de loop van 2025 afgerond te zijn.
7. Nee.
8. Dit is afhankelijk van de randvoorwaarden die uit het goedgekeurde MER en passende 
beoordeling en omgevingsvergunning zullen volgen. Dit kan momenteel nog niet 
ingeschat worden.
9. Zie punt 4.
