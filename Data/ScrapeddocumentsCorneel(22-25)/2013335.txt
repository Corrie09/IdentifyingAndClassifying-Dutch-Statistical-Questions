title: Kind en Gezin-Lijn - Werking
thema: Welzijn en Gezin
pdf link: https://docs.vlaamsparlement.be/pfile?id=2013335
thema link: https://www.vlaamsparlement.be/parlementaire-documenten/schriftelijke-vragen/1776777
SCHRIFTELIJKE VRAAG
nr. 91
van KATJA VERHEYEN
datum: 6 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kind en Gezin-Lijn  -  Werking
Bij de Kind en Gezin-Lijn van het agentschap Opgroeien kan men terecht voor alle 
informatie en advies over alle onderwerpen die te maken hebben met Kind en Gezin, of 
het nu gaat om gezondheid, opvoeding of andere aspecten van de kinderzorg. Ouders uit 
alle provincies kunnen er terecht met al de complexe vraagstukken die opduiken bij een 
nieuwe baby of opgroeiende peuters en kleuters. Dat kan zowel telefonisch, als via e-mail 
of chat. 
Een ander belangrijk aspect van hun dienstverlening is het maken van afspraken in een 
consultatiebureau, waar men het kind kan ondersteunen en opvolgen in zijn of haar groei 
en ontwikkeling. 
Bij de Kind en Gezin-Lijn streven ze ernaar om snel en doeltreffend advies te bieden, zodat 
men de best mogelijke zorg en ondersteuning krijgt voor zijn specifieke situatie.
1. Hoe is de Kind en Gezin-Lijn op het terrein georganiseerd? Over hoeveel 
werkingsmiddelen en personeelsleden beschikken zij?
2. Hoeveel individuele personen worden er op jaarbasis geholpen door de Kind en Gezin-
Lijn? Graag een opdeling per contactmedium (telefoon, e-mail, chat) en per provincie, 
en dat voor de periode van 2019 tot en met 2023.
3. Wat zijn de belangrijkste redenen waarvoor ouders contact opnemen met de Kind en 
Gezin-Lijn? Graag een korte omschrijving. 
4. Naar welke instanties wordt er het meest doorverwezen?
5. Wat zijn de belangrijkste uitdagingen voor de Kind en Gezin-Lijn en op welke manier 
gaat de minister daaraan tegemoetkomen? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 91 van 6 november 2023
van KATJA VERHEYEN
1.1 Organisatie
 
De Kind en Gezin-Lijn bestaat uit een frontoffice en 2 backoffices.
 
De exploitatie van de frontoffice werking wordt uitbesteed aan een privébedrijf 
Wengage via afname van een kaderovereenkomst met het agentschap Informatie 
Vlaanderen (“Exploitatie van een multikanaal klantencontactcentrum” - Besteknr. 
2020/HFB/MPMO/69871”).
 
Het frontoffice is elke werkdag bereikbaar van 8 tot 20u op het algemene nummer 
078 150 100 en via verschillende contactformulieren. 
Het frontoffice wordt op basis van contractueel bepaalde (financiële) service levels 
aangestuurd. De dagdagelijkse operationele opvolging ligt bij het contactcenter en 
wordt opgevolgd en gecontroleerd door de leidinggevende van de Kind en Gezin-Lijn 
(Opgroeien).
 
Het frontoffice staat in voor de behandeling van eerstelijnsvragen en kan voor 
complexe of meer adviesgerichte vragen terecht (schriftelijk en telefonisch) bij de 
medewerkers van de 2 backoffices (elke werkdag van 9u-17u).
Het backoffice PGJO bestaat uit verpleegkundigen, het personeel van het backoffice 
kinderopvang bestaat uit verpleegkundigen en dossierbehandelaars met een ruime 
ervaring en kennis over kinderopvang. De verpleegkundigen van het backoffice PGJO 
staan eveneens in voor de behandeling van de vragen via het chatkanaal (verloopt 
niet via het frontoffice). 
 
Alle contacten van het frontoffice en de backoffices worden geregistreerd en 
behandeld in een gemeenschappelijk klantenbeheersysteem dat verder ook een op 
maat geïntegreerde gegevensdeling mogelijk maakt met systemen volledig in beheer 
van Opgroeien.
 
1.2 Aansturing en inzet personeel
 
In het frontoffice zijn een 45-tal medewerkers betrokken bij de Kind en Gezin-Lijn. 
Het frontoffice wordt op basis van contractueel bepaalde (financiële) service levels 
aangestuurd.
 
De kost van deze dienstverlening wordt contractueel bepaald in de 
contactcenteraanbesteding, is variabel en is afhankelijk van: 
-de prijskost van de voorlichting, 
-het aantal behandelde contacten,
-de telecomkosten, 
-de kost van ICT tools specifiek voor het contactcenter. 
 
De medewerkers die in de backoffices betrokken zijn bij de Kind en Gezin-Lijn zijn
Backoffice PGJO 15.4 VTE (25 medewerkers)
Backoffice Kinderopvang 6.5 VTE (9 medewerkers)
 
Beide backoffices worden aangestuurd door één leidinggevende en ondersteund door 
2 informatiebeheerders die instaan voor de inhoudelijke ondersteuning en opvolging 
van front-en backoffices.
Leidinggevende 1 VTE
Informatiebeheerder 2 VTE
 
De totaalfactuur frontofficewerking wordt jaarlijks begroot en bedroeg voor 
werkingsjaar 2023: 981.788 euro (excl. BTW).
  
2. Elk contact via de Kind en Gezin-Lijn wordt geregistreerd. Men kan anoniem contact 
opnemen, deze contacten worden geregistreerd zonder identificatiegegevens. 
Weergave van het aantal unieke personen dat contact opneemt met de Kind en Gezin-
Lijn is niet mogelijk. 
 
Het aandeel contacten kent sinds de opstart van de Kind en Gezin-Lijn een stabiele 
geografische spreiding.
 
 2019 2020 2021 2022 2023
Niet geregistreerd 35,00% 27,17% 18,35% 18,66% 
21.24%
Antwerpen 19,60% 23,51% 26,02% 25,68% 
24.47%
Oost-Vlaanderen 14,45% 15,72% 18,12% 18,05% 
17.52%
West-Vlaanderen 9,31% 10,88% 11,70% 11,63% 
11.39%
Vlaams-Brabant 8,55% 11,13% 12,89% 12,93% 
12.59%
Limburg 7,85% 8,73% 9,57% 9,40%  9.07%
Brussel 2,55% 2,54% 2,92% 3,30%  3.34%
Henegouwen 0,13% 0,14% 0,18% 0,17%  0.15%
Waals-Brabant 0,10% 0,12% 0,16% 0,12%  0.14%
Luik 0,03% 0,03% 0,06% 0,05%  0.06%
Luxemburg 0,01% 0,01% 0,01% 0,01%  0.01%
Namen 0,01% 0,01% 0,01% 0,00%  0.02%
  
Naast de telefonische dienstverlening staat de Kind en Gezin-Lijn in voor e-
mailafhandeling (contactformulieren en info@kindengezin.be). Chatten met een 
verpleegkundige van de Kind en Gezin-Lijn is mogelijk zonder identificatie of zelfs 
volledig anoniem. 
 
Totaal aantal aangeboden contacten:
 
aantal inkomende 
contacten
chat 2019 2020 2021 20222023 
 5.464 7.459 8.980 11.078  9.694
call 2019 2020 2021 20222023
 
 194.238 192.499 184.617 179.608 138.844 
e-mail 2019 2020 2021 20222023
 
 32.339 31.165 28.011 27.054  23.893
  
totaal 232.041 231.123 221.608 217.740 172.431
2023= januari t.e.m. 
15 november
aantal uitgaande 
contacten 2019 2020 2021 20222023 
  nvt nvt 526 976 563
2023= januari t.e.m. 
15 november
3. Burgers nemen contact op voor brede informatie over de werking van Kind en Gezin, 
algemene vragen of zorgmeldingen, ouders voor adviesvragen, vaccinatievragen of 
afspraken op een consultatiebureau. Het aantal vragen van zwangeren tot 
kennismaking via de Kind en Gezin-Lijn kent eveneens een geleidelijke toename.
Kinderopvangvoorzieningen, ouders of zwangeren kunnen ook vragen stellen over 
kinderopvang (opvangadressen, kwalificatievereisten om te starten met een 
kinderopvang, ouderbijdragen in de kinderopvang).
Inhoudelijk kent het aantal vragen over kinderopvang t.o.v. de overige vragen 
volgende verhouding:
 
 kinderopvangpreventieve 
gezinsondersteuning
2019 15,53% 84,47%
2020 23,06% 76,94%
2021 23,90% 76,10%
2022 18,74% 79,57%
2023 19,46%  80,54% 
 
4. In 2023 werd er door de medewerkers van de Kind en Gezin-Lijn naar volgende externe 
instanties doorverwezen (top 10): 
 
    Agentschap Uitbetaling Groeipakket
Consumentenombudsdienst
Department Zorg, Afdeling Zorginspectie
Federale Overheidsdienst Financiën
Federale Overheidsdienst Werkgelegenheid, Arbeid en Sociaal 
Overleg
Gezinsbond vzw
Office de la Naissance et de l' Enfance
Rijksinstituut voor de Sociale Verzekeringen der Zelfstandigen
Vertrouwenscentra Kindermishandeling
Vlaamse Ombudsdienst
 
5. De telefonische dienstverlening werd tot een volwaardig en laagdrempelig kanaal van 
dienstverlening uitgebouwd.
 
We moeten verder blijven evolueren met de behoeften van de klanten (online en 
offline kanalen).Aansluiten bij de klanten zal betekenen dat de Kind en Gezin-lijn 
voldoende bereikbaar moet blijven en mee moet evolueren in het aanbieden en 
gebruiken van mobiele en sociale kanalen gericht naar  ouders om met Kind en Gezin 
in contact te komen.
 
De huidige expertise die de backofficeverpleegkundigen hebben opgebouwd is 
mogelijk geweest door een efficiënt benutten van de schaalgrootte in de 
backoffices, die door een centrale organisatie meer ruimte creëert voor kennisdeling 
en kwaliteitsopvolging. In het kader van het Groeipakket en de telefonische 
ondersteuning van team Zorgtoeslagevaluatie wordt o.m. de samenwerking verder 
structureel ingebed in de werking van de backoffices.
