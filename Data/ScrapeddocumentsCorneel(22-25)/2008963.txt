title: Planprocessen - Stand van zaken
thema: Ruimtelijke ordening
pdf link: https://docs.vlaamsparlement.be/pfile?id=2008963
thema link: https://www.vlaamsparlement.be/parlementaire-documenten/schriftelijke-vragen/1771895
SCHRIFTELIJKE VRAAG
nr. 62
van INEZ DE CONINCK
datum: 17 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Planprocessen  -  Stand van zaken
Elk jaar stelt de Vlaamse Regering één of meerdere gewestelijke ruimtelijke 
uitvoeringsplannen (RUP’s) vast. In de loop van deze legislatuur werd zo al heel wat ha 
extra natuur en bos bijkomend aangeduid, maar er is ook sterk ingezet op RUP’s die 
noodzakelijke infrastructuurprojecten mogelijk moeten maken. Ook via het instrument van 
complexe projecten worden knopen doorgehakt. Er resten deze legislatuur nog een 6-tal 
maanden. 
1. Wat betreft de afgeronde planprocessen
a) Graag een overzicht van alle RUP’s die de Vlaamse Regering tussen 2019 en nu 
(voorlopig of definitief) heeft vastgesteld.
b) Welke RUP’s werden aangevochten bij de Raad van State (RvS), en bleven die 
overeind? Wat is de doorlooptijd bij de Raad?
c) Welke juridische processen bij de RvS zijn nog hangende?
2. Wat betreft de lopende planprocessen
a) Graag een overzicht (per provincie) van de lopende planprocessen (RUP, 
watergevoelig openruimtegebied (WORG), complexe projecten) en de stand van 
zaken van elk van de dossiers.
b) Voor welke planprocessen denkt de minister nog tot een voorlopige of definitieve 
vaststelling te kunnen komen tegen juni 2024?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 62 van 17 oktober 2023
van INEZ DE CONINCK
1. a) Overzicht van afgeronde planprocessen:
De Vlaamse Regering heeft in deze regeerperiode sinds 2 oktober 2019 twintig 
gewestelijke ruimtelijke uitvoeringsplannen (GRUP’s) definitief vastgesteld:
1. Aardgasleiding Brakel – Haaltert, BVR 06/12/2019
2. Scheldepolders Hingene, BVR 21/1/2020
3. AGNAS Omgeving vliegveld Malle, BVR 31/01/2020
4. R4 knoop Wondelgem, BVR 20/03/2020
5. R4 knoop Wachtebeke, BVR 24/04/2020
6. ENA Ebema en omgeving, BVR 15/05/2020
7. Golfterrein Witbos, BVR 3/07/2020
8. AGNAS Kustpolders tussen Oudenburg, Jabbeke en Stalhille, BVR 3/07/2020
9. Gecontroleerd overstromingsgebied met gereduceerd getij Bovenzanden, BVR 
3/11/2020
10.Afbakening Regionaalstedelijk gebied Brugge - herneming deelplan 
Blankenbergse Steenweg, BVR 22/1/2021
11.Ombouw N42 tot primaire weg: wegvak Wetteren-Oombergen, BVR 22/1/2021
12.Zeeschelde Gentbrugge-Melle en Bastenakkers-Ham, BVR 26/02/2021
13.AGNAS Demervallei en Laak tussen Diest en Werchter, BVR 2/04/2021
14.Afbakening regionaalstedelijk gebied Leuven – Herneming deelplan 4. Gemengd 
bedrijventerrein Stationsstraat – Rotselaar, BVR 12/11/2021
15.AGNAS Vallei van de Benedenvliet_Grote Struisbeek van E19 tot A12, BVR 
4/02/2022
16.AGNAS Vinderhoutse Bossen, vallei van de Oude Kale en Appensvoorde, BVR 
11/03/2022
17.AGNAS Sint-Lievens-Houtem en Kottembos, BVR 25/11/2022
18.Regionaalstedelijk gebied Mechelen, BVR 23/12/2022
19.Drinkwaterleiding Viersel-Walem, BVR 12/05/2023
20.Rond Ronse, BVR 20/10/2023 (principiële goedkeuring)
In dezelfde periode werden ook tien GRUP’s reeds voorlopig vastgesteld:
1. ENA Zolder - Lummen Zuid, BVR 15/05/2020 (stopgezet)
2. GEN-spoor Lijn 124 en fietssnelweg F207, BVR 13/01/2023
3. Nelissen Steenfabrieken NV, BRV 20/01/2023
4. AGNAS Vallei van de Kleine Nete en Aa van Kasterlee tot Grobbendonk, BVR 
20/01/2023
5. Ruimtelijke herinrichting van de Ring rond Brussel (R0) - deel Noord, BVR 
31/03/2023
6. Leidingstraat Glabbeek-Halen, BVR 23/06/2023
7. Ventilus, BVR 7/07/2023
8. Defensie, BVR 14/07/2023
9. Leidingstraat Zelzate – Kallo, BVR 15/09/2023
10.Ringpark Zuid, BVR 6/10/2023
b) Overzicht van procedures bij de Raad van State:
Vanaf het begin van de regeerperiode op 2 oktober 2019 werden 12 GRUP’s 
bestreden bij de Raad van State, en dit via verschillende gerechtelijke procedures 
(eenzelfde GRUP kan in verschillende procedures, door verschillende partijen 
worden bestreden om verschillende redenen en met verschillende motieven).
- Voor 4 GRUP’s leidde de procedure tot een vernietigingsarrest:
oGRUP “Afbakening Regionaalstedelijk gebied Brugge - herneming - 
deelplan Blankenbergse Steenweg”
oGRUP “Openruimtegebieden Beneden-Nete”
oGRUP "Scheldepolders Hingene" (gedeeltelijke vernietiging)
oGRUP “Ombouw N42 tot primaire weg - wegvak Wetteren-Oombergen”
- Voor 4 GRUP’s zijn de procedures nog lopende voor de Raad van State:
oGRUP ''Vallei van de Benedenvliet/Grote Struisbeek tussen E19 en A12”
oGRUP "Afbakening Regionaalstedelijk gebied Mechelen"
oGRUP “Zeeschelde Gentbrugge-Melle en Bastenakkers-Ham”
oGRUP “Demervallei en Laak tussen Diest en Werchter”
- Voor 4 GRUP’s werd de procedure beëindigd met een verwerpingsarrest, zodat 
deze GRUP’s rechtsgeldig blijven:
oGRUP “Sint-Lievens-Houtem en Kottembos”
oGRUP “Kustpolders tussen Oudenburg, Jabbeke en Stalhille”
oGRUP "Golfterrein Witbos" te Herentals/Westerlo”
oGRUP “Omgeving vliegveld Malle”
De gemiddelde duurtijd van deze procedures voor de Raad van State bedroeg 17 
maanden.
c) Voor 4 GRUP’s is de procedure nog hangende bij de Raad van State (zie 1.b).
2. a) Als bijlage gaat een overzicht van de lopende planprocessen (RUP, WORG, complexe 
projecten) met vermelding van de provincie en de stand van zaken. 
b) Er zijn zeer veel processen lopende. Op basis van de complexiteit, het draagvlak en 
de beschikbare capaciteit van de administraties die betrokken zijn in het planteam 
van deze planprocessen ben ik tot een prioritering gekomen in overleg met het 
Departement Omgeving, waarbij de komende maanden zal gefocust worden op 
volgende processen:
•Tot het einde van de regeerperiode in juni 2024 is voorzien om volgende GRUP’s 
definitief vast te stellen:
-AGNAS, Vallei van de Kleine Nete en Aa van Kasterlee tot Grobbendonk 
(Antwerpen)
-AGNAS Mondingsgebied Grote Nete (Antwerpen)
-AGNAS Benedennete in Lier (Antwerpen)
-Ringpark Zuid (Antwerpen)
-GEN-spoor Lijn 124 en fietssnelweg F207 (Vlaams-Brabant)
-Defensie (Vlaams-Brabant)
-Ruimtelijke herinrichting van de Ring rond Brussel (R0) - deel Noord 
(Vlaams-Brabant)
-Leidingstraat Glabbeek-Halen (Vlaams-Brabant en Limburg)
-Nelissen Steenfabrieken NV (Limburg)
-ENA - Insteekhaven Lummen (Limburg)
-AGNAS Enclaves Hoge Kempen (Limburg)
-AGNAS Herkenrodebossen en Wijerbos (Limburg)
-Lus van Henegouwen (West-Vlaanderen)
-Ventilus (West-Vlaanderen)
-Reservatiestroken Schipdonkkanaal (West- en Oost-Vlaanderen)
-Leidingstraat Zelzate – Kallo (Oost-Vlaanderen)
-LFPC in Aalst (Oost-Vlaanderen)
-WORG’s definitieve aanduiding (alle provincies)
•Tot het einde van de regeerperiode in juni 2024 is voorzien om in volgende 
complexe projecten te komen tot een projectbesluit:
-Noord-Zuid Limburg (Limburg)
-Extra Containercapaciteit Antwerpen – ECA (Antwerpen)
-Nautische toegankelijkheid haven Zeebrugge (West-Vlaanderen)
•Tot het einde van de regeerperiode in juni 2024 is voorzien om volgende GRUP’s 
voorlopig vast te stellen:
-Verbindingsweg N70-E34 (Oost-Vlaanderen)
-E34 West t.h.v. Waaslandhaven (Oost-Vlaanderen)
-Ontginningsgebied Kakelenberg (Oost-Vlaanderen)
-GRUP Herstructurering Argexgroeve (Oost-Vlaanderen en Antwerpen)
-Omleidingsweg Adinkerke (West-Vlaanderen)
-N8 in Schelde-Leie interfluvium (West-Vlaanderen)
•Tot het einde van de regeerperiode in juni is voorzien om voor volgende GRUP’s 
de startnota goed te keuren:
-Ruimtelijk bedreigde bossen (alle provincies)
-Meise Westrode (Vlaams-Brabant)
-Complex E34 - Kaprijke (Oost-Vlaanderen)
-ENA - Groenpool Antwerpen (Antwerpen)
-ENA - Poort West-Limburg (Limburg)
De overige trajecten zullen met een lagere intensiteit worden opgevolgd of tijdelijk on 
hold worden gezet.
BIJLAGE
Overzicht van de lopende planprocessen per provincie
