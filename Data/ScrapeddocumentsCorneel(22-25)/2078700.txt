title: Zonnepanelen die niet optimaal werken door tekortschietend net - Forfaitaire compensatie
thema: Energie
pdf link: https://docs.vlaamsparlement.be/pfile?id=2078700
thema link: https://www.vlaamsparlement.be/parlementaire-documenten/schriftelijke-vragen/1836405
SCHRIFTELIJKE VRAAG
nr. 31
van PETER VAN ROMPUY
datum: 28 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Zonnepanelen die niet optimaal werken door tekortschietend net  -  Forfaitaire compensatie
Ik stel deze vraag in opvolging van mijn schriftelijke vraag nr. 32 van 10 oktober 2023 aan 
minister Demir over zonnepanelen die niet optimaal werken door een tekortschietend net. 
Voor 2023 lag het aantal klachten in september al hoger dan in de voorgaande jaren. Het 
totale aantal klachten t.e.m. september 2023 bedroeg 4878 t.o.v. 2564 klachten in 2021 
en 2991 klachten in 2022. Dat valt deels te verklaren door het stijgende aantal PV-
installaties <10 kVA. In september 2023 waren er 845.111 installaties voor 3717 MW.
1. Kan de minister een overzicht geven van de ontvangen klachten vanaf september 2023 
tot vandaag?
a) Cijfers per maand. 
b) Opdeling volgens oorzaak binneninstallatie, oorzaak tekortschietend net met 
oplossing binnen 30 dagen, oorzaak tekortschietend net met oplossing binnen 18 
weken, oorzaak tekortschietend net met oplossing binnen 1 à 2 jaar en in analyse.
2. Hoeveel compensatie betaalde Fluvius daarvoor de afgelopen vijf jaar uit? Bedrag per 
jaar.
3. Hoeveel PV-installaties <10 kVA zijn vandaag actief? Voor welk vermogen? 
4. Hoe evalueert de minister de cijfers ten opzichte van voorgaande jaren?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 31 van 28 oktober 2024
van PETER VAN ROMPUY
1. De gevraagde cijfers m.b.t. de ontvangen klachten zijn terug te vinden in onderstaande 
tabel.
PeriodePV 
klachtenOorzaak 
binnen-
installatieOorzaak 
netOplossing 
< 30 dOplossing 
< 18 wOplossing 
1-2 jin 
analyse
2023-09 253 45 208 119 38 49 2
2023-10 96 22 74 39 15 18 2
2023-11 51 15 36 15 6 15 0
2023-12 117 10 107 27 17 62 1
2024-01 45 12 33 14 6 11 2
2024-02 76 15 61 21 16 19 5
2024-03 250 39 211 100 49 57 5
2024-04 498 77 421 237 90 88 6
2024-05 455 79 376 158 65 150 3
2024-06 656 81 575 195 104 192 84
2024-07 304 73 231 126 43 54 8
2024-08 236 52 184 74 40 48 22
2024-09 127 35 92 43 12 25 12
2. De gevraagde cijfers over de compensatie die Fluvius afgelopen jaren uitbetaalde zijn 
terug te vinden in onderstaande tabel. De cijfers gaan terug t.e.m. het jaar 2022 
aangezien de compensatie pas werd ingevoerd vanaf juli 2022. 
* Het opgegeven bedrag voor 2024 is berekend op basis van de dossiers die momenteel 
bij Fluvius gekend en reeds behandeld zijn. Dit bedrag zal normaalgezien eind 
november worden uitbetaald door Fluvius. Het uiteindelijke totaalbedrag voor 2024 kan 
nog wijzigen.
Jaar 
uitbetalingTotaal uitbetaalde 
compensatie
2022 43.647€
2023 244.713€
2024 (*) 243.446€
TOTAAL 531.806€
3. De meest recente cijfers omtrent het aantal PV-installaties zijn terug te vinden op de 
energiekaart 
(https://www.vlaanderen.be/veka/energie-en-klimaatbeleid-in-cijfers/energiekaart).
Op 31/08/2024 telde Vlaanderen 956.311 PV-installaties (met een omvormervermogen 
van <10 kVA) met een totaal vermogen van 4224,11 MW.
4. Alhoewel we nog geen zicht hebben op het totale aantal klachten m.b.t uitvallende 
omvormers (2613 klachten van januari t.e.m. september) voor dit jaar, kunnen we 
stellen dat het aantal klachten in 2024 een stuk lager zal liggen dan het totale aantal 
klachten in 2023 (ongeveer 5000 klachten). Het aantal klachten in 2024 is ongeveer 
gehalveerd t.o.v. het aantal klachten in 2023. Dit ondanks minstens  40.000 
(voorlopige cijfers van januari tot augustus 2024) bijkomende PV-installaties met een 
omvormervermogen van <10 kVA in 2024. Fluvius heeft begin oktober zelf nog een 
persbericht verstuurd over de klachten m.b.t. de uitvallende omvormers 
(https://pers.fluvius.be/minder-klachten-over-uitvallende-omvormers-door-actieplan-
fluvius). 
Een mogelijke verklaring voor de daling van het aantal klachten zijn de bijkomende 
investeringen die Fluvius de afgelopen jaren heeft uitgevoerd en het actieplan in kader 
van de problematiek rond de uitvallende omvormers dat Fluvius recent heeft 
uitgewerkt. Dit actieplan werd in de lente van 2024 gepresenteerd 
(https://pers.fluvius.be/uitvallende-omvormers-van-zonnepanelen-fluvius-versterkt-
actieplan). In het actieplan heeft Fluvius verschillende acties op korte, middellange en 
lange termijn opgenomen. Op korte termijn zet Fluvius vooral in op een aantal 
(kleinere) technische ingrepen en o.a. het optimaal gebruik van data uit de digitale 
meter. Op middellange en lange termijn wordt er vooral gekeken naar investeringen 
zoals het plaatsen van een nieuwe distributiecabine en het versterken van de 
laagspanningsnetten of bovenliggende netten.
Het is positief dat Fluvius deze problematiek serieus neemt. Uit de voorlopige cijfers 
blijkt dat het actieplan dat Fluvius heeft opgezet ook resultaten oplevert. 
Ondanks het aantal dalende klachten in 2024 is het voorlopige bedrag voor de 
compensatie dat in 2024 (243.446 euro) zal uitbetaald worden ongeveer gelijk aan de 
uitbetaalde compensatie van 2023 (244.713 euro). Daarbij lag de compensatie van 
10,6 euro per kVA in 2023 hoger dan de compensatie van 5,4 euro per kVA in 2024. 
Een verklaring hiervoor is dat een deel van het bedrag dat reeds in de loop van dit jaar 
uitbetaald werd, betrekking heeft op klachten die in 2023 werden geregistreerd maar 
nog niet werden uitbetaald in 2023. Deze uitbetalingen gebeurden op basis van de 
compensatie in 2023 nl. 10,6 euro per kVA plus de waarde van de verloren 
groenestroomcertificaten (GSC’s). De compensatie omvat dus ook een vergoeding voor 
verloren GSC’s. Dit deel van de compensatie verandert niet jaarlijks omdat deze 
afhangt van de waarde van de verloren GSC’s zelf. Daarnaast zijn er ook nog klachten 
die in 2023 of ervoor werden geregistreerd maar welke nog niet zijn opgelost. Ook voor 
deze klachten wordt er in 2024 nog een compensatie uitbetaald. Als het aantal klachten 
wijzigt zal de totale compensatie die jaarlijks uitbetaald wordt dus ook niet 
proportioneel mee dalen of stijgen.
