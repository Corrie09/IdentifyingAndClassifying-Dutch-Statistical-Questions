title: Uitrol warmtenetten - Stand van zaken
thema: Energie
pdf link: https://docs.vlaamsparlement.be/pfile?id=2001818
thema link: https://www.vlaamsparlement.be/parlementaire-documenten/schriftelijke-vragen/1763638
SCHRIFTELIJKE VRAAG
nr. 7
van PETER VAN ROMPUY
datum: 26 september 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Uitrol warmtenetten  -  Stand van zaken
Ik stel deze vraag in opvolging van schriftelijke vraag nr. 56 van 10 oktober 2022 over de 
uitrol van warmtenetten in Vlaanderen. 
Graag kreeg ik zicht op de evolutie. Daarom volgende vragen. 
1. Welke warmtenetten zijn vandaag actief in Vlaanderen? 
a) In welke steden of gemeenten liggen de warmtebronnen? 
b) Sinds wanneer zijn die actief? 
c) Wat voor type warmtebron betreft het? 
d) Hoeveel woningen of bedrijven maken gebruik van de warmtebron? 
2. Voor welke warmtenetten zijn er vandaag plannen in Vlaanderen? 
a) In welke steden of gemeenten zullen de warmtebronnen liggen? 
b) Wanneer is de opstart gepland? 
c) Wat voor type betreft de geplande warmtebron? 
d) Hoeveel woningen of bedrijven zouden gebruik kunnen maken van de 
warmtebron? 
3. Hoe beoordeelt de minister de evolutie van het aantal warmtenetten in Vlaanderen? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 7 van 26 september 2023
van PETER VAN ROMPUY
1. Momenteel telt Vlaanderen 94 warmtenetten. De meest actuele lijst met aan de VREG 
gemelde warmtenetten kan u steeds terugvinden op de VREG-website samen met de 
betreffende warmtenetbeheerder, warmteleverancier, gemeente en aantal 
huishoudelijke en andere afnemers via 
https://dashboard.vreg.be/report/Warmtenetkaart.html (zie tabblad ‘Data’). In de 
bijlage werd aan voormelde gegevens van de VREG ook het type warmtebron 
toegevoegd. Gegevens over de startdata van de bestaande actieve warmtenetten zijn 
momenteel niet bij de VREG of het VEKA beschikbaar.
2. In de bijlage vindt u daarnaast ook een lijst met geplande warmtenetten, de 
warmtebron en de vermoedelijke startdatum. Elke uitbreiding van een bestaand 
warmtenet is opgenomen in een aparte rij. Gegevens over de afnemers werd niet 
opgenomen omdat die in een planningsstadium vaak ook nog niet bekend zijn. Die 
gegevens zijn beschikbaar via het dashboard van de VREG na aanmelding van het 
warmtenet. De aanmelding van een warmtenet bij de VREG moet binnen de 30 dagen 
na de indienstname van het netwerk gebeuren.
3. Vorig jaar werden er 84 warmtenetten gemeld bij de VREG, hetgeen een toename van 
een kleine 12% betekent. Door de continuïteit van de organisatie van de call groene 
warmte is er een gestage toename van warmtenetten gecreëerd. Het verplichte aandeel 
hernieuwbare energie binnen EPB en het pad om fossiele brandstoffen bij nieuwbouw 
volledig uit te sluiten, heeft er bij nieuwbouw voor gezorgd dat een warmtenet of een 
warmtepomp bij nieuwbouw de standaardkeuze is geworden. Om de verscherpte 
Europese doelstellingen rond groene warmte te bereiken, moeten we daarnaast ook de 
pijlen richten op aansluitingen op een warmtenet voor de gebouwen.
BIJLAGE
Bestaande en geplande warmtenetten in Vlaanderen
