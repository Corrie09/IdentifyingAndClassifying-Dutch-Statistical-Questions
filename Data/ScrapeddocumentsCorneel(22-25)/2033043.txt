title: Waterproblematiek Westhoek - Taskforce Weerbare Westhoek
thema: Natuur en Milieu
pdf link: https://docs.vlaamsparlement.be/pfile?id=2033043
thema link: https://www.vlaamsparlement.be/parlementaire-documenten/schriftelijke-vragen/1794128
SCHRIFTELIJKE VRAAG
nr. 457
van BERT MAERTENS
datum: 12 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Waterproblematiek Westhoek  -  Taskforce Weerbare Westhoek
Met mijn vraag om uitleg nr. 805, behandeld in de commissievergadering van 11 januari 
2024, vroeg ik de minister naar de aanpak van de waterproblematiek in de Westhoek na 
het advies van de Taskforce Weerbare Westhoek. Na de grote overstromingen in de 
Westhoek in november vorig jaar riep de Vlaamse Regering immers een taskforce in het 
leven, die een advies moest formuleren om de waterveiligheid in de Westhoek te 
verbeteren, specifiek in het IJzerbekken. 
1. Welke projecten en maatregelen zoals voorgesteld door de Taskforce Weerbare 
Westhoek wil de minister prioritair uitvoeren in 2024? Kan zij voor de verschillende 
projecten ook de locaties, timing en geraamde budgettering verduidelijken? 
2. Zijn er bepaalde projecten in de Westhoek, die zich vandaag al in een planningsfase 
of een uitvoeringsfase bevinden, die bijgestuurd moeten worden als gevolg van het 
advies van de taskforce en de nieuwe projecten die de regering naar voren schuift? Zo 
ja, over welke projecten gaat het en wat is de concrete impact?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 457 van 12 januari 2024
van BERT MAERTENS
1. Het adviesrapport van de Taskforce Weerbare Westhoek omvat een 70-tal 
kortetermijnmaatregelen/-acties. De Vlaamse Regering keurde dit pakket van 
maatregelen goed. Het gaat om maatregelen waarvan de aanvang/uitvoering aan de 
orde is in 2024-2025. Gelet op de goedkeuring door de Vlaamse Regering, nam de 
Taskforce intussen het initiatief om de maatregelen om te zetten in een concreet 
actieplan 2024-2025 (timing, locatie, budget).
Voor 2024 zal rekening worden gehouden met de door de Vlaamse Regering 
vooropgestelde budgetten voor 2024 (20 mio euro beleidsdomein minister Peeters, 
15 mio euro beleidsdomein minister Brouns, 10 mio  euro beleidsdomein minister 
Demir).
De Vlaamse Waterweg nv (DVW) geeft mij alvast indicatief aan dat voor 2024 zal 
gefocust worden op de volgende acties:
Acties Locaties Geraamd 
bedragTiming
Controle en herstel 
van schade aan 
dijken en oevers 
ten gevolge de 
overstromingenWinterdijk en 
nog verder te 
specifiëren 
locaties 3.500.000€ Deels in uitvoering op 
terrein, deels in 
voorbereiding/opmaak 
opdrachten is lopende
Onderhoudsbagger-
werken (inhalen 
historische 
achterstand)Lokanaal, Kanaal 
Ieper- IJzer, 
Oude 
Veurnevaart, 
IJzer, en nog 
verder te 
specifiëren 
locaties10.500.000€ Voorbereiding/opmaak 
opdrachten is lopende
Verhogen 
recurrente 
onderhouds-
inspanningen 
waterwegen DVWWerkingsgebied 
van DVW regio 
IJzer/Westhoek1.250.000€ Uitbreiding van het 
geplande recurrente 
onderhoud 
Moderniseren van 
infrastructuur 
(bouwkunde en 
elektromechanica)Complex 
Ganzepoot, 
Nieuwpoortsluis, 
Fintelesluis, en 
nog verder te 
specifiëren 
locaties 3.750.000€ Voorbereiding/opmaak 
opdrachten is lopende
Optimaliseren van 
zowel gravitaire als 
getij-onafhankelijke Werkingsgebied 
van DVW regio 
IJzer/Westhoek1.000.000€ Voorbereiding/opmaak 
opdrachten is lopende
uitwaterings-
capaciteit naar zee
Deze acties worden momenteel voorbereid, zowel op inhoudelijk als op 
administratief-contractueel vlak, waarbij de wetgeving overheidsopdrachten aan de 
orde is.
Overigens werden in 2023 tijdens en kort na de wateroverlast op basis van de 
bestaande raamcontracten al een aantal ingrepen op het terrein uitgevoerd 
(oeverherstellingen, installatie van tijdelijke pompen) binnen het onderhoudsbudget 
van DVW.
2. Het advies van de Taskforce hield geen voorstellen in om geplande investeringen van 
DVW bij te sturen. Het advies hield wel in om de huidige recurrente onderhoudstaken 
op en langs de waterwegen in de Westhoek op te drijven. Dit zal gebeuren door alvast 
in 2024 een extra budget van 1,25 mio euro te investeren in regulier onderhoud 
(opgenomen in de tabel).
