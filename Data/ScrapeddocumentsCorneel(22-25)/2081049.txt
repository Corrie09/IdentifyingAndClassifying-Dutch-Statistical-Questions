title: Vlaamse overheid - Betalingstermijn en verwijlintresten
thema: Financiën
Vlaamse administratie
pdf link: https://docs.vlaamsparlement.be/pfile?id=2081049
thema link: https://www.vlaamsparlement.be/parlementaire-documenten/schriftelijke-vragen/1834951
SCHRIFTELIJKE VRAAG
nr. 11
van ROBRECHT BOTHUYNE
datum: 21 oktober 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
Vlaamse overheid  -  Betalingstermijn en verwijlintresten
Momenteel voorziet de wetgeving in een betalingstermijn van zestig dagen. Dat wil zeggen: 
dertig dagen verificatietermijn en dertig dagen betalingstermijn. Dat blijkt in strijd te zijn 
met de Europese richtlijnen. 
Vanaf 2025 zal dat dan ook veranderen naar dertig dagen voor zowel de verificatie als de 
betaling. 
1. Wat is de gemiddelde betalingstermijn voor de facturen van de eerste zes maanden 
van 2024? Graag gemiddelde termijn en opdeling naar:
a) elektronische factuur;
b) papieren factuur;
c) departement .
2. Hoeveel openstaande facturen zijn er in 2022-2023 en de eerste zes maanden van 
2024? Graag totaalaantal en opdeling naar:
a) elektronische factuur;
b) papieren factuur;
c) departement ;
d) extern verzelfstandigd agentschap (EVA).
3. Voor hoeveel facturen werden er in 2022-2023 en in de eerste zes maanden van 2024 
verwijlintresten verrekend? Graag totaalaantal en opdeling naar:
a) elektronische factuur;
b) papieren factuur;
c) departement; 
d) EVA.
4. Wat is het bedrag aan verwijlintresten in 2022-2023 en de eerste zes maanden van 
2024? Graag totaalbedrag en opdeling naar:
a) elektronische factuur;
b) papieren factuur;
c) departement;
d) EVA.
5. Wat is de top 3 van redenen van het niet tijdig betalen van de factuur? Graag top 3 
per jaar voor de jaren 2022-2023 en de eerste zes maanden van 2024.
6. Wat zijn de inspanningen die worden geleverd om het aantal openstaande facturen te 
beperken? 
7. Wat zijn de inspanningen die worden geleverd om het totaalbedrag aan 
verwijlintresten te beperken? 
8. Vanaf 1 januari 2025 zal de betalingstermijn nog strakker zijn. 
Via welke ingrepen zal de minister ervoor zorgen dat bedrijven op tijd hun geld 
krijgen? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
ANTWOORD 
op vraag nr. 11 van 21 oktober 2024
van ROBRECHT BOTHUYNE
De Vlaamse Regering streeft ernaar om alle niet betwiste facturen tijdig te betalen. Om de 
evolutie van dit streven op te volgen, werd een semestriële rapportering ingevoerd over 
de evolutie van het betaalgedrag voor de rechtspersoon Vlaamse Gemeenschap. Deze 
rapportering wordt via een mededeling voorgesteld aan de Vlaamse Regering, en voorziet 
in een monitoring van het betaalgedrag waarbij volgende zaken worden meegegeven:
•Evolutie van het aandeel te late betalingen ten opzichte van alle betalingen
•Evolutie van het aantal te late betalingen en de mediaan van het aantal dagen te 
laat
•Een beknopte analyse en detaillering van deze evolutie.
Deze rapportering is te vinden op https://fin.vlaanderen.be/financien/betaalindicatoren.
De belangrijkste wijziging van het Koninklijk Besluit van 12 augustus 2024 (gaat in op 1 
januari 2025) is de invoering van één enkele "behandelingstermijn" van 30 dagen voor 
zowel het nazicht als de betaling van overheidsopdrachten. Die vervangt de huidige 
regeling die een verificatietermijn van 30 dagen en een daaropvolgende betalingstermijn 
van 30 dagen toestaat, wat resulteerde in een totale termijn van 60 dagen. Op zich zal 
deze wijziging geen grote impact hebben op de meeste beleidsdomeinen aangezien er 
meestal wordt gewerkt met een betalingstermijn van 30 dagen. In de meeste gevallen 
werd er dus geen periode voor nazicht overeengekomen want die moet gerechtvaardigd 
worden door de bijzondere aard of door bepaalde elementen van de overeenkomst. 
1. Onderstaand de gemiddelde betalingstermijn voor de facturen van de eerste zes 
maanden van 2024 voor elektronische facturen (e-invoicing), papieren facturen 
(manuele facturatie) en pdf-facturen (scanning) per beleidsdomein:
2. Onderstaand het aantal openstaande facturen in 2022, in 2023 en in de eerste zes 
maanden van 2024 voor de verschillende beleidsdomeinen
➢2022

➢2023
➢1e semester 2024
3. Het aantal facturen waarop in 2022, 2023 en in de eerste helft van 2024 verwijlintresten 
zijn betaald, is voor de ministeries van de Vlaamse Gemeenschap in onderstaande tabel 
opgenomen. Het departement Mobiliteit en Openbare Werken heeft op basis van hun 
opvolgingssysteem voor overheidsopdrachten eDelta het aantal betrokken facturen 
bezorgd zonder een opdeling naar soort factuur. Wel is meegeven dat ongeveer 4% van 
de inkomende facturen op papier zijn. Voor de eerste helft van 2024 is dit gedaald naar 
2%. Wat de extern verzelfstandige agentschappen (EVA’s) betreft, zijn de facturen niet 
centraal beschikbaar want niet alle rechtspersonen maken immers gebruik van het 
OraFin boekhoudsysteem van de Vlaamse Gemeenschap.
4. Vanaf 2023 worden de verwijlinteresten op jaarbasis gerapporteerd aan de Vlaamse 
Regering. 
Alle kwartaalrapporten zijn op de departementale website van Financiën en Begroting 
https://fin.vlaanderen.be/financien/betaalindicatoren/ terug te vinden.
Een overzicht van de in 2022, 2023 en het eerste semester van 2024 betaalde 
verwijlintresten bij de ministeries Vlaamse Gemeenschap en de EVA’s is in de 
onderstaande tabellen opgenomen. Voor het ministerie van Mobiliteit en Openbare 
Werken is er geen opdeling naar soort factuur doorgegeven. Voor de EVA’s  zijn de 
betrokken facturen niet centraal beschikbaar.

V e r w i j l i n t r e s t e n Bedragen in K euro
Extern Verzelfstandigd Agentschap 2022 2023 2024
(tot juni)
Agentschap Plantentuin Meise 1 0 4
Agentschap voor Infrastructuur in het Onderwijs 0 0 0
Openbaar Psychiatrisch Zorgcentrum Geel 0 0 0
Openbaar Psychiatrisch Zorgcentrum Rekem 0 0 0
Vlaams Agentschap voor de Uitbetaling van Toelagen 
in het kader van het Gezinsbeleid0 0 0
Vlaams Agentschap voor Samenwerking rond 
Gegevensdeling tussen de Actoren in de Zorg0 0 0
Vlaamse Regulator voor de Media 0 0 0
Vlaamse Dienst voor Arbeidsbemiddeling en 
Beroepsopleiding0 0 0
De Vlaamse Waterweg 16 0 0
Luchthavenontwikkelingsmaatschappij Vlaanderen 1 0 0
Vlaamse Vervoermaatschappij - De Lijn 2 8 0
Vlaamse Landmaatschappij 1 2 0
Vlaamse Maatschappij voor Sociaal Wonen 0 1 0
Vlaams Agentschap voor Internationaal Ondernemen 2 0 0
Totaal EVA 23 11 4
5. De redenen voor het niet tijdig betalen van facturen worden globaal bekeken en zijn 
terug te vinden in de analyse in de mededeling ‘Betaalgedrag rechtspersoon Vlaamse 
Gemeenschap jaar 20XX’ gepubliceerd op 
https://fin.vlaanderen.be/financien/betaalindicatoren.
6. De evolutie van de betaaltermijnen wordt geanalyseerd en er wordt nagegaan waar er 
verbetermogelijkheden zijn. Dit is terug te vinden in de analyse in de mededeling 
‘Betaalgedrag rechtspersoon Vlaamse Gemeenschap jaar 20XX’ gepubliceerd op 
https://fin.vlaanderen.be/financien/betaalindicatoren.
7. De evolutie van de verwijlintresten wordt op kwartaalbasis op fin.vlaanderen 
gepubliceerd en jaarlijks aan de Vlaamse Regering meegedeeld.
De verwijlintresten van de Vlaamse Gemeenschap concentreren zich voornamelijk bij 
het beleidsdomein Mobiliteit en Openbare Werken (MOW) en zijn dus bepalend voor de 
evolutie ervan. In de mededeling aan de Vlaamse Regering geeft het departement MOW 
aan hun plan van aanpak om achterstallige schuldvorderingen weg te werken te blijven 
coördineren en opvolgen. Via de trendanalyse wordt de gestructureerde aanpak van het 
verificatie- en betaalproces nauwlettend bewaakt, zodat er geen dossiers van meer dan 
een jaar oud bijkomen.
8. Zoals in het begin aangehaald is de betalingstermijn niet verstrengd. Enkel de 
mogelijkheid om een verificatietermijn in te stellen is verstrengd. Daarnaast blijf ik 
inzetten op semestriële opvolging, analyse en het zoeken naar verbetermogelijkheden. 
De resultaten zullen steeds terug te vinden zijn in de mededeling ‘Betaalgedrag 
rechtspersoon Vlaamse Gemeenschap jaar 20XX’ gepubliceerd op 
https://fin.vlaanderen.be/financien/betaalindicatoren.
De Vlaamse overheid blijft ook verder inzetten op digitale facturatie en hanteert als 
instructie dat de goedgekeurde facturen tot twintig dagen eerder dan de wettelijke 
vervaldag betaald worden.
