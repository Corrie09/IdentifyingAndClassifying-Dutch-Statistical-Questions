title: Ambtenaren Vlaamse overheid - Hoofddoek
thema: Vlaamse administratie
pdf link: https://docs.vlaamsparlement.be/pfile?id=2001516
thema link: https://www.vlaamsparlement.be/parlementaire-documenten/schriftelijke-vragen/1763655
SCHRIFTELIJKE VRAAG
nr. 1
van KLAAS SLOOTMANS
datum: 26 september 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Ambtenaren Vlaamse overheid  -  Hoofddoek
Wat het dragen van een islamitische hoofddoek door Vlaamse ambtenaren betreft, wordt 
tot op heden steevast verwezen naar de deontologische code voor de personeelsleden van 
de Vlaamse overheid, waarin onder meer het neutraliteitsprincipe is ingeschreven. 
In de praktijk rekent men erop dat de leidend ambtenaar van elk departement of 
agentschap er zelf over oordeelt of het dragen van een hoofddoek in de instelling(en) die 
onder zijn/haar verantwoordelijkheid valt (vallen), al dan niet toegelaten is en indien wel, 
onder welke omstandigheden dat dan kan gebeuren.
Kan de minister voor elke instelling (departement, agentschap, enz.) die onder zijn/haar 
bevoegdheid valt, meedelen:
of de leidend ambtenaar ter zake richtlijnen heeft opgesteld en hoe die luiden?
a) Indien er geen richtlijnen bestaan, hoe wordt in de praktijk met deze problematiek 
omgegaan?
b) Is het een ambtenaar die in contact komt met het publiek toegestaan een hoofdoek te 
dragen?
c) Is het een ambtenaar die niet in contact komt met het publiek toegestaan een 
hoofddoek te dragen?
d) Dringt de minister er bij zijn/haar collega van Binnenlands Bestuur op aan om 
hieromtrent een eenvormige regeling op te leggen, in het verlengde van wat in het 
regeerakkoord staat?
e) Welke maatregelen treft de minister ter zake desgevallend zelf bij gebrek aan een 
dergelijke eenvormige regeling voor wat de instellingen betreft die onder zijn/haar 
bevoegdheid vallen?
Deze vraag werd gesteld aan de ministers Jan Jambon (1), Hilde Crevits (5), Ben Weyts 
(2), Zuhal Demir (9), Matthias Diependaele (2), Lydia Peeters (5), Benjamin Dalle (2), Jo 
Brouns (2)
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 1 van 26 september 2023
van KLAAS SLOOTMANS
1-3.Hiervoor verwijs ik naar het antwoord van de heer Bart Somers, viceminister-
president van de Vlaamse Regering en Vlaams minister van Binnenlands Bestuur, 
Bestuurszaken, Inburgering en Gelijke Kansen, op schriftelijke vraag nr. 246 getiteld 
“Vlaamse overheid - Invulling neutraliteitsprincipe (2)” van 27 maart 2023 en 
schriftelijke vraag nr. 297 getiteld “Vlaamse overheid - Invulling neutraliteitsprincipe 
(3)” van 10 mei 2023.
4-5.Inzake de invoering van een neutraliteitsverplichting verwijs ik naar het antwoord 
van de heer Bart Somers, viceminister-president van de Vlaamse Regering en 
Vlaams minister van Binnenlands Bestuur, Bestuurszaken, Inburgering en Gelijke 
Kansen, op vraag om uitleg 3466, besproken op de vergadering van de Commissie 
voor Binnenlands Bestuur, Gelijke Kansen en Inburgering van 3 oktober 2023.
