title: Gemeentewegen - Bushaltes op 1 juli 2023
thema: Mobiliteit en Verkeer
pdf link: https://docs.vlaamsparlement.be/pfile?id=2014055
thema link: https://www.vlaamsparlement.be/parlementaire-documenten/schriftelijke-vragen/1761397
SCHRIFTELIJKE VRAAG
nr. 1634
van SOFIE MERTENS
datum: 4 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Gemeentewegen  -  Bushaltes op 1 juli 2023
Het Masterplan Toegankelijkheid is een actieplan om de halte-infrastructuur van het 
openbaar vervoer tegen 2030 meer toegankelijk te maken. Het staat in het Vlaams 
regeerakkoord en past in de nieuwe Vlaamse mobiliteitsvisie van basisbereikbaarheid.
Ook wie een beperking heeft of ouder is en slecht ter been, moet zich met het openbaar 
vervoer kunnen verplaatsen. Daar zijn toegankelijke haltes voor nodig, maar ook een 
doordachte samenwerking met de lokale besturen.
1. Hoeveel bushaltes langs gemeentewegen telde Vlaanderen op 1 juli 2023? Graag een 
overzicht:
a) in totaal;
b) per gemeente en provincie;
c) per toegankelijkheidsstatus. Graag absolute cijfers en de verhouding van elke 
toegankelijkheidsstatus tot het totaalaantal haltes.
i. toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk).
d) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? 
Graag absolute cijfers en de verhouding van het aantal zelfstandig toegankelijke 
haltes tot het totaalaantal haltes.
e) Hoeveel van die bushaltes zijn toegankelijk voor iedereen, dus voor elke 
toegankelijkheidsstatus? Graag absolute cijfers en de verhouding van het aantal 
toegankelijke haltes tot het totaalaantal haltes.
f) Zijn alle Hoppinpunten altijd toegankelijk voor alle personen met een beperking, 
dus voor elke toegankelijkheidsstatus?
2. Hoeveel bushaltes langs gemeentewegen telde Vlaanderen op 1 juli 2023? Graag een 
overzicht:
a) in totaal;
b) per vervoerregio;
c) per toegankelijkheidsstatus. Graag absolute cijfers en de verhouding van elke 
toegankelijkheidsstatus tot het totaalaantal haltes.
i. toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk).
d) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? Graag 
absolute cijfers en de verhouding van het aantal zelfstandig toegankelijke haltes 
tot het totaalaantal haltes.
e) Hoeveel van die bushaltes zijn toegankelijk voor alle personen met een beperking, 
dus voor elke toegankelijkheidsstatus? Graag absolute cijfers en de verhouding 
van het aantal toegankelijke haltes tot het totaalaantal haltes. 
f) Zijn alle Hoppinpunten altijd toegankelijk voor alle personen met een beperking, 
dus voor elke toegankelijkheidsstatus? 
3. Hoeveel van die haltes maakten op 1 juli 2023 deel uit van het kernnet, het aanvullend 
net, Hoppinpunten of overige? Graag absolute cijfers en de verhouding van het aantal 
haltes langs het kernnet, het aanvullend net, de Hoppinpunten of overige tot het 
totaalaantal haltes. Graag een overzicht:
a) in totaal;
b) per gemeente en provincie;
c) per toegankelijkheidsstatus. Graag absolute cijfers en de verhouding van elke 
toegankelijkheidsstatus tot het totaalaantal haltes.
i.  toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk).
d) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? Graag 
absolute cijfers en de verhouding van het aantal zelfstandig toegankelijke haltes 
tot het totaal aantal haltes.
e) Hoeveel van die bushaltes zijn toegankelijk voor alle personen met een beperking, 
dus voor elke toegankelijkheidsstatus? Graag absolute cijfers en de verhouding 
van het aantal toegankelijke haltes tot het totaalaantal haltes.
4. Hoeveel van die haltes maakten op 1 juli 2023 deel uit van het kernnet, het aanvullend 
net, Hoppinpunten of overige? Graag absolute cijfers en de verhouding van het aantal 
haltes langs het kernnet, het aanvullend net, de Hoppinpunten of overige tot het 
totaalaantal haltes. Graag een overzicht:
a) in totaal;
b) per vervoerregio;
c) per toegankelijkheidsstatus Graag absolute cijfers en de verhouding van elke 
toegankelijkheidsstatus tot het totaalaantal haltes.
i. toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk.
d) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? Graag 
absolute cijfers en de verhouding van het aantal zelfstandig toegankelijke haltes 
tot het totaalaantal haltes.
e) Hoeveel van die bushaltes zijn toegankelijk voor alle personen met een beperking, 
dus voor elke toegankelijkheidsstatus? Graag absolute cijfers en de verhouding 
van het aantal toegankelijke haltes tot het totaalaantal haltes.
5. Hoeveel haltes langs gemeentewegen waren op 1 juli 2023 nog niet basistoegankelijk? 
Graag absolute cijfers en de verhouding van het aantal niet-basistoegankelijke haltes 
tot het totaalaantal haltes. Graag een overzicht:
a) per halte;
b) per gemeente en provincie;
c) per vervoerregio;
d) Wat is het plan van aanpak voor die haltes langs gemeentewegen die nog niet 
basistoegankelijk zijn? Graag een concrete planning en timing.
e) Wanneer zullen die haltes basistoegankelijk gemaakt worden?
f) Wanneer zullen die haltes toegankelijk gemaakt worden voor iedereen, dus voor 
elke toegankelijkheidsstatus?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.1634  van 4 september 2023
van SOFIE MERTENS
Hieronder vindt u een gecombineerd antwoord op de gestelde vragen.
De doelstelling van het Masterplan Toegankelijkheid heeft betrekking op de haltes van 
het Kernnet en het Aanvullend net. Dit antwoord neemt daarom alleen de (bus- en 
tram)haltes in rekening die bediend worden door het Kernnet en het Aanvullend net. 
De data met betrekking tot de toegankelijkheidsstatus van de haltes wordt up-to-date 
gehouden door De Lijn aan de hand van de ‘haltebeheertool’. Merk op dat de haltes in die 
database van De Lijn met de introductie van basisbereikbaarheid gekoppeld werden aan 
de vervoerregio’s (VVR’s), wat betekent dat De Lijn alleen over data kan rapporteren op 
het niveau van Vlaanderen, de VVR en de gemeente, en niet op het niveau van de 
provincie. 
Aanpassingswerken om haltes toegankelijk te maken, zijn een taak voor de 
wegbeheerder, namelijk de lokale overheid of het Agentschap Wegen en Verkeer (AWV). 
De planning en timing van die werken worden niet bijgehouden in de haltedatabank van 
De Lijn en kunnen daarom niet worden meegedeeld.
In bijlage 1 vindt u, per VVR en per gemeente, de volgende gegevens:
-Aantal Motorische beperking: aantal haltes toegankelijk voor personen met 
een motorische beperking;
-% Motorische beperking: aandeel haltes toegankelijk voor personen met een 
motorische beperking t.o.v. totaal aantal haltes;
-Aantal Motorische beperking mits assistentie: aantal haltes toegankelijk voor 
personen met een motorische beperking mits assistentie;
-% Motorische beperking mits assistentie: aandeel haltes toegankelijk voor 
personen met een motorische beperking mits assistentie t.o.v. totaal aantal 
haltes;
-Aantal Visuele beperking: aantal haltes toegankelijk voor personen met een 
visuele beperking;
-% Visuele beperking: aandeel haltes toegankelijk voor personen met een 
Visuele beperking t.o.v. totaal aantal haltes;
-Aantal Motorisch + Visueel: aantal haltes toegankelijk voor personen met een 
motorische en visuele beperking;
-% Aantal Motorisch + Visueel: aandeel haltes toegankelijk voor personen met 
een motorische en visuele beperking t.o.v. totaal aantal haltes;
-Aantal Motorisch + Motorisch mits assistentie + Visueel: aantal haltes 
toegankelijk voor personen met een motorische beperking,  motorische beperking 
mits assistentie en visuele beperking;
-% Motorisch + Motorisch mits assistentie + Visueel: aandeel haltes 
toegankelijk voor personen met een motorische beperking,  motorische beperking 
mits assistentie en visuele beperking t.o.v. totaal aantal haltes;
-Totaal aantal haltes: totaal aantal haltes van de desbetreffende wegbeheerder 
op het desbetreffende tijdstip.
Verder vindt u in bijlage 2 een overzicht van het aantal haltes dat op 1 juli 2023 nog niet 
basistoegankelijk was, op het niveau van iedere gemeente, iedere vervoerregio en op het 
niveau van Vlaanderen. Het gaat concreet om de haltes die niet over de minimale 
toegankelijkheidsstatus ‘toegankelijk mits assistentie’ beschikken. 
Tot slot bevat de bijlage nog geen informatie over de toegankelijkheid van de 
Hoppinpunten. Omdat het verzamelen van die gegevens extra tijd vraagt, zal die 
informatie later nog in een aanvullend antwoord bezorgd worden.
BIJLAGEN 
1.Overzicht toegankelijke haltes
2.Overzicht niet-basistoegankelijke haltes
