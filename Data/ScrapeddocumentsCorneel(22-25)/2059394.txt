title: Kaderrichtlijn water - Bijstellen milieuvoorwaarden
thema: Natuur en Milieu
pdf link: https://docs.vlaamsparlement.be/pfile?id=2059394
thema link: https://www.vlaamsparlement.be/parlementaire-documenten/schriftelijke-vragen/1808673
SCHRIFTELIJKE VRAAG
nr. 397
van MIEKE SCHAUVLIEGE
datum: 29 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Kaderrichtlijn water  -  Bijstellen milieuvoorwaarden
De slechte waterkwaliteit door onder andere bemesting en lozingen in onze waterlopen 
leidt ertoe dat de doelstellingen van de Europese kaderrichtlijn water niet gehaald worden. 
Die richtlijn eist dat alle 195 Vlaamse waterlichamen tegen 2027 in goede staat zijn.
Artikel 11, 5 van de kaderrichtlijn water stelt:
“Wanneer uit monitoringsgegevens of andere gegevens blijkt dat de doelstellingen uit 
hoofde van artikel 4 voor een waterlichaam vermoedelijk niet worden bereikt, zorgen de 
lidstaten ervoor dat:
- de oorzaken van het eventuele falen worden onderzocht;
- de betrokken vergunningen en toestemmingen onderzocht en zo nodig herzien worden;
- de monitoringsprogramma's getoetst en zo nodig bijgesteld worden;
- eventueel noodzakelijke aanvullende maatregelen worden getroffen teneinde die 
doelstellingen te bereiken, waaronder indien nodig de vaststelling van strengere 
milieukwaliteitsnormen, overeenkomstig de procedures van bijlage V.
Indien deze oorzaken het resultaat zijn van redelijkerwijs niet te voorziene of uitzonderlijke 
omstandigheden die het gevolg zijn van natuurlijke oorzaken of overmacht, met name 
omvangrijke overstromingen of lange droogteperioden, kan de lidstaat bepalen dat 
aanvullende maatregelen niet haalbaar zijn, onder voorbehoud van artikel 4, lid 6.”
Sinds 2017 heeft een omgevingsvergunning in principe een karakter van onbepaalde 
duur. Installaties met potentieel een grote impact op het milieu moeten wel periodiek 
onderworpen worden aan een evaluatie. Als uit de algemene evaluatie blijkt dat de lopende 
vergunningen niet volledig voldoen aan de vereisten, moeten er aanpassingen gebeuren 
van de in de lopende omgevingsvergunningen opgelegde bijzondere milieuvoorwaarden. 
Het is de vergunningverlener die daarvoor de verantwoordelijkheid heeft via een verzoek 
tot het bijstellen van de milieuvoorwaarden.
In het maatregelenpakket van het Stroomgebiedbeheerplan (SGBP) 3 (4.10 Groep 7B), 
maar ook al in SGBP 2 (7B_A_005) wordt naar die procedure verwezen.
1. Hoeveel keer heeft een vergunningverlenende overheid een bijstelling 
milieuvoorwaarden door niet-exploitant aangevraagd in het kader van artikel 11, 5 van 
de kaderrichtlijn water?
2. Graag een opsplitsing per vergunningsinstantie, per provincie, per jaar sinds 2017.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 397 van 29 februari 2024
van MIEKE SCHAUVLIEGE
Aanscherping van lozingsnormen om de doelstellingen van de kaderrichtlijn Water te halen 
gebeurt op verschillende manieren:
a) Er worden ‘Algemene evaluaties’ uitgevoerd, o.a. naar aanleiding van nieuwe Europese 
best beschikbare technieken-referentiedocumenten (BREF’s). Een algemene evaluatie 
van de vergunningsvoorwaarden van een installatie voor geïntegreerde preventie en 
bestrijding van verontreiniging (GPBV-installatie) is een evaluatie waarin wordt 
nagegaan of alle individuele vergunningsvoorwaarden van de GPBV-installatie nog 
toereikend zijn om de naleving van de Richtlijn Industriële Emissies (RIE) te 
garanderen. Indien de algemene en sectorale, inclusief VLAREM III, voorwaarden niet 
toereikend zijn, kunnen de vergunningsvoorwaarden bijgesteld worden door middel van 
een artikel 82 procedure. De uitvoering van de algemene evaluaties gebeurt volgens 
een voortschrijdend meerjarenprogramma1. Elk jaar volgt er een rapportering van de 
uitvoeringsgraad van het meerjarenprogramma. Hierin is een overzicht beschikbaar 
van welke bedrijven geëvalueerd zijn2, maar geen lijst op parameterniveau.
b) Er gebeurt op basis van concrete vergunningsaanvragen van bedrijven vaak ook een 
aanscherping van de lozingsnormen omdat dat noodzakelijk is vanuit de doelstellingen 
van de Kaderrichtlijn Water. Ondanks het permanent karakter van de 
omgevingsvergunningen worden de lozingsnormen voor probleemparameters vergund 
voor een beperkte periode zodat ze op regelmatige basis opnieuw geëvalueerd worden 
en steeds verder kunnen aangescherpt worden. Op die manier wordt het initiatief bij 
exploitanten zelf gelegd. Als ze geen nieuwe aanvraag doen, mogen de parameters niet 
meer geloosd worden boven de toetsingswaarde. Hoewel geen ambtshalve initiëring in 
de strikte zin is dit wel een belangrijke manier om lozingsconcentraties systematisch 
aan te passen.
c) Er gebeuren op regelmatige basis ook aanscherpingen van de sectorale voorwaarden 
in VLAREM II en VLAREM III naar aanleiding van nieuwe best beschikbare technieken 
(BBT) of BREF. Deze aanscherpingen, dat kunnen tevens aanscherpingen van 
lozingsnormen zijn, hebben een directe doorwerking naar de vergunningen van 
individuele bedrijven. 
d) Specifiek voor PFAS werden in de periode 2021-2022 op initiatief van de overheid 32 
bedrijven geëvalueerd en werden hun lozingsnormen voor PFAS aangescherpt (zie ook 
mijn antwoord op schriftelijke vraag nr. 963 van 17 juni 2022).  
e) In de toekomst zal een aanscherping ook proactief  gebeuren voor andere parameters. 
In het kader van actie 7B_A_0019 uit het stroomgebiedbeheerplan (SGBP) “Aanpassen 
permanente omgevingsvergunningen voor het aspect lozing van afvalwater door 
bestaande (bijstelling milieuvoorwaarden, actualisering sectorale voorwaarden…) en 
nieuwe mechanismen zoals de algemene en gerichte evaluaties” plant de Vlaamse 
Milieumaatschappij (VMM) tegen eind dit jaar een evaluatiestudie in het kader van het 
1 https://omgeving.vlaanderen.be/sites/default/files/2022-10/MJP%202022-2027_Versie%205.0.pdf
2 https://omgeving.vlaanderen.be/sites/default/files/2022-
07/Rapportage%20uitvoeringsgraad%20MJP%202021.pdf 
halen van de doelstellingen van de Kaderrichtlijn Water. Dit zal gebeuren op basis van 
het systeem voor impactberekening dat door de VMM is uitgewerkt 
(https://www.vmm.be/water/afvalwater/impactbeoordeling-bedrijfsafvalwater). 
Tevens werd een impactmeetnet op de rol gezet waarvan nu in 2024 de eerste 
resultaten beschikbaar komen en die hiervoor kunnen gebruikt worden.
De aanpassing aan artikel 82 van het Omgevingsvergunningendecreet – voor de 
tweede keer principieel goedgekeurd door de Vlaamse Regering op 22/12/2023 – is 
noodzakelijk om het voor de VMM mogelijk te maken een wijziging van lozingsnormen 
te kunnen inleiden.
