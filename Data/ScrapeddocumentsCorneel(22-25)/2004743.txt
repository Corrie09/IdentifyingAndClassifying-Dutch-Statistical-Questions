title: Dynamische lijst zwarte verkeerspunten - West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004743
thema link: https://www.vlaamsparlement.be/parlementaire-documenten/schriftelijke-vragen/1765154
SCHRIFTELIJKE VRAAG
nr. 27
van BRECHT WARNEZ
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Dynamische lijst zwarte verkeerspunten  -  West-Vlaanderen
Zwarte punten vormen een ernstig probleem binnen het hedendaagse verkeersbeheer. Een 
zwart verkeerspunt is een gevaarlijk kruispunt op de weg. Naast het feit dat ze gevaarlijk 
zijn voor weggebruikers, kunnen ze ook leiden tot ernstige verwondingen en zelfs dodelijke 
slachtoffers. Het is van cruciaal belang om zwarte punten te identificeren, te begrijpen en 
nauwlettend te monitoren om de verkeersveiligheid te verbeteren. Daarnaast kan een 
grondige monitoring van zwarte punten ook een doelgerichte aanpak bevorderen en zorgen 
voor een efficiënter gebruik van middelen.
Sinds enkele jaren wordt met het oog op de wegwerking van gevaarlijke verkeerspunten 
een dynamische lijst gepubliceerd. Om te bepalen welke verkeerspunten op de lijst komen, 
wordt het 531-scoresysteem toegepast op basis van de ongevallenstatistieken van de 
voorbije drie jaar. Elk dodelijk slachtoffer telt voor vijf punten, elk zwaargewond slachtoffer 
voor drie punten en elk lichtgewond slachtoffer voor één punt. Indien een bepaald 
verkeerspunt vijftien punten behaalt, komt het op de lijst.
De minister heeft de ambitie geuit om ‘grijze punten’ te traceren voor ze ‘zwart’ worden. 
Deze grijze punten zijn locaties waar (nog) geen of niet veel slachtoffers vallen maar waar 
de situatie wel structureel onveilig is. De ontwikkelingen in het Mobilidata-programma en 
de historische data die in het kader van dit programma worden opgeslagen, vormen 
daarvoor een opportuniteit.
Deze vraag is een vervolgvraag van mijn schriftelijke vraag nr. 383 van 12 december 2022.
Gelieve alle gegevens beschikbaar te stellen in Excel. 
1. Kan de minister de meest recente dynamische lijst beschikbaar stellen van de provincie 
West-Vlaanderen? Wat is de top 5 van zwarte punten voor de minister?
2. Hoe evalueert de minister de resultaten die de afgelopen jaren geboekt werden 
aangaande het verbeteren van de verkeersveiligheid op deze punten? 
a) Welke zwarte punten werden het afgelopen jaar weggewerkt, en welke zijn er 
bijgekomen? 
b) Zijn er meer of minder zwarte punten dan de voorbije jaren, en hoe staat de 
minister daar tegenover? Graag een update tot en met 2023.
3. Wat is voor de zwarte verkeerspunten in West-Vlaanderen die (nog) op de lijst staan:
a) de stand van zaken;
b) de timing om ze aan te pakken;
c) het vermoedelijke budget;
d) de eventueel betrokken partners?
Graag een lijst per verkeerspunt.
4. Kan de minister een update van de lijst bezorgen van het aantal ongevallen op de 
gevaarlijke punten in West-Vlaanderen voor 2019, 2020, 2021, 2022 en 2023? 
Hoeveel dodelijke, zwaargewonde en lichtgewonde slachtoffers waren er per ongeval? 
Graag een lijst van het aantal ongevallen per verkeerspunt en graag met vermelding 
van het type weggebruiker (bv. automobilist, fietser, voetganger…).
5. Kan de minister een lijst van de getraceerde ‘grijze punten’ geven? 
Zo ja, graag een overzicht per provincie.
Zo niet, wanneer wordt die lijst verwacht?
6. Kan de minister een actuele evaluatie geven van het IBM ‘SMAS’-platform dat grijze 
punten detecteert in het wegennetwerk? 
a) Hoe evalueert de minister het mogelijk gebruik van ‘Machine Learning’ bij het 
detecteren van grijze punten?
b) De minister besprak ook het gebruik van de MIA-proeftuinen om een 
detectiemethode te ontwikkelen. 
Kan de minister daarvan een update geven?
7. Acht de minister nog bijkomende concrete initiatieven nodig, zowel op korte als lange 
termijn, om de grijze punten aan te pakken? Graag een geüpdatet overzicht van de 
geplande acties, met timing en budget, per punt voor de West-Vlaamse grijze punten.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 27 van 28 september 2023
van BRECHT WARNEZ
1. Hiervoor verwijs ik naar het antwoord op schriftelijke vraag nr. 383 van 12 december 
2022. We leggen momenteel de laatste hand aan de nieuwste dynamische lijst met 
gevaarlijke punten. De dynamische gevaarlijke puntenlijst 2023 wordt binnenkort 
bekendgemaakt.
2. Wanneer we alle unieke punten op de dynamische lijsten van 2018 t.e.m. 2022 
bekijken, zijn dat er voor West-Vlaanderen 93. Op 58 punten zijn reeds werken 
uitgevoerd, op 15 anderen zijn werken in uitvoering. Voorts zijn er 96 punten in 
voorbereiding, 6 in onderzoek, 1 gepland en 1 afgesloten.
In West-Vlaanderen staan er 12 nieuwe punten op de lijst van 2022, die nog nooit 
eerder op een dynamische lijst voorkwamen. Voor West-Vlaanderen staan er 31 
gevaarlijke punten op de dynamische lijst van 2022. Op de lijst van 2021 waren dat 
32 punten. Het totale aantal blijft nagenoeg hetzelfde. Elk gevaarlijk punt is er een te 
veel, verkeersveiligheid blijft voor mij een topprioriteit. 
3. Op de dynamische lijst van 2022 staan in West-Vlaanderen 31 locaties op 
gewestwegen. Daarvan zijn er 4 in onderzoek, 5 in voorbereiding, 4 in uitvoering en 
18 uitgevoerd. De antwoorden op de deelvragen vindt u terug in de tabel in de bijlage.
4. Hieronder volgen de letselongevallengegevens voor de 31 gevaarlijke punten van de 
dynamische gevaarlijke puntenlijst 2022 in de provincie West-Vlaanderen, met daarbij 
de letselernst en de bij de ongevallen betrokken vervoerswijzen in de 
overeenstemmende periode (2018-2020), aangevuld met de meest recent 
gelokaliseerde ongevallen van het jaar 2021 (originele bron: FOD Economie, Statbel).
 
Gemeente Locatie (straatnamen) Periode 2018-2020 Jaar 2021
Brugge Baron Ruzettelaan, 
Kortrijkstraat, 
Vaartdijkstraat8 ONG (2 ZG, 7 LG; 6x PA-
fiets, PA-bromfiets, fiets-
fiets)2 ONG (2 LG; 2x 
PA-fiets)
Brugge Buiten De Kruispoort, 
Buiten Kazernevest, Buiten 
Kruisvest, Langestraat, 
Moerkerkse Steenweg14 ONG (17 LG; 4x PA-
bromfiets, 5x PA-PA, 2x 
PA-fiets, fiets-fiets, 
bromfiets-motorfiets,  PA-
onbekend)4 ONG (5 LG; 3x 
PA-PA, PA-fiets)
Brugge Buiten Begijnenvest, 
Oostmeers, Stationsplein13 ONG (2 ZG, 16 LG; 4x 
PA-fiets, 2x PA-PA, fiets-
fiets, fiets-bromfiets, PA-
lichte VRW, PA-
voetganger, fiets-
motorfiets, PA-bromfiets, 
autobus-PA)3 ONG (4 LG; 2x 
PA-fiets, 
bromfiets-fiets)
Brugge Leopold II-laan, Leopold I-
laan, Scheepsdalelaan8 ONG (1 D, 2 ZG, 6 LG; 
2x PA-bromfiets, 2x PA-
fiets, 2x lichte VRW-
bromfiets, fiets-fiets, 
VRW-fiets)1 ONG (1 LG; 
bromfiets-
voetganger)
Brugge Koningin Astridlaan, 
Koning Leopold III-laan, 
Torhoutse Steenweg9 ONG (2 ZG, 7 LG; 6x PA-
fiets, VRW-fiets, VRW-
bromfiets, eenzijdig 
onbekend)4 ONG (4 LG; 2x 
PA-fiets, PA-
speedpedelec, 
PA-PA)
Brugge Albert Serreynstraat, 
Gistelse Steenweg, Koning 
Leopold III-laan7 ONG (1 ZG, 7 LG; 3x PA-
bromfiets, 2x PA-fiets, PA-
VRW, lichte VRW-fiets)0 ONG
Damme Hoornstraat, Natiënlaan 6 ONG (1 D, 1 ZG, 7 LG; 
PA-PA, PA-lichte VRW, 
eenzijdig PA, PA-VRW, 
VRW-voetganger, VRW-
onbekend)0 ONG
De Haan Blankenbergsesteenweg, 
N34 Richting Knokke-
Heist, Neptunuslaan5 ONG (3 ZG, 4 LG; 2x PA-
fiets, bromfiets-fiets, PA-
motorfiets, VRW-lichte 
VRW)2 ONG (1 ZG, 1 
LG; 2x PA-
bromfiets)
De Panne Duinkerkekeiweg, 
Moeresteenweg, N39 
Richting Dunkerque(F), 
N39 Richting Nieuwpoort5 ONG (2 ZG, 6 LG; 2x PA-
fiets, PA-bromfiets, PA-
bromfiets-voetganger, 
PA-lichte VRW)0 ONG
Izegem Kruisstraat, 
Roeselaarsestraat8 ONG (10 LG; 5x PA-fiets, 
PA-bromfiets, lichte VRW-
fiets, lichte VRW-
voetganger)1 ONG (1 LG; 
PA-bromfiets)
Jabbeke Gistelsteenweg, Kerkeweg, 
N367 Brugge (N32) - 
Nieuwpoort (N380)6 ONG (1 D, 7 LG; 2x PA-
voetganger, 2x PA-PA, PA-
fiets, PA-motorfiets)0 ONG
Jabbeke A10-E40 Richting Brussel 
Oprit 6, Stationsstraat, 
Weststraat3 ONG (5 ZG, 3 LG; PA-
motorfiets, PA-PA, 
eenzijdig PA)0 ONG
Kortrijk Doorniksesteenweg, N50 
Richting Mons, Sint-
Margriete-Houtemlaan5 ONG (4 ZG, 1 LG; 5x PA-
fiets)0 ONG
Kortrijk Burgemeester Mayeurlaan, 
Doorniksesteenweg, N50 
Richting Mons8 ONG (1 ZG, 8 LG; 5x PA-
fiets, 2x PA-bromfiets, 
VRW-fiets)2 ONG (2 LG; 
PA-bromfiets, 
lichte VRW-
fiets)
Kortrijk Kortrijksestraat, 
Meensestraat, N8 Richting 
Koksijde, Noordstraat, R36 
Binnenring, R36 Buitenring11 ONG (12 LG; 4x PA-
fiets, 3x PA-bromfiets, PA-
voetganger, eenzijdig PA, 
fiets-fiets, VRW-fiets)2 ONG (2 LG; 2x 
PA-fiets)
Kortrijk Minister Tacklaan, N50h 
Tacklaan-Wandelweg, N50 
Richting Mons, R36 
Buitenring, Wandelweg7 ONG (3 ZG, 6 LG; 5x PA-
fiets, fiets-voetganger, 
VRW-autobus)1 ONG (2 LG; 
bromfiets-
bromfiets)
Kortrijk A19 Richting Ieper, R8 
Binnenring, R8 Buitenring7 ONG (1 D, 1 ZG, 10 LG; 
4x PA-PA, PA-lichte VRW, 
PA-VRW, VRW-lichte 
VRW)1 ONG (2 LG; 
PA-PA)
Kortrijk, 
KuurneHeirweg, N395b 
Parallelweg R8 Zuid, R8 
Binnenring, R8 Buitenring, 
Ringlaan10 ONG (2 ZG, 13 LG; 4x 
PA-fiets, 2x PA-lichte 
VRW, PA-bromfiets, PA-
PA, PA-VRW, PA-
gemotoriseerd 
voortbewegingstoestel)2 ONG (1 ZG, 1 
LG; VRW-fiets, 
eenzijdig PA)
Kuurne Brugsesteenweg, N395a 
Parallelweg R8 Noord, N50 
Richting Brugge, R8 
Buitenring10 ONG (1 D, 9 LG; 5x PA-
PA, 2x PA-bromfiets, PA-
lichte VRW, VRW-fiets, 
PA-motorfiets)1 ONG (1 ZG; 
PA-VRW)
Menen N58 Richting 
Armentières(F), N58 
Richting Dottignies3 ONG (1 D, 5 ZG, 4 LG; 
2x PA-PA, VRW-PA)0 ONG
Oostende Elisabethlaan, 
Gistelsesteenweg12 ONG (16 LG; 8x PA-PA, 
3x PA-fiets, PA-
voetganger)4 ONG (11 LG; 
3x PA-PA, PA-
lichte VRW)
Oostende Kreekstraat, Ringlaan, 
Zandvoordestraat10 ONG (10 LG; 4x PA-
fiets, 3x PA-voetganger, 
PA-bromfiets, eenzijdig 
fiets, lichte VRW-fiets )5 ONG (6 LG; 
PA-PA, PA-fiets, 
PA-voetganger, 
motorfiets-fiets, 
eenzijdig 
bromfiets)
Oostkamp Albrecht Rodenbachstraat, 
Brugsestraat7 ONG (1 ZG, 6 LG; 3x PA-
fiets, eenzijdig fiets, 
eenzijdig bromfiets, PA-
bromfiets, PA-
voetganger)2 ONG (2 LG; 
PA-fiets, PA-PA)
Oostkamp Europaplein, Siemenslaan, 
Kapellestraat, 
Gruuthuselaan7 ONG (1 D, 7 LG; 4x PA-
fiets, PA-PA, eenzijdig PA, 
PA-bromfiets)4 ONG (1 ZG, 3 
LG; 2x PA-fiets, 
PA-PA, fiets-
onbekend)
Gistel Keiweg, N358 Nieuwpoort 
(N380) - Oostende (N9), 
Oostendsesteenweg, 
Vaartstraat9 ONG (2 ZG, 10 LG; 2x 
VRW-fiets, 2x PA-PA, PA-
fiets, VRW-bromfiets, PA-
lichte VRW, PA-motorfiets, 
PA-landbouwtractor)3 ONG (3 LG; 
PA-PA, PA-lichte 
VRW, PA-fiets)
Roeselare Meensesteenweg (thv 
Euroshop)6 ONG (1 D, 9 LG; 2x PA-
bromfiets, 2x PA-
voetganger, lichte VRW-
bromfiets, eenzijdig PA)0 ONG
Roeselare Hippoliet Spilleboutdreef, 
Meensesteenweg, 
Meiboomlaan, Westlaan21 ONG (1 ZG, 20 LG; 12x 
PA-fiets, 3x lichte VRW-
fiets, 3x PA-bromfiets, PA-
PA, eenzijdig motorfiets, 
autobus-fiets)12 ONG (14 LG; 
5x PA-fiets, 4x 
PA-bromfiets, 
2x PA-PA, fiets-
fiets)
Roeselare Koestraat, N36 6 ONG (2 D, 5 LG; 4x PA-
fiets, 2x PA-PA)0 ONG
Roeselare R32, Meensesteenweg 10 ONG (21 LG; 4x PA-PA, 
2x PA-lichte VRW, fiets-
fiets, PA-motorfiets, PA-
VRW, PA-fiets)4 ONG (4 LG; 2x 
PA-PA, PA-fiets, 
PA-motorfiets)
Tielt Holdestraat, 
Meulebeeksesteenweg5 ONG (2 ZG, 3 LG; 4x PA-
fiets, lichte VRW-fiets)1 ONG (1 LG; 1x 
PA-fiets)
Zuienkerke Blankenbergse Steenweg, 
N371 Brugge (N9) - 
Blankenberge (N34), 
Statiesteenweg6 ONG (2 ZG, 5 LG; 2x PA-
fiets, PA-bromfiets, 
eenzijdig PA, PA-lichte 
VRW, PA-PA)4 ONG (6 LG; 2x 
PA-PA, PA-
bromfiets, lichte 
VRW-bromfiets)
Legende: 
- ONG = letselongeval(len)
- D = verkeersdode
- ZG = zwaargewonde
- LG = lichtgewonde
- PA= personenauto
- VRW = vrachtwagen
5. Op dit moment bestaat er als zodanig geen lijst van getraceerde ‘grijze punten’. Er 
lopen wel een aantal proefprojecten en initiatieven in dit kader, zoals onderzoek naar 
de mogelijkheden op het vlak van het gebruik van in-car data (zie ook het antwoord 
op deelvraag 6) en medewerking van burgers en/of lokale besturen in het kader van 
melding en inventarisatie van knelpunten en/of aandachtspunten op het vlak van 
verkeersveiligheid (platform Citizens4Safety in het kader van MIA, identificatie 
schoolrouteknelpunten door lokale besturen …) Er worden m.a.w. nu ook reeds locaties 
langs gewestwegen beveiligd buiten de dynamische gevaarlijke puntenlijst. 
Er wordt ook verder gewerkt aan het wegwerken van de door de lokale besturen 
ingediende knelpunten op schoolroutes langs gewestwegen. Op circa 300 locaties langs 
gewestwegen werd reeds een ingreep uitgevoerd ter bevordering van de 
verkeersveiligheid, op circa 110 locaties zijn de werken in uitvoering en op nog eens 
200 locaties worden ingrepen opgestart in het najaar van 2023 of in de loop van 2024.
6. Het IBM ‘SMAS’-platform werd enkele jaren geleden grondig geanalyseerd. Het 
platform bleek echter nog niet matuur genoeg om aan de hand hiervan op een 
voldoende betrouwbare manier ‘grijze punten’ te kunnen detecteren, o.m. ook door 
een gebrek aan een consistente definitie, documentatie en systematiek om grijze 
punten te kunnen identificeren en vraagtekens i.v.m. de representativiteit van de 
gebruikte vloot van voertuigen. We zijn er ons echter wel van bewust dat data uit 
voertuigen potentieel in zich dragen voor de aanpak van grijze punten.
Vandaar dat met partners uit de automobielsector gesprekken lopen met het oog op 
het delen van ‘in-car data’. Er zou o.a. data gedeeld kunnen worden afkomstig uit 
aanwezige veiligheidssystemen in wagens. Hierbij wordt nader bekeken welke nieuwe 
inzichten verworven kunnen worden op basis van deze gegevens en in welke mate dit 
geïntegreerd kan worden in de huidige aanpak van gevaarlijke punten.
Met betrekking tot de MIA-proeftuinen werd in West-Vlaanderen en Limburg 
geëxperimenteerd met detectie en analyse van verkeersonveilige punten via het 
inzetten van camera’s. Op kruispunten in Kortrijk, Roeselare, Zonnebeke, Beringen, 
Dilsen-Stokkem en Lanaken werden camerabeelden verzameld, geanonimiseerd 
(GDPR-proof) en geanalyseerd om verkeersonveilige situaties o.a. met fietsers te 
detecteren. Het Agentschap Wegen en Verkeer (AWV) gaat nu de camera’s verder 
inzetten bij het analyseren van risicovolle locaties over heel Vlaanderen. O.a. op het 
kruispunt N229 x Rodenbachlaan x Torenstraat te Rotselaar zal door AWV aan de hand 
van camera’s een conflictanalyse uitgevoerd worden. 
7. Zoals in het vorige antwoord reeds vermeld, zal AWV de MIA-methodiek die werd 
uitgewerkt in de proeftuinomgevingen in West-Vlaanderen en Limburg verder gaan 
implementeren voor Vlaanderen. Hiervoor is een team aangenomen van Machine 
Learning specialisten die dezelfde omgeving zullen opstellen waarmee camerabeelden 
kunnen verwerkt worden tot verkeersanalyses. Op deze manier kunnen grijze punten 
verder onderzocht worden en kan de verkeersveiligheid proactiever geanalyseerd 
worden door bv. te kijken naar “bijna ongevallen” op een kruispunt.
BIJLAGE
Overzicht 
