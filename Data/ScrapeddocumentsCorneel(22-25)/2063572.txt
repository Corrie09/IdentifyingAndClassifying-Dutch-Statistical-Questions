title: De Lijn Gent - Busverbinding Scandinaviëstraat-Dampoort
thema: Mobiliteit en Verkeer
pdf link: https://docs.vlaamsparlement.be/pfile?id=2063572
thema link: https://www.vlaamsparlement.be/parlementaire-documenten/schriftelijke-vragen/1822015
 
SCHRIFTELIJKE VRAAG  
 
nr. 844 
van ELKE SLEURS  
datum: 19 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
De Lijn Gent  -  Busverbinding Scandinaviëstraat -Dampoort  
 
Het antwoord op mijn schriftelijke vraag nr. 699 van 23 februari 2024 over het nieuwe 
vervoersplan van De Lijn voor de regio Gent, waarin lijn 6 is aangewezen om vanuit de 
Scandinaviëstraat richting Dampoort te rijden, met een overstap aan halte Sint -Jorisbrug 
op lijnen 10 -11-12a/b richting  Dampoort, werd niet echt warm onthaald door de inwoners 
zelf.  
De consensus is en blijft dat deze wijzigingen resulteren in aanzienlijke vertragingen en 
ongemakken tijdens hun dagelijkse reizen. Velen klagen over langere reistijden naar hun 
bestemmingen, het missen van overstappen, en het te laat arriveren op hun werk  of school, 
wat een directe impact heeft op hun dagelijks e leven en sociale activiteiten.  
Bovendien merken de inwoners op dat de voorgestelde oplossing om vanaf Sint -Jorisbrug 
te wandelen naar Dampoort, met een afstand van ongeveer 600 meter, niet haalbaar is 
voor iedereen. De drukke Afrikalaan vormt een veiligheidsrisico voor voetgangers en 
fietsers, met name voor mensen met mobiliteitsproblemen, reizigers met zware bagage en 
gezinnen met kinderen die zware schooltassen dragen. Die suggestie biedt geen passende 
oplossing.  
In het licht van deze bezwaren en de noodzaak om de mobiliteit en levenskwaliteit van de 
inwoners te verbeteren, stellen zij voor om het traject van lijn 6 uit te breiden tot aan 
Dampoort.  
 
1. De minister beloofde bijsturingen daar waar er veel klachten en bezwaren zijn.  
Hoe wil de minister tegemoetkomen aan de wens van de inwoners van de 
Scandinaviëstraat om lijn 6 uit te breiden tot aan Dampoort? Welke overwegingen 
spelen daarbij een rol?   
2. Het bovenvermelde antwoord biedt geen  duidelijke verklaring waarom er geen directe 
verbinding komt tussen de Scandinaviëstraat en Dampoort.  
Kan de minister er alsnog verduidelijking over geven?  
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  844 van 19 april 2024 
van ELKE SLEURS  
 
 
 
1. Reizigers uit de omgeving van de Scandinaviëstraat kunnen lijn 6 nemen tot halte 
Sint-Jorisbrug en daar overstappen op lijn 10 -11-12a/b richting de Dampoort  (vanaf 
Sint-Jorisbrug kan men ook wandelen naar de Dampoort; +/ - 600 m). In het nieuwe 
net is tussen Muide en het centrum een vlottere, rechtstreeksere verbinding voorzien 
via Muidebrug naar S int-Jacobs.  Onder  bepaalde voorwaarden kan er ook Flex-
vervoer gereserveerd worden vanaf de halte Scandinaviëstraat , bv. als reizigers slecht 
te been zijn of als ze in het kader van hun gewenste verplaatsing verder dan 1 km 
moeten stappen tot een regulier bediende halte.  
 
Zowel De Lijn als de stad Gent zijn zich bewust van de verzuchtingen van de buurt. 
Ik blijf zelf ook bij De Lijn aandringen om de problemen en kinderziektes van het door 
de vervoerregio goedgekeurde net aan te pakken . Dit gebeurt uiteraard in overleg 
met de lokale besturen en de vervoerregioraad . In dit specifieke geval zal , zodra  de 
Verapaz -brug open is, de reisweg van lijn 6 aangepast  worden , waardoor een deel 
van de Afrikalaan (halte Scandinaviëstraat t .h.v. de Fjordenstraat) opnieuw  regulier 
bediend zal  worden.   
 
2. Om een directe verbinding te leggen  tussen de Dampoort en de Scandinaviëstraat, 
zou De Lijn de route van lijn 6 moeten verleggen van de Ham naar de Afrikalaan - 
Koopvaardijlaan. Er is volgens De Lijn veel meer reizigerspotentieel in de buurt van 
de Ham dan op de andere route , wat de  reden is waarom – conform de principes van 
basisbereikbaarheid  – deze regeling werd vastgelegd in het OV -plan, dat door de 
vervoerregio en de betrokken lokale besturen werd goedgekeurd.  
