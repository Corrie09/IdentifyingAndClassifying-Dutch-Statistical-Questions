title: Centra voor basiseducatie (CBE's) - Betalende cursisten
thema: Onderwijs en Vorming
pdf link: https://docs.vlaamsparlement.be/pfile?id=2016515
thema link: https://www.vlaamsparlement.be/parlementaire-documenten/schriftelijke-vragen/1780498
ISCHRIFTELIJKE VRAAG
nr. 139
van LOES VANDROMME
datum: 17 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Centra voor basiseducatie (CBE’s)  -  Betalende cursisten
Wie in een centrum voor basiseducatie een cursus volgt, kan dat in de meeste gevallen 
helemaal gratis. Onder bepaalde voorwaarden moet er toch inschrijvingsgeld betaald 
worden.
1. Onder welke voorwaarden moeten cursisten in de CBE’s toch inschrijvingsgeld betalen? 
Hoeveel bedraagt dat dan?
2. Hoeveel cursisten in de CBE’s betaalden de laatste 5 jaren inschrijvingsgeld? Graag 
een overzicht per jaar, per centrum, voor welke cursussen het telkens was en hoeveel 
het percentage betalende cursisten bedroeg tegenover het totaalaantal cursisten.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 139 van 17 november 2023
van LOES VANDROMME
1. Het inschrijvingsgeld bedraagt in het volwassenenonderwijs (CBE en CVO) 1,50 euro 
per lestijd van de module. Voor NT2-opleidingen van richtgraad 2, 3 en 4 geldt er 
verminderd inschrijvingsgeld van 0,60 euro per lestijd.
Cursisten die aan bepaalde voorwaarden voldoen hebben recht op een gehele (0 euro 
per lestijd) of gedeeltelijke (0,30 per lestijd) vrijstelling van inschrijvingsgeld. Deze 
vrijstellingscategorieën zijn decretaal bepaald. 
Er geldt een verhoogd inschrijvingsgeld vanaf de vierde inschrijving voor dezelfde 
module binnen een periode van zes schooljaren. Dan betaalt de cursist 3 euro per 
lestijd. De volledig vrijgestelde cursist betaalt dan 1,50 euro per lestijd.
2. In bijlage vindt de Vlaamse volksvertegenwoordiger het aantal inschrijvingen in de 
basiseducatie vanaf het schooljaar 2018-2019. De inschrijvingen voor het schooljaar 
2022-2023 kan ik nog niet meegeven omdat deze nog verwerkt worden en niet 
definitief zijn. We kiezen hier expliciet voor het tonen van het aantal inschrijvingen en 
niet het aantal cursisten. Een cursist kan zich immers voor meerdere modules binnen 
de basiseducatie inschrijven. De inschrijvingsgelden die een cursist moet betalen 
hangen af van de situatie van de cursist op het moment van inschrijven. 
BIJLAGE
Overzicht
