title: Spitsstrook E19 Kleine Bareel - Sint-Job-in-'t-Goor - Gebruik
thema: Mobiliteit en Verkeer
pdf link: https://docs.vlaamsparlement.be/pfile?id=2045931
thema link: https://www.vlaamsparlement.be/parlementaire-documenten/schriftelijke-vragen/1800595
SCHRIFTELIJKE VRAAG
nr. 612
van KATRIEN SCHRYVERS
datum: 2 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Spitsstrook E19 Kleine Bareel - Sint-Job-in-'t-Goor  -  Gebruik
Sinds de zomer van 2014 kan het verkeer op de E19 tussen Kleine Bareel en Sint-Job-in-
’t-Goor tijdens drukke momenten over de pechstrook rijden. Door middel van variabele 
rijstrooksignalisatieborden wordt die zogenaamde spitsstrook in normale omstandigheden 
op weekdagen opengesteld van 14 tot 20 uur en op vrijdagen vanaf 12 uur. Als de 
verkeersdrukte of de omstandigheden (ongeval, werken enzovoort) het vereisen, kan het 
Vlaams Verkeerscentrum de spitsstrook ook op andere momenten openstellen.
In antwoord op eerdere schriftelijke vragen (meest recent nr. 730 van 3 februari 2023) 
verkreeg ik cijfers over hoe vaak de spitsstrook Kleine Bareel - Sint-Job-in-'t-Goor geopend 
was de voorbije jaren.
1. Hoe vaak werd de spitsstrook op de E19 tussen Kleine Bareel en Sint-Job-in-’t-Goor in 
2023 opengesteld buiten de vooropgestelde tijdkaders? Om welke redenen gebeurde 
dat telkens?
2. Hoe vaak bleef de spitsstrook in 2023 toch dicht tijdens de vooropgestelde tijdkaders? 
Om welke reden?
3. Hoe verhouden die cijfers zich tot de voorgaande jaren? Welke verklaring ziet de 
minister daarvoor?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 612 van 2 februari 2024
van KATRIEN SCHRYVERS
1-2.De spitsstrook op de E19 wordt in normale omstandigheden opengesteld op 
werkdagen tussen 14u en 20u (maandag tot donderdag) of tussen 12u en 20u 
(vrijdag). Het Verkeerscentrum kan daarvan afwijken, wanneer de omstandigheden 
dat vereisen. Onderstaande tabel laat zien hoe vaak dat het geval was voor het jaar 
2023 en om welke redenen. 
2023
Oorzaken afwijking van normale openings- of sluitingsuur spitsstrook 
E19 (aantal dagen)
Te vroeg open Drukte na ongeval 2
Ongeval/obstakel 5
Drukte: algemene drukte 21
Som 28
Te vroeg gesloten Defect/obstakel: op spitsstrook 1
Som 1
Te laat open Ongeval/obstakel 5
Som 5
Open op ander tijdstip 
(*)Ongeval 4
Drukte 17
Wegenwerken 2
Som 23
TOTAAL 57
(*) Het ging steeds om openstellingen tijdens het weekend.
3. Het aantal afwijkende openstellingen is gestegen naar 57 t.o.v. 45 in 2022. Het 
grootste aandeel daarin vormen de vervroegde openingen t.g.v. druk verkeer (21 t.o.v. 
12 in 2022). 
