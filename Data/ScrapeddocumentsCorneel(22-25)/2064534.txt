title: Arbeidskaarten - Controle
thema: Werk
pdf link: https://docs.vlaamsparlement.be/pfile?id=2064534
thema link: https://www.vlaamsparlement.be/parlementaire-documenten/schriftelijke-vragen/1824216
SCHRIFTELIJKE VRAAG
nr. 417
van ROBRECHT BOTHUYNE
datum: 29 april 2024
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Arbeidskaarten  -  Controle
Een toelating tot arbeid wordt sinds de inwerkingtreding van het besluit van de Vlaamse 
Regering (BVR) van 7 december 2018 houdende uitvoering van de wet van 30 april 1999 
betreffende de tewerkstelling van buitenlandse werknemers ingetrokken conform artikel 
13 van dat BVR.
1. Arbeidskaarten kunnen worden ingetrokken wanneer de arbeidsvergunning van de 
werkgever door wie de werknemer wordt tewerkgesteld, wordt ingetrokken. 
Hoeveel werkvergunningen werden er in 2023 ingetrokken? Graag opsplitsing naar:
a) provincie;
b) administratieve intrekkingen en sanctionerende intrekkingen;
c) gender;
d) nationaliteit;
e) land van herkomst; 
f) leeftijd.
2. Hoeveel controles werden er per sector in 2023 uitgevoerd?
3. Wat de controles betreft:
a) Hoeveel waarschuwingen werden er in 2023 gegeven? Graag totaalaantal en 
opsplitsing naar:
i. provincie;
ii. gender;
iii. nationaliteit;
iv. land van herkomst;
v. leeftijd.
b) Wat waren de redenen van de gegeven waarschuwingen? Graag de top vijf van 
redenen.
c) Hoeveel pro justitia’s werden bij de controles opgesteld? Graag een overzicht voor 
2023 en opsplitsing naar:
i. provincie;
ii. gender;
iii. nationaliteit;
iv. land van herkomst;
v. leeftijd.
d) Wat waren de redenen van de pro justitia’s? Graag de top vijf.
4. Wat zijn de conclusies die uit de verschillende controles in 2023 kunnen worden 
getrokken?
5. Wat is de te onderkennen evolutie sinds 2020 (coronajaar toen het aantal controles 
ernstig daalde) inzake de controles?
6. Wat zijn de totale kosten per jaar verbonden aan de jaarlijkse controles op de 
tewerkstelling van buitenlandse werknemers uitgedrukt in het aantal en de kostprijs 
van de voltijdsequivalenten (vte’s)?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 417 van 29 april 2024
van ROBRECHT BOTHUYNE
1. In 2023 werden er in totaal 1.442 toelatingen tot arbeid ingetrokken. Daarvan was het 
overgrote deel, met name 1.330 in totaal, een intrekking omwille van een voortijdige 
stopzetting van de tewerkstelling. Slechts een klein deel van de intrekkingen, met 
name 112, hadden betrekking op vastgestelde inbreuken inzake de tewerkstelling van 
buitenlandse werknemers.
Een opsplitsing naar nationaliteit van de werknemers, alsook de tweedeling tussen 
intrekkingen wegens inbreuk en stopzetting en een opdeling naar provincie (van 
tewerkstelling) vindt de volksvertegenwoordiger in bijlage.
De gevraagde opdeling naar gender en leeftijd geef ik niet op, daar dit teveel inbreekt 
in de persoonlijke levenssfeer van de betrokken werknemers.
2. In 2023 werden 1865 controles op de tewerkstelling van buitenlandse werknemers 
uitgevoerd door de Vlaamse sociale inspectie. 
Hieronder wordt de top 10 weergegeven van sectoren waarin de meeste controles 
plaatsvonden. Niet van alle controles is de sector gekend, onderstaande gegevens 
betreffen dan ook een extrapolatie van de beschikbare data. 
Top 10 gecontroleerde sectoren % controles per sector
Bouw 21%
Transport 13%
Horeca 13%
Detailhandel (excl. motorvoertuigen) 7%
Particuliere huishoudens 5%
Land-, tuinbouw en visserij 5%
Onderhoud en reparatie van 
motorvoertuigen4%
Vervaardiging van voedingsmiddelen 4%
Groothandel (excl. motorvoertuigen) 4%
Vervaardiging van overige producten 
en industrie4%
Andere 20%
3. a) De Vlaamse sociale inspectie stelde 85 waarschuwingen op. 
Er is geen data beschikbaar om een verdere opsplitsing naar provincie, gender, 
nationaliteit, land van herkomst en leeftijd mogelijk te maken.
b) Hieronder wordt de top 5 getoond van redenen waarom een waarschuwing werd 
gegeven. Een waarschuwing kan meerdere inbreuken bevatten.
Top 5 reden waarschuwing 2023
Voorwaarden arbeidsvergunning niet respecteren 33
Tewerkstelling zonder toelating tot arbeid 18
Gegevens verblijfsvergunning niet bijhouden 16
Illegale tewerkstelling 10
Weigerings- en intrekkingsgronden 7
c) De Vlaamse sociale inspectie stelde 129 pro justitia’s op in 2023. 
Er is geen data beschikbaar om een verdere opsplitsing naar provincie, gender, 
nationaliteit, land van herkomst en leeftijd mogelijk te maken.
d) Hieronder wordt de top 5 getoond van redenen waarom een pro justitia werd 
gegeven. Een pro justitia kan meerdere inbreuken bevatten.
Top 5 reden Pro Justitia 2023
Tewerkstelling zonder geldig verblijf 95
Tewerkstelling zonder toelating tot arbeid 25
Niet vooraf nagaan geldige verblijfsvergunning 24
Voorwaarden arbeidsvergunning niet respecteren 22
Gegevens verblijfsvergunning niet bijhouden 17
4. De Vlaamse sociale inspectie spoort misbruiken op en stelt het openbaar ministerie 
hiervan in kennis via een pro justitia. Anderzijds werkt zij ook preventief en maant zij 
werkgevers aan hen in regel te stellen via waarschuwingen. De Vlaamse sociale 
inspectie voert haar toezichtstaken uit in alle sectoren maar is prominenter aanwezig 
in die sectoren die meer fraudegevoelig zijn.
5. Om de evolutie te kennen worden hieronder een aantal kerncijfers weergeven sinds 
2020:
 2020 2021 2022 2023
Aantal inspecties 1080 721 1185 1865
Aantal inbreuken 212 224 174 345
Aantal PJ's 92 108 78 129
Aantal waarschuwingen 48 43 53 85
Het aantal uitgevoerde controles lag opmerkelijk hoger in 2023. Hiervoor zijn 2 
verklaringen. Ten eerste besliste de Vlaamse Regering in 2022 om de Vlaamse sociale 
inspectie te versterken met extra inspecteurs. Deze nieuwe inspecteurs moesten eerst 
worden geworven en daarna opgeleid. Pas in 2023 is het effect van die extra 
aanwervingen dus duidelijk zichtbaar. Daarnaast zet de inspectie meer in op 
administratieve controles. Zo’n controles vergen minder tijd dan reguliere inspecties 
waardoor er meer controles kunnen worden uitgevoerd met hetzelfde aantal 
inspecteurs.  
6. Voor de berekening van de totale kostprijs werd rekening gehouden met de totale 
loonkost en het woon-werkverkeer. Voor de gemiddelde kostprijs per VTE te bekomen 
werden naast de functie van inspecteur ook de andere functies meegenomen in de 
berekening, zoals die van de administratieve ondersteuners en de leidinggevenden. Er 
werd in totaal 17,9 VTE ingezet voor het uitvoeren van de controles op de 
tewerkstelling van buitenlandse werknemers wat overeenstemt met een totale kost 
van 1.506.890,78 euro
BIJLAGE
Intrekkingen van toelatingen tot arbeid 2023
