title: Onderwijs - Overuren
thema: Onderwijs en Vorming
pdf link: https://docs.vlaamsparlement.be/pfile?id=2028232
thema link: https://www.vlaamsparlement.be/parlementaire-documenten/schriftelijke-vragen/1791449
SCHRIFTELIJKE VRAAG
nr. 216
van ELISABETH MEULEMAN
datum: 21 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijs  -  Overuren
Uit een bevraging van het GO! bij het begin van dit schooljaar bleek dat het aantal 
openstaande vacatures in vergelijking met vorig jaar gedaald is. Scholen gaven ook aan 
dat ze openstaande vacatures oplossen binnen het bestaande team, door overuren te 
presteren.
Onderwijspersoneelsleden kunnen op twee manieren extra opdrachten aannemen. Ze 
kunnen zogenaamde plage-lestijden of -uren opnemen: dat zijn lestijden of -uren die een 
personeelslid boven het minimumaantal en onder het maximumaantal van een volledige 
opdracht presteert. In de meeste gevallen wordt een personeelslid daarvoor niet extra 
betaald, tenzij bijvoorbeeld wanneer de bijkomende opdracht het gevolg is van een 
vervanging. Daarnaast kunnen personeelsleden ook een bijkomende opdracht opnemen 
bovenop het maximum van de prestatienoemer. Dan is er sprake van overwerk. Voor 
overwerk wordt een personeelslid extra vergoed, tot maximaal 140%.
In zijn antwoord op eerdere vragen over dit onderwerp (o.a. van collega Karolien 
Grosemans) verwijst de minister naar de jaarrapporten van het Agentschap voor 
Onderwijsdiensten (AGODI). Het jaarrapport geeft informatie over cumulatie in 
voltijdsequivalenten (vteâ€™s), maar geeft geen inzicht in het aantal personen dat overwerk 
presteert. Graag wilde ik de beschikbare cijfers verder verfijnen.
1. Kan de minister een overzicht geven van het aantal personeelsleden die plage-lestijden 
of -uren opnemen, opgesplitst volgens ambt, onderwijsniveau (kleuter, lager en 
secundair onderwijs) en gewoon en buitengewoon onderwijs? Voor het secundair 
onderwijs graag een opsplitsing naar onderwijsvormen (aso, bso, kso, tso, dbso en 
OKAN).(OKAN: onthaalklas voor anderstalige nieuwkomers) Graag een overzicht per 
maand, vanaf september 2020 tot december 2023.
2. Kan de minister een overzicht geven van het aantal personeelsleden die vergoed 
worden voor overwerk opgesplitst volgens ambt, onderwijsniveau (kleuter, lager en 
secundair onderwijs) en gewoon en buitengewoon onderwijs? onderwijsvormen (aso, 
bso, kso, tso, dbso en OKAN). Kan de minister telkens ook aangeven welk percentage 
leerkrachten vergoed worden? Graag een overzicht per maand, vanaf september 2020 
tot december 2023.
a) Heeft de minister zicht op personeelsleden die meer dan 140% presteren? Zo ja, 
kan hij ook die gegevens delen?
b) Kan de minister telkens ook aangeven hoeveel plage-uren of lestijden opgenomen 
worden?
c) Kan de minister daarbij telkens ook aangeven hoeveel personeelsleden  plage-
uren of lestijden opnemen in het kader van een vervanging?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 216 van 21 december 2023
van ELISABETH MEULEMAN
Ik verwijs naar het jaarverslag van het Agentschap voor Onderwijsdiensten (AGODI). De 
gevraagde verfijning is, gezien de tijdsspanne waarin een schriftelijke vraag voorbereid 
moet worden, niet mogelijk.
