title: EU-voorzitterschapslabel - Toekenning
thema: Cultuur
Europese instellingen
pdf link: https://docs.vlaamsparlement.be/pfile?id=2016357
thema link: https://www.vlaamsparlement.be/parlementaire-documenten/schriftelijke-vragen/1780500
SCHRIFTELIJKE VRAAG
nr. 60 
van CATHY COUDYSER
datum: 17 november 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
EU-voorzitterschapslabel  -  Toekenning
In het antwoord op schriftelijke vraag nr. 254 van 28 april 2023 van collega Joosen las ik 
dat de administratie 105 kandidaturen heeft ontvangen voor het EU-voorzitterschapslabel. 
Deze kandidaturen betroffen zeer diverse evenementen vanuit uiteenlopende sectoren. 
Tijdens de gedachtewisseling over de rol van Vlaanderen tijdens het Belgische EU-
voorzitterschap op 26 september jl., bleek dat enkel evenementen uit een drietal 
categorieën (participatie, cultuur en ‘onder auspiciën van het EU-voorzitterschap’) in 
aanmerking zullen komen voor het label. In oktober 2023 zouden de kandidaten worden 
geïnformeerd. 
Daarnaast bleek uit het antwoord op de schriftelijke vraag van collega Joosen dat het de 
Belgische overheid is (i.e. de Groep Communicatie van de Task Force EU2024 en de intra-
Belgische Stuurgroep) die het voorzitterschapslabel uitreikt nadat de gemeenschappen hun 
shortlists hebben voorgedragen. Er moest dus eerst een intra-Belgisch overleg 
plaatsvinden vooraleer de labels toegekend konden worden.
1. Hoeveel van de 105 kandidaturen zullen uiteindelijk het label ontvangen? Kan de 
minister een overzicht geven van alle Vlaamse evenementen met inbegrip van naam 
event, naam organisator, datum event, locatie, beknopte eventomschrijving en link 
met EU/overkoepelende EU-voorzitterschapsthema’s?
2. Waarom kregen de andere kandidaturen uiteindelijk niet het voorzitterschapslabel 
toegekend?
3. Hoe ziet de intra-Belgische verdeling eruit? Hoeveel evenementen zullen het EU-
voorzitterschapslabel krijgen in respectievelijk Vlaanderen, Wallonië en Brussel?
4. Op welke manier zal de Vlaamse overheid de evenementen die het EU-
voorzitterschapslabel zullen ontvangen verder in de kijker zetten?
5. Hoe zal het voorzitterschapslabel er visueel uitzien?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 60 van 17 november 2023
van CATHY COUDYSER
1. Deze informatie is terug te vinden op https://www.vlaanderen.be/uw-
overheid/buitenlands-beleid/eu-beleid/eu-voorzitterschap/kalender/evenementen-
met-label-eu-voorzitterschap.
2. De kandiderende evenementen moesten voldoen aan bepaalde basisvoorwaarden:
- Datum: tijdens het Voorzitterschap;
- Publiek: openbaar (niet besloten of op uitnodiging);
- Organisator: culturele speler of middenveldorganisatie;
- Inhoud: belichting van culturele, historische, erfgoed- en/of sportieve tradities van 
Vlaanderen, van troeven op vlak van innovatie, technologie en wetenschap;
- Link met EU en/of thema’s van het Belgische EU-voorzitterschap. 
3. Op 5 december 2023 was de verdeling als volgt:
-TOTAAL: 179
oVlaanderen: 54/179
oDuitstalige Gemeenschap: 8/179
oFédération Wallonie-Bruxelles: 29/179
oBrussels Hoofdstedelijk Gewest: 28/179
oFederale overheid: 60/179
-Label Cultuur: 63 evenementen.
oVlaanderen: 25/63 (waarvan één samen met het Brussels Hoofdstedelijk Gewest)
oFédération Wallonie-Bruxelles: 13/63
oDuitstalige Gemeenschap: 3/63
oBrussels Hoofdstedelijk Gewest: 14/63 (waarvan één samen met de Vlaamse 
Gemeenschap)
oFederale Overheid: 9/63
-Label Participatie: 11 evenementen.
oVlaanderen: 3/11
oFédération Wallonie-Bruxelles: 2/11
oDuitstalige Gemeenschap: 1/11
oBrussels Hoofdstedelijk Gewest: 4/11
oFederale Overheid: 1/11
 
-Label ‘Onder auspiciën van het EU-voorzitterschap': 105 evenementen.
oVlaanderen: 26/105
oFédération Wallonie-Bruxelles: 14/105
oDuitstalige Gemeenschap: 4/105
oBrussels Hoofdstedelijk Gewest: 11/105
oFederale Overheid: 50/105
Opmerking: deze verdeling kan nog wijzigen in functie van finale aanpassingen.
4. De evenementen zullen zichtbaarheid krijgen op de Vlaamse website rond het EU-
voorzitterschap en op de relevante sociale media. 
5. Het voorzitterschapslabel is een afgeleide van het officiële Voorzitterschapslogo, dat 
onthuld is op 8 december 2023. 
