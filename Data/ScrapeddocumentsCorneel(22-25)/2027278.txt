title: Vlaamse sociale bescherming (VSB) - Dossiertaks
thema: Welzijn en Gezin
pdf link: https://docs.vlaamsparlement.be/pfile?id=2027278
thema link: https://www.vlaamsparlement.be/parlementaire-documenten/schriftelijke-vragen/1787021
SCHRIFTELIJKE VRAAG
nr. 143
van HANNES ANAF
datum: 12 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaamse sociale bescherming (VSB)  -  Dossiertaks
In 2021 voerde de Vlaamse Regering een hervorming door van de regelgeving in het kader 
van de Vlaamse sociale bescherming. Een groep middenveldorganisaties onder de noemer 
‘Iedereen Beschermd’ stapte naar het Grondwettelijk Hof tegen die hervorming. Op 20 juli 
2023 werd het arrest van het Hof gepubliceerd waarin staat dat enkele artikelen van het 
decreet tot wijziging van de regelgeving in het kader van de Vlaamse sociale bescherming 
worden vernietigd.
Het Grondwettelijk Hof vernietigde onder andere de regeling waarbij de dossiertaks van 
75 euro voor het indienen van een administratief beroep voor bepaalde groepen werd 
gehalveerd, terwijl die voor andere groepen werd kwijtgescholden. Rechthebbenden op 
een verhoogde tegemoetkoming in de ziekteverzekering betaalden een bedrag van 37,50 
euro voor een administratief beroep. Daarnaast worden zes categorieën van gebruikers 
vrijgesteld van de dossiertaks. Het Hof stelde vast dat deze twee categorieën gedeeltelijk 
overlappen, waardoor sommige personen die recht hebben op een verhoogde 
tegemoetkoming volledig worden vrijgesteld terwijl anderen slechts gedeeltelijk vrijgesteld 
worden. Het verschil van behandeling is volgens het Grondwettelijk Hof onevenredig en 
kan een onoverkomelijke drempel vormen voor een administratieve beroepsprocedure.
1. Wat is de stand van zaken betreffende de te nemen maatregelen om in regel te zijn 
met de uitspraak van het Grondwettelijk Hof?
2. Graag een oplijsting van het aantal zorgbehoevenden dat beroep heeft ingediend tegen 
de beslissing van een zorgkas over het zorgbudget voor zwaar zorgbehoevenden.
a) Hoeveel zorgbehoevenden hebben sinds de invoering van de dossiertaks (15 
augustus 2021) beroep ingediend (graag een opsplitsing per jaar)?
b) Hoeveel zorgbehoevenden moesten een dossiertaks betalen (graag een opsplitsing 
per categorie van betaalde dossiertaks, hoeveel betaalden 0 euro, 37,5 euro of 
volledig de 75 euro)?
c) Hoeveel zorgbehoevenden kregen de dossiertaks terugbetaald (graag een 
opsplitsing per categorie van betaalde dossiertaks)?
d) Hoeveel zorgbehoevenden kregen de dossiertaks niet terugbetaald en kunnen dus 
als inkomsten ingeboekt worden?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 143 van 12 december 2023
van HANNES ANAF
1. Vanaf de uitspraak van het arrest op 20 juli 2023 werd het nodige gedaan zodat geen 
enkel dossiertaks van 37,50 euro nog zou worden opgevraagd. De categorie van 
personen met een verhoogde tegemoetkoming werd dus, vanaf 20 juli 2023, 
gelijkgesteld aan de zes categorieën van gebruikers die vrijgesteld worden van de 
dossiertaks. 
Bovendien werd een procedure uitgewerkt voor de terugbetaling van de reeds betaalde 
dossiertaks van 37,50 euro. Het arrest van het Grondwettelijk Hof is gepubliceerd in 
het Belgisch Staatsblad op 10 november 2023. Sedert de publicatie van het arrest van 
20 juli 2023 hebben de burgers nog gedurende 6 maanden te tijd om terugbetaling te 
vragen. De zorgkassen hebben hun leden die een dossiertaks van 37,50 euro betaald 
hebben, en nog niet eerder een terugbetaling ontvingen, verwittigd, zodat zij tijdig de 
terugbetaling kunnen aanvragen. Die aanvragen worden maandelijks terugbetaald op 
het opgegeven rekeningnummer. Dit is momenteel dus lopende.
2. De oplijsting:
a) In 2021 dienden 1.940 personen een administratief beroep in, ongeveer 900 
personen deden dit na 15 augustus 2021. In 2022 dienden 1.833 personen een 
administratief beroep in. In 2023 dienden 1.417 personen een administratief beroep 
in. 
b) In 2021 dienden 761 personen een administratief beroep in waarvoor een 
dossiertaks moet betaald worden; 103 personen genoten een volledige vrijstelling, 
342 personen betaalden het verminderde bedrag en 316 betaalden het volledige 
bedrag. 
In 2022 dienden 1.825 personen een administratief beroep in waarvoor een 
dossiertaks moet betaald worden; 229 personen genoten een volledige vrijstelling, 
898 personen betaalden het verminderde bedrag en 698 betaalden het volledige 
bedrag. 
In 2023 dienden 1.380 personen een administratief beroep in waarvoor een 
dossiertaks moet betaald worden; 456 personen genoten een volledige vrijstelling, 
371 personen betaalden het verminderde bedrag en 553 betaalden het volledige 
bedrag. 
c) Reeds van voor het arrest van het Grondwettelijk Hof werd de dossiertaks 
terugbetaald bij een gegrond dossier. Dus enkel indien het dossier ongegrond werd 
beoordeeld, werd niet terugbetaald. De terugbetaling volgde in de maand na de 
beslissing. Sedert het arrest van het Grondwettelijk hof worden ook de 
terugbetalingen uitgevoerd voor de mensen die het verminderde bedrag betaalden 
en van wie het dossier als ongegrond werd afgewezen. Sedert de publicatie werden 
deze mensen ook verwittigd. Deze terugbetalingen zijn echter nog bezig en werden 
hier niet mee opgenomen.
In 2021 werd in 398 dossiers de dossiertaks terugbetaald. Het gaat om 206 keer 
het verminderd tarief en 192 dossiers met de volledige dossiertaks. 
In 2022 werd in 972 dossiers de dossiertaks terugbetaald. Het gaat om 510 keer 
het verminderd tarief en 462 dossiers met de volledige dossiertaks. 
In 2023 werd in 582 dossiers de dossiertaks terugbetaald. Het gaat om 204 keer 
het verminderd tarief en 378 dossiers met de volledige dossiertaks. 
d) Er wordt momenteel nog volop maandelijks terugbetaald. Er kan op dit moment 
niet gezegd worden hoeveel dossiertaks als inkomsten ingeboekt zal blijven. Wat 
wel zeker is, is dat de volledige dossiertaks voor de ongegronde dossiers als 
inkomen verworven zal blijven. Hierop heeft het arrest van het Grondwettelijk Hof 
geen invloed. In 2021 blijven dus 124 volledige dossiertaksen verworven, in 2022 
gaat het om 236 volledige dossiertaksen en in 2023 om 175 volledige dossiertaksen. 
In de dossiers waarin een verminderd tarief werd betaald, en die ongegrond werden 
verklaard, worden momenteel terugbetalingen doorgevoerd. Er kan op dit moment 
niet bepaald worden hoeveel dossiertaks als inkomsten kan ingeboekt worden. In 
het totaal gaat het hier om 136 dossiertaksen in 2021, 388 dossiertaksen in 2022 
en 167 dossiertaksen in 2023.
Schematische voorstelling:
dossiertaks Terugbetaald Ongegronde 
dossiersTotaal 
dossiersdossiers 
met evt.  
dossiertaks 0 37,5 75 totaal 37,5 75 37,5 75
2021 1940 761 103 342 316 398 206 192 136 124
2022 1833 1825 229 898 698 972 510 462 388 236
2023 1417 1380 456 371 553 582 204 378 167 175
