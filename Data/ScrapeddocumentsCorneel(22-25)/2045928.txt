title: Bevaarbare waterlopen arrondissement Gent - Waterbeheersing
thema: Natuur en Milieu
Openbare werken
pdf link: https://docs.vlaamsparlement.be/pfile?id=2045928
thema link: https://www.vlaamsparlement.be/parlementaire-documenten/schriftelijke-vragen/1800759
SCHRIFTELIJKE VRAAG
nr. 623
van STIJN DE ROO
datum: 2 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bevaarbare waterlopen arrondissement Gent  -  Waterbeheersing
De laatste jaren hebben we, ten gevolge van de klimaatwijzigingen, regelmatiger te 
kampen met extreme weersomstandigheden, zoals enerzijds uitzonderlijke droogte en 
anderzijds overvloedige regen met wateroverlast tot gevolg.
De aanhoudende regen in de eerste helft van november 2023 leidde tot waterellende in 
heel Vlaanderen. De Westhoek had te kampen met extreme wateroverlast. En tal van 
andere Vlaamse gemeenten hadden af te rekenen met ondergelopen straten, huizen en 
kelders.
Daarom blijft een goede waterafvoer noodzakelijk. Dat kan door baggeren en slibruimen 
van de waterlopen en door waterbeheersing. Ook de dijken dienen goed onderhouden te 
worden.
In mijn schriftelijke vraag nr. 117 van 26 oktober 2020 informeerde ik naar de werken die 
in 2018, 2019 en 2020 werden uitgevoerd op het vlak van waterbeheersing en welke 
initiatieven werden genomen op het vlak van waterberging in het arrondissement Gent. 
Ik stel deze vraag in opvolging van mijn schriftelijke vraag nr. 117 van 26 oktober 2020.
1. Welke werken zijn in 2021, 2022 en 2023 op het vlak van waterbeheersing in de ruime 
zin (dijkwerken, slibruimen, onderhoudswerken enzovoort) uitgevoerd aan de 
bevaarbare waterlopen in het arrondissement Gent? Graag de omschrijving en de 
kostprijs per bekken.
2. Welke initiatieven werden genomen in 2021, 2022 en 2023 op het vlak van 
waterberging?
3. Welke werken zullen nog aanbesteed en/of uitgevoerd worden in 2024? Graag de 
omschrijving en de kostprijs per bekken.
4. Welke werken zijn al gepland voor de volgende jaren? Graag met omschrijving.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 623 van 2 februari 2024 
van STIJN DE ROO
1-2. a) In bijlage 1 vindt u een overzicht van de uitgevoerde investeringswerken.
b) Volgende onderhoudswerken zijn uitgevoerd binnen het jaarlijkse onderhouds-
budget van district 1: 
2021: - Evergemsluis ruimen deurnissen : 67.246 euro
- Waterpeildaling in Gent: verwijderen van fietsen en andere 
obstakels in de waterweg: 7.062 euro
- Merelbekestuw droogzetten voor onderhoud en herstel: 127.753 
euro
- Brusselsepoortstuw: conservering tijdens de waterpeildaling: 
7.156euro
- K1, K2, E3: ruimen van de deurnissen: 6.542 euro
- Stuw B4 droogzetten t.b.v. onderhoud en herstel: 130.896 euro
- Grondduikers onder RoG bezinkbakken leegzuigen: 1.172 euro
2022: - Evergemsluis ruimen deurnissen: 123.888 euro
- Waterpeildaling in Gent: verwijderen van fietsen en andere 
obstakels in de waterweg: 12.664 euro
- Ringvaart om Gent: verwijderen autowrak : 1.543 euro
- E3 sluis stofzuigen t.b.v. de goede werking van de puntdeuren: 
3.818 euro
2023: - Evergemsluis ruimen deurnissen: 85.677 euro
- Waterpeildaling in Gent: verwijderen van fietsen en andere 
obstakels in de waterweg: 15.177 euro
- Plaatsing buispaal t.b.v. debietmeter voor een juiste interpretatie 
v/d waterhuishouding: 60.149 euro
- Merelbekestuw: plaatsen schotten t.b.v. een veilige optimalisatie 
(ATe): 15.872 euro
- Tolhuissluis: verwijderen slib: 72.685 euro
Wat betreft de Boven-Schelde werden de grootschalige werken op vlak van 
waterbeheersing (bouw nieuwe stuwen Asper, Oudenaarde en Kerkhove) 
uitgevoerd tussen 2004 en 2020, dus werken tussen 2021-2023 waren eerder 
beperkt:
- Breuksteenbestortingen in kader van oeverversterkingen: 623.845 euro voor 
de gehele Boven-Schelde
- Inspecties stuwen Asper en Oudenaarde (in kader van revisie mechanische en 
hydraulische onderdelen): 34.864 euro
- Herstel van door konijnen ondergraven oevers: 59.236 euro
In 2021, 2022 en 2023 werden in het kader van het Sigmaplan in het 
arrondissement Gent, op het vlak van waterbeheersing in de ruime zin, de hierna 
genoemde werken vastgelegd en uitgevoerd: Dijkwerken Melle: â‚¬ 104.072,07
3. a) In bijlage 2 vindt u een overzicht van de investeringswerken in uitvoering.
b) Volgende onderhoudswerken worden uitgevoerd in 2024 (recurrent binnen het 
jaarlijkse onderhoudsbudget van district 1):
- Evergemsluis: Ruimen van deurnissen: 100.000 euro
- Waterpeildaling in Gent: verwijderen van fietsen en andere obstakels in de 
waterweg: 15.000 euro
- Wat betreft de Boven-Schelde: Revisie mechanische en hydraulische 
onderdelen van de stuwen van Asper en Oudenaarde (kostprijs nog niet 
definitief vastgelegd)
4. a) Investeringswerken: zie vraag 3a. 
b) Volgende onderhoudswerken worden uitgevoerd in 2024 (recurrent binnen het 
jaarlijkse onderhoudsbudget van district 1):
- Evergemsluis: Ruimen van deurnissen
- Waterpeildaling in Gent: verwijderen van fietsen en andere obstakels in de 
waterweg
- Vrijmaken sluisdeuren Gentbruggesluis
- Wat betreft de Boven-Schelde: versterken van de oevers indien noodzakelijk
De volgende werken worden in het kader van het geactualiseerde Sigmaplan nog 
gepland in het arrondissement Gent:
- Aanleg van het ontpolderingsgebied t.h.v. de Zandwinningsput te Melle
- Dijkwerken Boven-Zeeschelde en bouw nieuwe waterkering te Heusden
- Oeveraanpassingen en oeververstevigingen Ringvaart Gent
BIJLAGEN
1.Overzicht uitgevoerde investeringswerken
2.Overzicht investeringswerken in uitvoering
