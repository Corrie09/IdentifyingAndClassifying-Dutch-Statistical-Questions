title: Drinkwatermaatschappijen - Gehanteerde tarieven
thema: Natuur en Milieu
pdf link: https://docs.vlaamsparlement.be/pfile?id=2060336
thema link: https://www.vlaamsparlement.be/parlementaire-documenten/schriftelijke-vragen/1813417
SCHRIFTELIJKE VRAAG
nr. 448
van MAXIM VEYS
datum: 15 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Drinkwatermaatschappijen  -  Gehanteerde tarieven
Met mijn schriftelijke vraag nr. 1215 van 7 juli 2021 vroeg ik een overzicht van de 
gehanteerde tarieven van de drinkwatermaatschappijen. Graag had ik een geactualiseerd 
overzicht gekregen met de meest recente stand van zaken.
1. Heeft de minister een volledig overzicht van de verschillende tarieven die de 
watermaatschappijen hanteren? Graag een overzicht sinds 2014, per onderdeel 
(levering, afvoering en zuivering water) per provincie en per watermaatschappij. 
2. Heeft de minister een overzicht van het aantal afsluitingen? Graag een overzicht sinds 
2014, per provincie en per watermaatschappij.  
3. Heeft de minister een overzicht van het aantal afbetalingsplannen? Graag een 
overzicht sinds 2014, per provincie en per watermaatschappij.
4. Welke initiatieven heeft de minister de voorbije jaren al genomen en zal zij nog nemen 
om die problematiek aan te pakken en te komen tot gelijke tarieven in elke 
watermaatschappij?
5. Graag een overzicht van het aantal huishoudens dat een beroep deed op het sociaal 
tarief voor drinkwater. Graag een overzicht per jaar sinds 2014, per provincie en per 
watermaatschappij.  
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 448 van 15 maart 2024
van MAXIM VEYS
1. De actuele tarieven die de integrale waterfactuur bepalen zijn terug te vinden op 
https://www.vmm.be/water/waterfactuur/prijzen-en-tarieven-gezinnen (gezinnen) en 
https://www.vmm.be/water/waterfactuur/bedrijven (bedrijven).
Als bijlage gaan de overzichten van de tarieven. Bijlage 1 bevat de tarieven voor 
huishoudens; bijlage 2 die voor niet-huishoudens. 
Voorafgaand aan 2016 kende de integrale waterfactuur nog geen over alle 
componenten uniforme tariefstructuur. Daarom worden in de bijlage geen cijfers van 
voor 2016 weergegeven.
Het laagste regioniveau waarop de tarieven die de integrale waterfactuur van een gezin 
kunnen verschillen is de gemeente. Daarom zijn de overzichten opgemaakt tot 
gemeenteniveau. 
De website van de Vlaamse Milieumaatschappij (VMM) bevat nog meer informatie die 
duiding geeft bij de opbouw van de waterfactuur. 
2. De VMM publiceert de gevraagde cijfers jaarlijks in het rapport ‘Statistieken Toepassing 
Algemeen Waterverkoopreglement’. Aanvullend aan dit rapport kan u de gevraagde 
cijfers ook per provincie en per gemeente raadplegen via de Excel-tabel die u als bijlage 
van het rapport eveneens kan terugvinden op de website van de VMM.
De rapporten van 2014-2022 kan u terugvinden via onderstaande links:
•https://www.vmm.be/publicaties/statistieken-toepassing-algemeen-
waterverkoopreglement-jaar-2014
•https://www.vmm.be/publicaties/statistieken-toepassing-algemeen-
waterverkoopreglement-2015
•https://www.vmm.be/publicaties/statistieken-toepassing-algemeen-
waterverkoopreglement-2016
•https://www.vmm.be/publicaties/statistieken-toepassing-algemeen-
waterverkoopreglement-2017
•https://www.vmm.be/publicaties/statistieken-toepassing-algemeen-
waterverkoopreglement-jaar-2018
•https://www.vmm.be/publicaties/statistieken-toepassing-algemeen-
waterverkoopreglement-2019
•https://www.vmm.be/publicaties/statistieken-toepassing-algemeen-
waterverkoopreglement-2020
•https://www.vmm.be/publicaties/statistieken-toepassing-algemeen-
waterverkoopreglement-2021
•https://www.vmm.be/publicaties/statistieken-toepassing-algemeen-
waterverkoopreglement-2022
De cijfers voor 2023 zijn nog niet beschikbaar.
3. Ik verwijs naar de rapporten vermeld onder vraag 2.
4. De verscheidenheid in tarieven tussen de verschillende watermaatschappijen en 
rioolbeheerders is het gevolg van de verschillen in kosten die onder meer het gevolg 
zijn van verschillende waterbronnen, verschillende noodzaak aan investeringen en de 
verschillende kenmerken van de distributiegebieden, wat verschillen in 
exploitatiekosten voor drinkwater- of rioolnetwerken veroorzaakt. 
De tarieven variëren inderdaad over Vlaanderen. De waterbedrijven kunnen hun 
tarieven evenwel niet vrij verhogen. Elke watermaatschappij beschikt voor de 
drinkwateractiviteit over een geconsulteerd, gereviseerd en door de vennoten en de 
Waterregulator goedgekeurd tariefplan. De VMM houdt toezicht op de tarieven voor de 
gemeentelijke en bovengemeentelijke sanering. De tariefregulering zet aan tot 
transparante, onderbouwde en voorspelbare tarieven. Een uniforme waterprijs over 
Vlaanderen is geen garantie voor een efficiënte watersector. Ik wil vooral inzetten op 
het verhogen van die efficiëntie om de vele uitdagingen die er zijn in watervoorziening 
en sanering effectief en degelijk aan te pakken. Ik zal als minister bevoegd voor water 
blijvend inzetten op de betaalbaarheid en billijkheid van de waterfactuur, met 
bijzondere aandacht voor de sociaal zwakkeren.
5. Als bijlage 3 gaat een overzicht van het aantal gezinnen waarvoor de 
drinkwatercomponent werd aangerekend aan sociaal tarief of waaraan een 
compensatie werd uitbetaald, per waterbedrijf, vanaf 2016 tot en met 2022. De VMM 
beschikt niet over deze data voorafgaand aan 2016; 2022 is het laatste jaar waarvoor 
data beschikbaar zijn.
BIJLAGEN
1.Tarieven integrale waterfactuur per component voor huishoudens 2016-2024
2.Tarieven integrale waterfactuur per component voor niet-huishoudens 2016-2024
3.Sociale correcties 2016-2022
