title: Geïntegreerd investeringsprogramma (GIP) 2024 - N49 Damme
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062297
thema link: https://www.vlaamsparlement.be/parlementaire-documenten/schriftelijke-vragen/1817532
SCHRIFTELIJKE VRAAG
nr. 812
van BERT MAERTENS
datum: 28 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N49 Damme
In het ontwerp GIP 2024 onder GIP-nummer 004419/01 werd het project ‘N49 fietstunnel 
Nonnendijk / onteigening’ opgenomen. Het Agentschap Wegen en Verkeer (AWV) 
reserveert een budget van 500.000 euro voor de uitvoering van deze werken.
1. Welke stappen werden al gezet in de voorbereiding van dit project? 
2. In welke timing en fasering is voorzien voor de uitvoering van het project? 
3. Wanneer vond het laatste overleg plaats en welke betrokken partners waren daarop 
aanwezig?
4. Om hoeveel onteigeningen gaat het?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 812 van 28 maart 2024
van BERT MAERTENS
In 2020 werd de projectnota voor een fietstunnel onder de N49 ter hoogte van Nonnendijk 
te Damme goedgekeurd (projectstuurgroep nr. 4 d.d. 9 september 2020). 
Op 23 oktober 2020, 10 februari 2021 en 22 september 2021 zaten het Agentschap Wegen 
en Verkeer (AWV) en de stad Damme samen met de eigenaars die voor het project 
onteigend zullen worden. Uit dat overleg kwam een compromisvoorstel tot stand dat het 
College van Burgemeester en Schepenen van de stad Damme goedkeurde op 6 oktober 
2023. Daarna werd de projectnota geactualiseerd en een laatste maal formeel voorgelegd 
aan de projectstuurgroep op 25 maart 2024, waar deze werd goedgekeurd. Parallel werden 
de nodige grondverwervingen geraamd. 
AWV zal nu op basis van die projectnota de projectnota onteigeningen opmaken en een 
voorlopig Ministerieel Besluit aanvragen op basis waarvan opdracht kan gegeven worden 
aan de afdeling Vastgoedtransacties om de onderhandelingen met de betrokken eigenaars 
op te starten. De akten zouden tegen het einde van 2024 verleden moeten worden. In 
totaal moeten 3 onteigeningen worden uitgevoerd voor een totale oppervlakte van ca. 
8.500m². 
Ondertussen werkt AWV samen met het studiebureau verder aan de 
omgevingsvergunningsaanvraag. Het laatste overleg over dat alles vond plaats op 25 
maart 2024. Op deze projectstuurgroep waren AWV, het departement MOW en de stad 
Damme (o.a. de burgemeester) aanwezig. De provincie West-Vlaanderen liet zich 
verontschuldigen. Zij verklaarden zich per mail akkoord met de inhoud van de 
geactualiseerde projectnota.  
