title: Inrichting picknickspots langs icoonfietsroutes West-Vlaanderen - Relancesteun Toerisme Vlaanderen
thema: Toerisme
pdf link: https://docs.vlaamsparlement.be/pfile?id=2019336
thema link: https://www.vlaamsparlement.be/parlementaire-documenten/schriftelijke-vragen/1780728
SCHRIFTELIJKE VRAAG
nr. 145
van CATHY COUDYSER
datum: 21 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Inrichting picknickspots langs icoonfietsroutes West-Vlaanderen  -  Relancesteun Toerisme 
Vlaanderen
In december 2022 raakte bekend dat Westtoer een relancesubsidie van 280.571 euro zou 
ontvangen voor de inrichting van belevingsvolle picknickplekken (met picknickkasten) op 
vier plekken langs de West-Vlaamse icoonfietsroutes: 
- een picknickplek in Nieuwpoort (Frontzate, Koolhofput, langs de Frontroute 14-18);
- een picknickplek in Kortrijk (Watervalstraat, in Preshoekbos, langs de Heuvelroute);
- een picknickplek in Brugge (Maleveld, langs de Kunststedenroute);
- een picknickplek in Zwevegem (Brucqstraat, interfluvium Schelde-Leie, langs de 
Heuvelroute).
De totale kostprijs van de realisatie van deze picknickspots is door Westtoer initieel begroot 
op 561.349 euro. 
Ik heb vernomen dat de realisatie van de picknickplaats in Zwevegem vertraging oploopt 
doordat er in het kader van de omgevingsvergunningsaanvraag bezwaren zijn ingediend 
en ook beroep is ingesteld tegen de toegekende omgevingsvergunning.
1. Kan de minister duiding geven over de stand van zaken van (de verschillende 
deelaspecten van) dit relancedossier? 
2. Welke timing werd initieel vooropgesteld voor de realisatie van deze vier individuele 
picknickspots en finale eindrealisatie van het project? 
3. Op welke nieuwe timing wordt gemikt voor de realisatie van de picknickplek in 
Zwevegem? Is het nog haalbaar om die picknickspot te realiseren tegen uiterlijk 2024 
(relancesubsidies moeten immers op uiterlijk 31 december 2024 besteed zijn)? 
4. Kon de initiële timing voor de drie andere picknickspots tot nu toe wel worden 
aangehouden? Zo niet, kan de minister verduidelijken waardoor de uitvoering van die 
projecten vertraging heeft opgelopen? Op welke nieuwe timing wordt op dit moment 
gemikt? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 145 van 21 november 2023
van CATHY COUDYSER
1.
•Nieuwpoort: De terreineigenaar geeft geen toestemming voor een picknickkast om 
extra vervuiling te vermijden. Het bleek na verdere bespreking met de projectcoach 
onmogelijk om hier een oplossing voor te vinden, dus deze picknickkast komt er 
niet. De overige werken starten in maart 2024 en de oplevering volgt diezelfde 
maand. 
•Brugge: Er blijkt een omgevingsvergunning nodig te zijn die eerder niet in de 
planning meegenomen was. Daardoor zal de picknickplek drie maanden later dan 
voorzien opgeleverd worden, te weten in juli 2024. De volgende stappen in de 
planning zijn:
ohet uitschrijven van de aanbestedingsprocedure (februari 2024);
ohet openstellen van de aanbestedingsprocedure (maart 2024);
ohet aanstellen van een aannemer (april 2024);
ode uitvoering van de werken (juni 2024), met geplande oplevering in juli 
2024.
•Kortrijk: Het Agentschap voor Natuur en Bos (ANB) gaf negatief advies voor een 
picknickkast om extra vervuiling op de site te vermijden. Volgende stappen op de 
planning zijn:
ohet indienen van de aanvraag voor de omgevingsvergunning (begin 
december gebeurd);
ohet uitschrijven van de aanbestedingsprocedure (februari 2024);
ohet openstellen van de aanbestedingsprocedure (maart 2024);
ohet aanstellen van een aannemer (april 2024);
ode uitvoering van de werken (juni 2024), met een geplande oplevering in 
juli 2024.
•Zwevegem: Er werd slechts 1 offerte ontvangen, maar die kon de jury niet 
overtuigen. Een nieuwe opdracht werd uitgeschreven en gegund op 12/09/2023. 
Volgende stappen zijn:
ode aanvraag van de omgevingsvergunning (februari 2024);
ode openstelling van het uitvoeringsdossier (februari 2024); 
ode toewijzing van de opdracht en de start van de werken (juli 2024) met 
een voorlopige oplevering (november 2024).
2.
•Nieuwpoort: 
oinitieel: maart 2024; 
ofinale eindrealisatie: maart 2024.
•Brugge: 
oinitieel: april 2024; 
ofinale eindrealisatie: juli 2024.
•Kortrijk: 
oinitieel: juli 2024; 
ofinale eindrealisatie: juli 2024.
•Zwevegem: 
oinitieel: oktober 2024; 
ofinale eindrealisatie: november 2024.
3. Er wordt momenteel gemikt op november 2024 voor de realisatie. Volgens de in 
november 2023 ingediende tijdslijn is dit binnen de vooropgestelde timing nog steeds 
mogelijk.
4.
•Nieuwpoort: timing is onveranderd.
•Brugge: verschuiving naar juli 2024 omdat er een omgevingsvergunning moet 
aangevraagd worden, waar die procedure bij aanvang niet als noodzakelijk werd 
beschouwd.
•Kortrijk: timing is onveranderd
•Zwevegem: verschuiving naar november 2024 omdat er slechts 1 offerte werd 
ingediend. De jury was niet overtuigd van deze offerte en dus werd de procedure 
overgedaan met een gunning op 12/09/2023.
