title: Secundair onderwijs - Leerlingen met vakvrijstellingen
thema: Onderwijs en Vorming
pdf link: https://docs.vlaamsparlement.be/pfile?id=2058678
thema link: https://www.vlaamsparlement.be/parlementaire-documenten/schriftelijke-vragen/1815611
SCHRIFTELIJKE VRAAG
nr. 363
van KATHLEEN KREKELS
datum: 22 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundair onderwijs  -  Leerlingen met vakvrijstellingen 
Deze legislatuur nam de minister enkele initiatieven die het leerlingen gemakkelijker 
moeten maken om op school te versnellen. Zo is het vanaf het schooljaar 2022-2023 
mogelijk om al op jongere leeftijd aan het lager of secundair onderwijs te beginnen, en 
kunnen leerlingen in het secundair onderwijs vrijstellingen krijgen voor vakken die ze al 
onder de knie hebben. Ten slotte is het voor die laatste groep ook mogelijk om een jaar 
over te slaan, waar dat eerder nog onmogelijk was. 
Ik zou graag meer inzage krijgen in de mogelijkheid van vakvrijstellingen in het secundair 
onderwijs.
Hoeveel leerlingen uit het gewoon secundair onderwijs kregen vanaf het schooljaar 2022-
2023 één of meer vakvrijstellingen? Over welke vakken gaat het? Graag een onderscheid 
naar:
- leeftijd;
- geslacht;
- onderwijskoepel;
- aso/tso/kso/bso.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 363 van 22 maart 2024
van KATHLEEN KREKELS 
Vrijstellingen van bepaalde onderdelen van het lesprogramma behoren tot de autonomie 
van de school. Ze worden individueel goedgekeurd door de klassenraad en schriftelijk 
vastgelegd en gemotiveerd in het leerlingendossier. Scholen registreren deze vrijstellingen 
niet in de databanken van mijn onderwijsadministratie. Het is dan ook niet mogelijk om 
het totaal aantal vakvrijstellingen te bepalen of ze verder op te splitsen naar de gevraagde 
parameters.
