title: Wapenschilden - Erkenning
thema: Cultuur
pdf link: https://docs.vlaamsparlement.be/pfile?id=2051312
thema link: https://www.vlaamsparlement.be/parlementaire-documenten/schriftelijke-vragen/1808751
SCHRIFTELIJKE VRAAG
nr. 162
van FILIP BRUSSELMANS
datum: 29 februari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wapenschilden  -  Erkenning
Begin 1998 keurde het Vlaams Parlement het decreet goed houdende vaststelling van het 
wapen van privépersonen en instellingen. Het uitvoeringsbesluit volgde op 17 juli 2000 
(Belgisch Staatsblad van 1 september 2000) en sindsdien biedt de Vlaamse Regering aan 
privépersonen en instellingen de mogelijkheid om officieel een wapen aan te nemen.
Graag had ik vernomen hoeveel privépersonen en instellingen tijdens deze legislatuur - 
graag opgesplitst per categorie en per jaar van 2019 tot en met 2023 - een beroep hebben 
gedaan op dat decreet om hun wapenschild officieel te laten erkennen. 
1. Werden er aanvragen onontvankelijk verklaard? Zo ja, hoeveel? 
2. Hoe lang duurt de gemiddelde erkenningsprocedure? 
3. Wat is daarvan de kostprijs (zowel voor de overheidsadministratie als de aanvrager)?
4. Wenst de minister dat beleid voort te zetten/dezelfde regeling verder aan te houden? 
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 162 van 29 februari 2024
van FILIP BRUSSELMANS
1-4.Het antwoord op deze vragen behoort tot de bevoegdheid tot de heer Matthias 
Diependaele, Vlaams minister van Financiën en Begroting, Wonen en Onroerend 
Erfgoed.
