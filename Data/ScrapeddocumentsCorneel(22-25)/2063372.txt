title: Luchthaven Wevelgem - Subsidiëring
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063372
thema link: https://www.vlaamsparlement.be/parlementaire-documenten/schriftelijke-vragen/1818054
 
SCHRIFTELIJKE VRAAG  
 
nr. 822 
van JEREMIE VANEECKHOUT  
datum: 4 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Luchthaven Wevelgem   -  Subsidiëring  
 
Het zogenaamde LOM/LEM -decreet (LOM: luchthavenontwikkelingsmaatschappij, LEM: 
luchthavenexploitatiemaatschappij) bepaalt in artikel 6 5: "De Vlaamse Regering kan 
tijdelijk, en uiterlijk tot 31 maart 2024, binnen de perken van de daartoe op de begroting 
beschikbare kredieten, een toelage toekennen aan de nv Internationale Luchthaven 
Kortrijk -Wevelgem tot dekking van de lasten die voortvloei en uit het verstrekken van de 
taken inzake veiligheid en beveiliging (inclusief brandweerdiensten). De Vlaamse Regering 
bepaalt de wijze van berekening, de p arameters en de betalingsmodaliteiten van deze 
toelage."  Die datum is ondertussen voorbij . 
 
Collega Maertens bevroeg de minister  in de commissievergadering van 21 maart 2024 over 
de subsidieovereenkomst van de Vlaamse Regering met de luchthaven. In haar antwoord 
stelde de minister : " ... is de administratie op dit ogenblik aan het bekijken om zo snel 
mogelijk een verlenging te kunnen geven van de bestaande subsidieovereenkomst om dan 
het een en ander te kunnen regulariseren. De bedoeling is alleszins nog dat we zo snel 
mogelijk een exploit ant vinden."  
 
1. Is de subsidiëring van de luchthaven tot dekking van de veiligheids - en 
beveiligingskosten daadwerkelijk gestopt op 1 april? Zo niet, hoe past dat binnen het 
decretale kader?  
 
2. Zullen de veiligheids - en beveiligingskosten nog deel uitmaken van de verlenging van 
de subsidieovereenkomst? Zo ja, hoe past dat binnen het decretale kader?  
 
3. Wat bedoelde de minister  in haar antwoord met “het een en ander regulariseren ”? 
Betekent dat een oprekken van de in het decreet bepaalde deadline in afwachting van 
het vinden van een LEM -partner?  
 
4. Hoe ziet de verder e planning eruit wat de subsidieovereenkomst en de zoektocht naar 
de LEM -partner  betreft ? 
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  822 van 4 april 2024  
van JEREMIE VANEECKHOUT  
 
 
 
1. Allereerst wil ik aangeven dat middels het decreet  d.d. 22 maart 2024  over de 
weginfrastructuur en het wegenbeleid en de waterinfrastructuur en het waterbeleid  
de bepaling in het LOM -LEM decreet waar u in uw vraagstelling naar verwijst werd 
gewijzigd. Met name werd artikel 65§4 als volgt gewijzigd:  
 
“De Vlaamse Regering kan zolang de nv Internationale Luchthaven Kortrijk -
Wevelgem belast is met de luchthavenexploitatie , binnen de perken van de daartoe 
op de begroting beschikbare kredieten, een toelage toekennen aan de nv 
Internationale Luchthaven Kortrijk -Wevelgem tot dekking van de lasten die 
voortvloeien uit het verstrekken van de taken inzake veiligheid en beveiligin g 
(inclusief brandweerdiensten). De Vlaamse Regering bepaalt de wijze van 
berekening, de parameters en de betalingsmodaliteiten van deze  toelage. ” 
 
Dit decreet werd op 20 maart 2024 aangenomen in de pl enaire vergadering van het 
Vlaams parlement, en op 22 maart 2024 bekrachtigd door de Vlaamse Regering.  
 
De subsidieovereenkomst liep tot 31 maart 2024 , waarna de continuïteit van de 
luchthavenexploitatie gegarandeerd  werd voor het tweede kwartaal 2024 middels 
een ad hoc subsidie die strekt tot dekking van  de kosten voor luchthaven beveiliging, 
luchtvaart veiligheid, luchthaven brandweer en luchtverkeersinformatie . 
 
2. Van zodra er meer duidelijkheid is over de beheersstructuur waarbinnen de 
Luchthaven Kortrijk -Wevelgem verder geëxploiteerd kan worden, zal er een nieuwe 
subsidieovereenkomst kunnen worden  gesloten.  
 
3. Ik verwijs naar mijn antwoord op de vorige vragen . Momenteel wordt er, in nauw 
overleg met de andere aandeelhouders van de NV ILKW, bekeken op welke wijze de 
beheersstructuur voor de Luchthaven Kortrijk -Wevelgem kan worden vormgegeven.  
 
4. Ik streef ernaar om zo spoedig mogelijk een princiepsbeslissing te kunnen nemen 
m.b.t. de toekomstige beheersstructuur van de Luchthaven Kortrijk -Wevelgem. 
Vervolgens moet dit uiteraard concreet uitgewerkt worden , waarbij alle juridische en 
vennootschapsrechtelijke stappen correct moeten worden gevolgd.  
