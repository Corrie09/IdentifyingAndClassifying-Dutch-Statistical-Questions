title: Referentiekader kinderopvang - Buitenspeelmogelijkheden
thema: Welzijn en Gezin
pdf link: https://docs.vlaamsparlement.be/pfile?id=2062862
thema link: https://www.vlaamsparlement.be/parlementaire-documenten/schriftelijke-vragen/1819233
SCHRIFTELIJKE VRAAG
nr. 337
van ILSE MALFROOT
datum: 16 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Referentiekader kinderopvang  -  Buitenspeelmogelijkheden
“Het referentiekader geeft meer inzicht in de vergunningsvoorwaarden voor kinderopvang 
en ondersteunt jou in de toepassing van deze voorwaarden”, zo staat te lezen op de 
website van Kind en Gezin.
Men vindt er een overzicht van alle artikelen die opgenomen zijn in het Vergunningsbesluit 
van 22 november 2013, een toelichting bij elk artikel en vragen en informatie die de lezer 
op weg helpen om zelf aan de slag te gaan. Als organisator denkt men kritisch na over hoe 
men zal voldoen aan de vergunningsvoorwaarden en aan de doelstellingen van die 
voorwaarden. De (niet-limitatieve) voorbeeldvragen helpen verder nadenken over de 
invulling van de eigen werking.
Zo stelt het referentiekader het volgende over de buitenspeelmogelijkheden:
1. Mag de organisator kinderopvang zelf het buitenspeelbeleid bepalen; hoe, wat, 
wanneer, wie, op basis van (weers)omstandigheden?
2. Hoe werd er over de toepassing van artikel 17 uit het referentiekader gecommuniceerd 
naar de sector?
3. In welke mate is het referentiekader ‘bindend’?
4. Geeft het referentiekader aanleiding tot tekorten? Graag meer toelichting.
5. Telt het referentiekader als ‘vigerende regelgeving’? Graag meer toelichting.
6. Hoe of aan de hand van welke parameters beoordeelt Zorginspectie de 
buitenspeelmogelijkheid? 

HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 337 van 16 april 2024
van ILSE MALFROOT
1.2. Een organisator kan zelf bepalen hoe hij zijn buitenspeelbeleid vormgeeft binnen de 
bepalingen van de regelgeving.
Om het belang van buiten spelen in de verf te zetten en om de kinderopvang te 
ondersteunen in het uitwerken van een buitenspeelbeleid werd in 2018 de campagne 
#buitenbabys gelanceerd. Op de website van Kind en Gezin (Buitenspelen in de 
opvang | Kind en Gezin) worden inspirerende voorbeelden en praktische tips 
aangereikt die een organisator kunnen helpen om zijn buitenspeelbeleid vorm te 
geven.
3. Enkel de regelgeving, zoals het Vergunningsbesluit van 22 november 2013, is 
bindend.
Het referentiekader bevat 3 kolommen: de eerste kolom bevat de regelgeving zelf; 
de tweede kolom bevat toelichting, om de tekst van de regelgeving wat nader uit te 
leggen, context te geven; de derde kolom bevat reflectievragen. 
4. Het referentiekader is louter een ondersteunend instrument. 
5. Zie vraag 3
6. Zorginspectie gaat na of en op welke manier de buitenspeelmogelijkheid 
tegemoetkomt aan de specifieke vereisten die er in art. 17 worden gesteld: 
voldoende, vlot en veilig bereikbaar, afgestemd op het aantal vergunde 
kinderopvangplaatsen en afgestemd op de leeftijd van de kinderen.
