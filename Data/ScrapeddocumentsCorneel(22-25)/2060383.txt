title: Nationale Parken en Landschapsparken - Investeringen door Toerisme Vlaanderen
thema: Toerisme
pdf link: https://docs.vlaamsparlement.be/pfile?id=2060383
thema link: https://www.vlaamsparlement.be/parlementaire-documenten/schriftelijke-vragen/1815275
SCHRIFTELIJKE VRAAG
nr. 464
van STEVE VANDENBERGHE
datum: 21 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Nationale Parken en Landschapsparken  -  Investeringen door Toerisme Vlaanderen
Op 13 oktober 2023 erkende de Vlaamse Regering 4 Nationale Parken en 5 
Landschapsparken.
1. Graag een overzicht van de begrote en reeds bestede middelen sinds het begin van 
deze legislatuur voor investeringen in de Vlaamse parken, vanuit Toerisme Vlaanderen.
2. Graag een overzicht van de bestede middelen per erkend Nationaal Park en per erkend 
Landschapspark sinds het begin van deze legislatuur.
3. Op basis van welke criteria worden de begrote middelen verdeeld over de verschillende 
erkende parken?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 464 van 21 maart 2024
van STEVE VANDENBERGHE
1.Landschapsparken
Park Project Subsidiebedrag
Vlaamse 
ArdennenRelanceproject: Boembekemolen (Gemeenten 
Brakel, Zottegem, Zwalm)€ 291.315
 Relanceproject: Servicepunt Kluisbos De 
Boskompanie Kluisbergen (Oost-Vlaanderen) € 59.904
Hart van 
HaspengouwRelanceproject: Sala belevingscentrum Graven 
van Loon (Stad Borgloon)€ 616.807
 Relanceproject: Haspengouw ontvangstplekken 
(Regionaal Landschap Haspengouw en Voeren)€ 178.200
Grenzeloos 
BocagelandOp weg naar het hoogste punt van Vlaanderen 
(Gemeente Voeren)€ 200.000
Nationale Parken
Park Project Subsidiebedrag
Hoge KempenRelanceproject: Nationaal Park top trails 
(Regionaal Landschap Kempen en Maasland) € 181.962
Toegangspoort Lieteberg (Gemeente Zutendaal) € 2.000.000
 Toegangspoort Bergerven-Neeroeteren
(Stad Maaseik)€ 1.000.000 
 Toegangspoort Thor Park (Stad Genk) € 1.800.000 
 Toegangspoort Kattevennen (Stad Genk) € 2.200.000 
 Toegangspoort Commanderij Gruitrode, 
Duinengordel (Gemeente Oudsbergen) € 3.000.000 
 Toegangspoort Station As (Gemeente As) € 985.662 
BoslandToegangspoort Bosland: House of Nature (Stad 
Lommel)€ 800.000
De hierboven vermelde projecten zijn allen investeringen die vallen onder het thema 
‘Vlaanderen Natuurlijk’ (via relance-oproep, apart Besluit van de Vlaamse Regering of 
Ministerieel Besluit). Het spreekt daarbij voor zich dat investeringen voorafgaand aan 
de erkenning van de Vlaamse parken door de Vlaamse Regering op 13 oktober 2023 
niet specifiek gebeurden vanuit een hoedanigheid als nationaal park of 
landschapspark; ook projecten in gebieden die geen erkenning kregen, werden en 
worden ondersteund vanuit het thema ‘Vlaanderen Natuurlijk’. Ik verwijs hiervoor ook 
naar mijn antwoord op deelvraag 3.
In het kader van de uitbreiding van het (bestaande) Nationaal Park Hoge Kempen 
werden in 2022 reeds middelen vrijgemaakt vanuit het relanceplan Vlaamse 
Veerkracht.  
Na de erkenning van het Nationaal Park Bosland keurde de Vlaamse Regering eind 
2023 ook een ondersteuning goed voor de realisatie van de toegangspoort House of 
Nature.  
Voor de overige Vlaamse Parken heb ik op de begroting van 2024 een budget van 4,85 
miljoen euro voorzien. Deze middelen zullen worden toegekend op basis van het recent 
goedgekeurde Besluit van de Vlaamse Regering tot bepaling van het subsidiekader 
voor de financiering van projecten ter bevordering van de toeristische ontsluiting en 
ontwikkeling van de Vlaamse Parken. Hiermee worden projecten beoogd in 7 parken 
(alle erkende parken m.u.v. Hoge Kempen en Bosland, gezien de middelen die al naar 
deze parken gingen in de periode 2022-2024). 
Naast deze specifieke investeringen in projecten draagt Toerisme Vlaanderen ook bij 
aan de basisfinanciering van de erkende Vlaamse Parken.
2. Zie vraag 1 (idem).
3.Relance-oproep Vlaanderen Natuurlijk:
De criteria zijn vervat in het Besluit van de Vlaamse Regering van 22 april 2022 tot 
vaststelling van de regels voor de relanceprojectoproep tot subsidiëring van 
toeristische projecten van Vlaamse Meesters, natuur en culinaire belevingen.
Art. 8.§ 1. Het relanceproject voldoet aan al de volgende criteria:1° het 
relanceproject draagt bij tot het thema en de verhaallijn;2° het relanceproject 
voldoet aan een van de volgende voorwaarden: a) het is een trekker of reden-om-
te-komen voor buitenlandse bezoekers binnen de verhaallijn Vlaamse Meesters, 
natuur of culinaire belevingen; b) het is een aanvulling van het bestaande aanbod 
aan beleving(en) rond de verhaallijn Vlaamse Meesters, natuur of culinaire 
belevingen en versterkt de internationale aantrekkingskracht van de verhaallijn 
als trekker of reden-om-te-komen;3° het relanceproject zet minstens op twee van 
de vier relancepijlers in;4° het relanceproject is maximaal toegankelijk voor 
personen met een beperking conform het rapport van het adviesbureau voor 
toegankelijkheid;5° het relanceproject besteedt maximaal aandacht aan 
familievriendelijkheid en de doelgroep jongeren, op het vlak van infrastructuur, 
communicatie, onthaal en beleving. Het relanceproject realiseert een van de 
volgende zaken:1° infrastructuur;2° digitale producten;3° een combinatie van 
infrastructuur en digitale producten.
(…)
§ 3. Het relanceproject voor de verhaallijn natuur realiseert een van de volgende 
zaken:1° inrichten van multifunctionele servicepunten, die aan al de volgende 
voorwaarden voldoen: a) het servicepunt is goed bereikbaar en gelegen op een 
strategische locatie zoals een start- of kruispunt van bestaande wandelroutes of 
langs een bestaand belevingselement langs die routes; b) het servicepunt bundelt 
aanwezige functies en troeven zoals maar niet beperkt tot de mogelijkheid tot eten 
en drinken, aanwezigheid van sanitair, aanwezigheid van parking of 
fietsenstalling; c) het servicepunt is zichtbaar, bekend, permanent toegankelijk en 
beschikbaar;2° inrichten van belevingsvolle pleisterplaatsen, die aan al de 
volgende voorwaarden voldoen: a) de pleisterplaats vormt een rustpunt langs de 
wandelroute, waar het aangenaam vertoeven is; b) de locatie van de pleisterplaats 
is gelegen op een of meer wandelroutes; c) de inrichting betreft originele, maar 
kleinschalige ingrepen, geïntegreerd in het landschap. Daarbij staat niet het 
landmarkgehalte, maar de beleving van natuur en landschap zelf centraal; d) de 
pleisterplaats maakt beperkte actieve belevingselementen mogelijk;3° aanbieden 
van kant-en-klare lokale landbouw- en streekproducten aan wandelaars, die aan 
al de volgende voorwaarden voldoen: a) de producten zijn onmiddellijk 
consumeerbaar, bij voorkeur binnen een samenwerking tussen meerdere 
aanbieders om tot een compleet aanbod te komen; b) de producten zijn op een 
vlotte manier te verkrijgen, niet beperkt door enge openingsuren, op een locatie 
op maximaal vijfhonderd meter van een wandelroute; c) als de producten te 
reserveren zijn, is dat mogelijk via een gemakkelijk vindbaar en vlot 
boekingssysteem;4° inrichten van onthaalpunten bij de boer, die aan de volgende 
voorwaarde voldoet: de landbouwer of lokale producent richt een zone of plaats 
in om wandelaars een gastvrij en belevingsvol onthaal te bieden;5° ontwikkelen 
van recreatieve vaarroutes, die aan de volgende voorwaarde voldoen: a) de 
vaarroute breidt het aanbod van waterbeleving uit waardoor de beleving op en 
langs het water wordt verhoogd; b) de vaarroute is recreatief voor niet-
gemotoriseerde vaartuigen zoals maar niet beperkt tot kajaks en kano's, met 
aandacht voor conflictvermijding, comfort en veiligheid.
(…)
§ 5. Het relanceproject voldoet aan de volgende geografische voorwaarden: (…) 
2° het relanceproject voor de verhaallijn natuur wordt gerealiseerd: a) op de 
wandelnetwerken en langeafstandswandelingen die aan al de volgende 
voorwaarden voldoen: 1) ze zijn gelegen op het grondgebied van het Vlaamse 
Gewest of van het tweetalig gebied Brussel-hoofdstad, 2) de projecten die inzetten 
op het aanbieden van kant-en-klare lokale landbouw- en streekproducten en de 
onthaalpunten bij de boer, vermeld in paragraaf 3, 4°, mogen tot op vijfhonderd 
meter van de voormelde wandelnetwerken en langeafstandswandelingen liggen; 
b) op de thematische lussen (korte afstand) die aan al de volgende voorwaarden 
voldoen: 1) ze zijn gelegen op het grondgebied van het Vlaamse Gewest of van 
het tweetalig gebied Brussel-hoofdstad;2) ze vormen een combinatie met andere 
thema's die past binnen de doelstellingen van deze relanceoproep.
(…)
Projecten via apart Ministerieel Besluit of Besluit van de Vlaamse Regering:
•De realisatie van een kwaliteitsvolle bezoekersbeleving die bijdraagt aan de 
doelstellingen uit de strategie 2030 voor het thema Vlaanderen Natuurlijk, meer 
specifiek: die bijdraagt aan de internationale reputatie van Vlaanderen als 
natuur- en landschapsbestemming en die de connectie met natuur en landschap 
bevordert.
•Bijdragen aan de toeristische ontwikkeling en ontsluiting van de Vlaamse 
Parken.
•Het naleven van de principes uit de visie ‘Reizen naar Morgen’.
•Streven naar maximale toegankelijkheid van het project voor personen met een 
beperking.
•Maximaal aandacht besteden aan de doelgroepen families en jongeren, op het 
vlak van infrastructuur, communicatie, onthaal en beleving.
Besluit van de Vlaamse Regering voor de financiering van projecten ter 
bevordering van de toeristische ontsluiting en ontwikkeling van de Vlaamse 
Parken:
Art. 3. Enkel projecten die aan de volgende voorwaarden voldoen, komen voor een 
subsidie in aanmerking:
1° het project heeft als doelstelling het bevorderen van de toeristische ontwikkeling 
of ontsluiting van het Vlaams Park;
2° het project omvat een verplicht onderdeel, meer bepaald het ontwikkelen en 
realiseren van een of meer natuur- en landschapsbelevingen, hieronder wordt 
verstaan het ontwikkelen en realiseren van concrete activiteiten of micro-
avonturen en/of belevingsvolle pleisterplaatsen die de natuur- en 
landschapsbeleving bevorderen, die het verhaal vertellen van de plek en zijn 
bewoners en die gelinkt zijn aan het DNA en de ‘unique selling proposition’ 
(USP) van het Vlaams Park alsook aan de doelgroepen, zoals bepaald in het 
masterplan van het Vlaams Park;
3° het project kan als optionele onderdelen omvatten: 
a) het voorzien van kwaliteitsvolle toeristisch-recreatieve infrastructuur om 
bezoekers gastvrij te ontvangen en te inspireren, onder de vorm van 
onthaalcentra, start- of servicepunten … en hiermee uitvoering geven aan 
de onthaalvisie zoals opgenomen in het masterplan van het Vlaams Park;
b) het voorzien in aanvullende en kwaliteitsvolle toeristisch-recreatieve 
infrastructuur om het park te ontsluiten via fietsen en wandelen, meer 
bepaald het optimaliseren (kwaliteitsvoller en beter beleefbaar maken) 
van de bestaande fiets- en wandelroutes, zoals bepaald in het masterplan 
in de zin van artikel 9 van het decreet van 9 juni 2023 houdende de 
Vlaamse Parken en algemene landschapszorg van het Vlaams Park;
4° het project heeft een duurtijd die uiterlijk loopt tot en met 2028;
5° het project streeft naar maximale toegankelijkheid voor personen met een 
beperking;
6° het project besteedt maximaal aandacht aan de doelgroep jongeren en aan 
de doelgroep families, op het vlak van infrastructuur, communicatie, onthaal 
en beleving; 
7° de principes van ‘Reizen naar Morgen’, zoals ook weergegeven in de 
beleidsnota Toerisme 2019-2024 van de minister worden in het project 
doorgetrokken;
8° projecten die de realisatie van infrastructuur omvatten, moeten gelokaliseerd 
zijn in of rondom het Vlaams Park, wat betekent binnen de perimeter of in het 
invloedsgebied van het Vlaams Park gelegen zijn, maar steeds gericht op de 
toeristische ontwikkeling of ontsluiting van het Vlaams Park;
9° bij grensoverschrijdende parken komen enkel projecten in aanmerking die 
gelokaliseerd zijn op het grondgebied van Vlaanderen en Brussel;
10° projecten die gelegen zijn in ruimtelijk kwetsbaar gebied, komen niet voor steun 
in aanmerking;
11° alle ingrepen moeten:
a) geïntegreerd zijn in de omgeving en mogen niet leiden tot verrommeling of 
landschapsvervuiling;
b) verharding vermijden of zo veel mogelijk beperken; en
c) bij voorkeur met duurzame en streekeigen materialen worden gerealiseerd.
