title: Departement Cultuur - Verscherpte controle op erkende vzw's naar aanleiding van berichtgeving over het Palestijns-Israëlisch conflict
thema: Cultuur
pdf link: https://docs.vlaamsparlement.be/pfile?id=2036478
thema link: https://www.vlaamsparlement.be/parlementaire-documenten/schriftelijke-vragen/1796360
SCHRIFTELIJKE VRAAG
nr. 118
van FILIP BRUSSELMANS
datum: 19 januari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Departement Cultuur  -  Verscherpte controle op erkende vzw’s naar aanleiding van 
berichtgeving over het Palestijns-Israëlisch conflict
Onlangs deelde de minister in de commissie Cultuur mee dat hij het departement Cultuur 
opdracht heeft gegeven om naar aanleiding van controversiële berichtgeving over het 
Palestijns-Israëlisch conflict een verscherpte controle op de berichtgeving van GetBasic 
vzw en Vrede vzw aan te houden en daarover maandelijks te rapporteren. Daarnaast zullen 
ook de andere binnen het decreet structureel erkende organisaties regelmatig gescreend 
worden. 
1. Wanneer vond de inspectie van beide vzw’s precies plaats? 
2. De minister gaf aan dat het departement zich bij de inspecties juridisch liet begeleiden. 
Werd voor die begeleiding een beroep gedaan op externe juristen? Zo ja, wie waren 
dat en tegen welke kostprijs? 
3. Is er een termijn vastgesteld voor de maandelijkse rapportering m.b.t. de twee vzw’s? 
Hoe lang zal die maatregel van kracht zijn? 
4. De minister gaf aan dat ook de andere, binnen het decreet structureel erkende 
organisaties, regelmatig gescreend zullen worden. 
Kan hij verduidelijken hoe dat precies zal gebeuren en met welke frequentie?
5. Kan de minister de integrale inspectieverslagen van die twee vzw’s  bezorgen  die voor 
hem de aanleiding waren om over te gaan tot deze maatregel? 
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 118 van 19 januari 2024
van FILIP BRUSSELMANS
1. De inspecties gingen door op 26 oktober 2023 (vzw GetBasic) en 22 november 2023 
(vzw Vrede). 
2. Voor deze begeleiding werd inderdaad beroep gedaan op externe juristen, namelijk het 
advocatenkantoor Eubelius. Deze opdracht was onderdeel van een lopende 
raamovereenkomst voor juridische ondersteuning uitgeschreven door het Agentschap 
Facilitair Bedrijf, bestek nr. 2021/HFB/VOPMB/80868. 
3. Er is geen eindtermijn vastgelegd voor de maandelijkse rapportering.
4. Het spreekt vanzelf dat mijn administratie –naast de door het decreet vastgelegde 
mijlpalen als de visitaties of nieuwe erkenningsperiodes- op de hoogte is van het reilen 
en zeilen binnen de sector van het sociaal-cultureel volwassenenwerk. Ik heb mijn 
administratie expliciet gevraagd –binnen het vigerende decretale kader- de vinger aan 
de pols te blijven houden. 
5. Deze inspectieverslagen vindt u hier als bijlage. 
BIJLAGEN
1.Inspectieverslag vzw GetBasic
2.Inspectieverslag vzw Vrede
