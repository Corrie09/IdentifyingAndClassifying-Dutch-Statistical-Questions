title: Tramnetwerken De Lijn - Winterplan
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022496
thema link: https://www.vlaamsparlement.be/parlementaire-documenten/schriftelijke-vragen/1784336
SCHRIFTELIJKE VRAAG
nr. 320
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Tramnetwerken De Lijn  -  Winterplan
Op donderdag 30 november 2023 bleken de winterse omstandigheden voor een van de 
zwaarste ochtendspitsen op de weg gezorgd te hebben. Niet enkel de automobilist kon zich 
verwachten aan zware vertragingen, maar ook de gebruiker van het Antwerpse tramnet 
wachtte een koude ochtend. Op het hele Antwerpse tramnet waren er storingen en 
vertragingen omdat het winterplan van De Lijn niet goed was uitgevoerd. Volgens De Lijn 
moeten ’s nachts wintertrams uitrijden om de sporen en bovenleidingen vriesvrij te maken, 
zodat de trams kunnen uitrijden. Volgens De Lijn was er een van de wintertrams defect en 
versperde die de weg van de andere trams, met alle gevolgen van dien.
1. Kan meer duiding gegeven worden over het voorval van 30 november 2023? Op welke 
manier zal er in de toekomst voor gezorgd worden dat een dergelijke hinder niet kan 
plaatsvinden?
2. Kan een overzicht gegeven worden van de hinder op het Antwerpse tramnet op de 
ochtend van 30 november 2023? Welke impact had het niet of laattijdig uitrijden van 
de wintertram op het netwerk?
3. Trams kunnen defect raken, maar dit spijtige voorval toont aan ofwel dat de voertuigen 
niet op voorhand getest werden (ondanks de waarschuwingen voor het barre weer en 
temperaturen onder 0°) of dat de infrastructuur in slechte staat is. Daarnaast lijkt het 
versperren van alle wintertrams door het uitvallen van één voertuig ook op een 
gebrekkige stallingscapaciteit. 
Graag de reactie van de minister op die bedenkingen.
4. Is het winterplan zowel voor het Antwerpse, het Gentse als het kusttramnet hetzelfde? 
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 320 van 1 december 2023
van ORRY VAN DE WAUWER
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen eind januari 2024.
