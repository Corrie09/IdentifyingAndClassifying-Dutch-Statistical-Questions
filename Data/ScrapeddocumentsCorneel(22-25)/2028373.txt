title: Projecten 'Natuur in je Buurt' - Subsidies (2)
thema: Natuur en Milieu
pdf link: https://docs.vlaamsparlement.be/pfile?id=2028373
thema link: https://www.vlaamsparlement.be/parlementaire-documenten/schriftelijke-vragen/1791439
SCHRIFTELIJKE VRAAG
nr. 204
van BRECHT WARNEZ
datum: 21 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Projecten 'Natuur in je Buurt'  -  Subsidies (2)
De jaarlijkse projectoproep Natuur in je Buurt moet ervoor zorgen dat er meer en betere 
natuurelementen te vinden zijn dicht bij de mensen. Het Agentschap voor Natuur en Bos 
(ANB) wil projecten ondersteunen die maatschappelijke noden invullen en daarbij 
meewerken aan een robuuste en veerkrachtige Vlaamse natuur en biodiversiteit. De 
beleidsnota van de minister omschrijft de projectoproep Natuur in je Buurt als een wijze 
waarop ingezet wordt op vergroening van bebouwde omgeving en waarmee kleinschalige 
natuur- en groenprojecten gestimuleerd worden.
Overheden, zoals lokale besturen, maar ook verenigingen, organisaties en 
zorgvoorzieningen die tot de Vlaamse deelstaatoverheid behoren, kunnen een project 
indienen en daarvoor subsidies krijgen. Projectvoorstellen konden worden ingediend tot en 
met 11 juni 2023. Het project moet aan enkele voorwaarden voldoen, zoals een netto-
toename van de groene oppervlakte of een verbetering van de natuurkwaliteit en de 
instandhouding ervan gedurende minstens 10 jaar.
Projectvoorstellen kunnen de vorm aannemen van een type A of een type B. 
Projectvoorstellen van het type A vragen een financiering tussen 15.000 euro en 100.000 
euro. Projectvoorstellen van het type B vragen een financiering van minimum 3000 en 
maximum 15.000 euro. Natuur in je Buurt financiert maximaal 75% van de 
projectbegroting.
In het antwoord op mijn schriftelijke vraag nr. 131 van 16 november 2023 gaf de minister 
aan dat er in 2023 60 projecten ingediend werden voor Natuur in je Buurt, waaronder 11 
projecten uit West-Vlaanderen.
Graag alle data in Excel ter beschikking stellen.
1. Aan hoeveel van de ingediende projecten werd een subsidie toegekend? 
2. Kan de minister een overzicht geven van de toegekende subsidiebedragen per project 
en per gemeente in West-Vlaanderen?
3. Is het mogelijk om voor de geselecteerde West-Vlaamse projecten een korte 
projectbeschrijving te geven?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 204 van 21 december 2023
van BRECHT WARNEZ
1. Er werden Vlaanderenbreed in het totaal 20 projecten gefinancierd via de oproep 
Natuur in je Buurt voor een totaalbedrag van 1.260.839,43 euro, waaronder 4 
projecten uit West-Vlaanderen voor een totaalbedrag van 266.199 euro.
2. Als bijlage gaat een overzicht van de ingediende projecten, met vermelding van het 
financieringsbedrag en de gemeente. In een apart tabblad vindt u eenzelfde overzicht 
van de projecten uit West-Vlaanderen.
3. De projectbeschrijving van de geselecteerde projecten is opgenomen in het Excel-
overzicht.
BIJLAGE
Overzicht en beschrijving van de geselecteerde projecten Natuur in je Buurt 2023
