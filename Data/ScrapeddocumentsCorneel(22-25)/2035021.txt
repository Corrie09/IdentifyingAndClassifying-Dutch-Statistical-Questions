title: Secundair onderwijs - Verandering van basisoptie of studierichting
thema: Onderwijs en Vorming
pdf link: https://docs.vlaamsparlement.be/pfile?id=2035021
thema link: https://www.vlaamsparlement.be/parlementaire-documenten/schriftelijke-vragen/1795515
SCHRIFTELIJKE VRAAG
nr. 257 
van HANNELORE GOEMAN
datum: 18 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundair onderwijs  -  Verandering van basisoptie of studierichting
Tijdens het schooljaar kunnen leerlingen van studierichting veranderen tot en met 15 
januari. Na deze datum is een gunstige beslissing van de toelatingsklassenraad vereist.
Graag de cijfers in Excel voor schooljaar 2022-2023.
1. Hoeveel leerlingen veranderen van basisoptie tijdens het schooljaar binnen de A-
stroom enerzijds en de B-stroom anderzijds. Graag aantallen en percentage.
2. Hoeveel leerlingen veranderen van studierichting tijdens het schooljaar, graag de 
gegevens per leerjaar en graad (aantallen en percentage):
a) binnen de doorstroomfinaliteit/algemeen secundair onderwijs (aso);
b) binnen de dubbele finaliteit/technisch secundair onderwijs (tso) en kunstsecundair 
onderwijs (kso);
c) binnen de arbeidsmarktfinaliteit/beroepssecundair onderwijs (bso);
d) tussen de doorstroomfinaliteit/aso en de dubbele finaliteit/tso en kso;
e) tussen de doorstroomfinaliteit/aso en de arbeidsmarktfinaliteit/bso;
f) tussen de dubbele finaliteit/tso en kso en de arbeidsmarktfinaliteit/bso? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 257 van 18 januari 2024
van HANNELORE GOEMAN
1. Onderstaande tabel geeft een overzicht van het aantal leerlingen dat in het 2de leerjaar 
van de 1ste graad veranderd is van basisoptie tijdens het schooljaar. Het totaal aantal 
leerlingen per schooljaar is bepaald o.b.v. de situatie op de eerste schooldag van 
februari.
 2022-2023
Stroom Aantal leerlingen dat veranderde van basisoptie Totaal aantal leerlingen
A-stroom 1.381 2,18% 61.314
B-stroom 721 4,80% 13.674
BRON: AGODI-databanken, geraadpleegd op 24/01/2024.
2. Tabblad 1 in de bijlage biedt een antwoord op deelvragen a, b en c. 
Tabblad 2 in de bijlage biedt een antwoord op deelvragen d, e en f. 
BIJLAGE
Overzicht
