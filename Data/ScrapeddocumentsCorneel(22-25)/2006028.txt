title: Personen met een handicap - Streefcijfer
thema: Vlaamse administratie
pdf link: https://docs.vlaamsparlement.be/pfile?id=2006028
thema link: https://www.vlaamsparlement.be/parlementaire-documenten/schriftelijke-vragen/1770058
SCHRIFTELIJKE VRAAG
nr. 35
van MARINO KEULEN
datum: 11 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Personen met een handicap  -  Streefcijfer
De arbeidsparticipatie van personen met een handicap ligt een heel stuk lager dan de 
tewerkstellingsgraad van de totale bevolking.
De Vlaamse overheid had vroeger een streefcijfer van 4,5% dat werd verlaagd naar 3%. 
Ook in de verschillende diversiteitsplannen die afgesloten worden met private sectoren 
worden altijd streefcijfers opgelegd. Het is dus aan de Vlaamse overheid om het goede 
voorbeeld te geven.
Alle tellingen van het algemene cijfer met betrekking tot de Vlaamse overheid geven weer 
dat we ons streefcijfer helemaal niet halen. Een aantal beleidsdomeinen zitten boven het 
cijfer van 3% maar slechts enkele boven het oude streefcijfer van 4,5%.
Het beschikbare overzicht schept geen duidelijkheid over de vraag of het gaat over het 
beleidsdomein en dus inclusief de extern verzelfstandigde agentschappen (EVA’s) of enkel 
over de departementen. Bovendien is het belangrijk om te zien hoe elk scoort.
1. Hoeveel bedroeg het cijfer van het aantal personen met een handicap voor elk van de 
verschillende administraties afzonderlijk die onder de bevoegdheid van de minister 
vallen en dit in absolute cijfers op 31 december 2022 alsook uitgedrukt in voltijds 
equivalenten?
2. Hoeveel bedroeg het cijfer van het aantal personen met een handicap voor elk van de 
verschillende administraties afzonderlijk die onder de bevoegdheid van de minister 
vallen en dit in absolute cijfers op 31 december 2022 alsook uitgedrukt in voltijds 
equivalenten?
Voor de administraties die het streefcijfer van 3% niet haalden: welke maatregelen 
werden de laatste twee jaren genomen om toch meer het streefcijfer te benaderen? 
Werden die maatregelen geëvalueerd en wat zijn de resultaten daarvan?
Deze vraag werd gesteld aan de ministers Jan Jambon (19), Hilde Crevits (39), Bart 
Somers (15), Ben Weyts (37), Zuhal Demir (35), Matthias Diependaele (12), Lydia Peeters 
(74), Benjamin Dalle (9), Jo Brouns (16)
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 35 van 11 oktober 2023
van MARINO KEULEN
Een gecoördineerd antwoord zal worden verstrekt door Gwendolyn Rutten, Viceminister-
president van de Vlaamse Regering en Vlaams minister van Binnenlands Bestuur, 
Bestuurszaken, Inburgering en Gelijke Kansen.
