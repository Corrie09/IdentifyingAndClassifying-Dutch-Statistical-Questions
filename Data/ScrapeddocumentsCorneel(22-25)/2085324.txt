title: Energiedelen - Stand van zaken
thema: Energie
pdf link: https://docs.vlaamsparlement.be/pfile?id=2085324
thema link: https://www.vlaamsparlement.be/parlementaire-documenten/schriftelijke-vragen/1836407
SCHRIFTELIJKE VRAAG
nr. 32
van PETER VAN ROMPUY
datum: 28 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Energiedelen  -  Stand van zaken
In stel deze vraag over energiedelen in opvolging van schriftelijke vraag nr. 16 van 28 
september 2023 aan toenmalig bevoegd minister Demir. 
1. Hoeveel aanmeldingen heeft Fluvius al ontvangen voor energiedelen binnen eenzelfde 
gebouw? Hoeveel energie werd zo al gedeeld?
a) Opdeling voor dezelfde eigenaar of voor andere personen.
b) Cijfers per maand.
c) Cijfers per provincie.
2. Hoeveel aanmeldingen heeft Fluvius al ontvangen voor energiedelen (niet in eenzelfde 
gebouw)? Hoeveel energie werd zo al gedeeld?
a) Opdeling voor dezelfde eigenaar of voor andere personen.
b) Opdeling voor eigenaars van dezelfde of een verschillende leverancier.
c) Cijfers per maand.
d) Cijfers per provincie.
3. Hoeveel aanmeldingen heeft Fluvius al ontvangen voor de oprichting van 
energiegemeenschappen? Hoeveel energie werd zo al gedeeld?
a) Cijfers per maand.
b) Cijfers per provincie.
c) Wat is de typologie van de betrokken partijen (overheid, kmo ...)?
d) Hoeveel afnemers zijn betrokken?
4. Hoe beoordeelt de minister de evolutie tot op vandaag?
5. Welke bijkomende initiatieven zal de minister nemen om het systeem te stimuleren?  
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 32 van 28 oktober 2024
van PETER VAN ROMPUY
1. Hieronder wordt een overzicht geboden van het aantal aanmeldingen en de hoeveelheid 
gedeelde energie voor energiedelen binnen eenzelfde gebouw.  
Totaal aantal aanmeldingen op 31 juli 2024:
•135 energiedeelgroepen voor energiedelen binnen eenzelfde gebouw (APP- 
delen)
•12 energiedeelgroep voor energie verkopen binnen eenzelfde gebouw (mogelijk 
sinds 1/04/2023) (APP- verkopen)
Deze cijfers zijn terug te vinden in de tabel in bijlage 1.   
Aanmeldingen per provincie:
% (deelnemende toegangspunten per provincie op totaal aantal 
toegangspunten voor energiedelen/verkopen binnen 1 
gebouw)
Status 31 juli 2024
Antwerpen 43%
Limburg 15%
Oost-Vlaanderen 26%
Vlaams-Brabant 6%
West-Vlaanderen 10%
2. Hieronder wordt een overzicht geboden van het aantal aanmeldingen en de hoeveelheid 
gedeelde energie voor energiedelen zelfde titularis en (meervoudige) persoon-aan-
persoon verkoop.  
Totaal aantal aanmeldingen op 31 juli 2024:
•2621 energiedeelgroepen energiedelen zelfde titularis (= 1 netgebruiker) (1NU)
•1272 energiedeelgroepen verkopen/delen tussen 2 verschillende netgebruikers 
(P2P)
•26 energiedeelgroepen verkopen/ delen tussen meerdere netgebruikers die 
verkopen aan eenzelfde afnemer (MP2P)
Deze cijfers zijn terug te vinden in de tabel in bijlage 2.    
Aanmeldingen per provincie (status 31 juli 2024):
% voor 1NU 
(deelnemende 
toegangspunten per 
provincie op totaal 
aantal 
toegangspunten voor 
energiedelen met 1 
netgebruiker)% voor P2P
(deelnemende 
toegangspunten per 
provincie op totaal 
aantal toegangspunten 
voor energiedelen 
tss 2 verschillende 
netgebruikers)% voor MPP
(deelnemende 
toegangspunten per 
provincie op totaal 
aantal 
toegangspunten 
voor meervoudige-
persoon-aan 
persoon-verkoop)
Antwerpen 19% 27% 13%
Limburg 9% 10% 8%
Oost-
Vlaanderen25% 30% 32%
Vlaams-Brabant 11% 16% 29%
West-
Vlaanderen36% 17% 18%
3. Hieronder wordt een overzicht geboden van het aantal aanmeldingen voor energiedelen 
en de hoeveelheid gedeelde energie bij energiegemeenschappen.  
Totaal aantal aanmeldingen (status 31 juli 2024):
•61 energiegemeenschappen van burgers (CEC)
•76 hernieuwbare energiegemeenschappen (REC)
Deze cijfers zijn terug te vinden in de tabel in bijlage 3.    
Aanmeldingen per provincie:
% voor CEC 
(energiegemeenschappe
n van burgers)
(deelnemende 
toegangspunten per 
provincie op totaal aantal 
toegangspunten voor 
energiedelen met 1 
netgebruiker)% voor REC (hernieuwbare 
energiegemeenschappen)
(deelnemende toegangspunten per 
provincie op totaal aantal 
toegangspunten voor energiedelen 
tss 2 verschillende netgebruikers)
Antwerpen 37% 31%
Limburg 7% 14%
Oost-Vlaanderen 30% 19%
Vlaams-Brabant 12% 11%
West-Vlaanderen 15% 25%
4. Ik beoordeel de evolutie van energiedelen, peer-to-peer handel en 
energiegemeenschappen als positief en stabiel. Hoewel de cijfers nog bescheiden zijn, 
heeft Vlaanderen vroegtijdig belangrijke stappen gezet, waarmee we Europees gezien 
voorop lopen in regelgeving en praktijkervaringen.
Deze ervaring biedt een solide basis van interesse en engagement. Het bevestigt de 
meerwaarde die er in bepaalde gevallen is voor particulieren en bedrijven. Mijn ambitie 
is om dit groeipotentieel te benutten en energiedelen verder uit te bouwen. Ik ben 
ervan overtuigd dat Vlaanderen hierin een voorbeeldrol kan blijven spelen en kan 
aantonen hoe energiedelen bijdraagt aan de energietransitie en sociale inclusie.
5. Om het systeem van energiedelen verder te stimuleren, zal ik de voorbereidingen 
treffen om het Vlaamse kader aan te passen. Dit doen we op basis van de opgedane 
leerervaringen en de nieuwe bepalingen van de Europese elektriciteitsmarktrichtlijn, 
die in mei 2024 werd gepubliceerd.
Mijn administratie heeft de evaluaties en rapporten van VREG, Fluvius, FEBEG, REScoop 
Vlaanderen, Flux50 en andere betrokken organisaties grondig geanalyseerd. Deze 
inzichten helpen ons om het Vlaamse kader verder te optimaliseren. Concreet zijn we 
in gesprek met de federale overheid en de andere gewesten om de aanrekening van 
het sociaal tarief te verduidelijken en de kosten van energieleveranciers bij 
energiedelen te onderzoeken.
Tegelijk bereiden we ons voor op de invoering van de nieuwe Europese regels voor 
energiedelen. Deze brengen aanzienlijke uitbreidingen van de mogelijkheden met zich 
mee. We zullen de Europese elektriciteitsmarktrichtlijn omzetten in de Vlaamse 
regelgeving, in overeenstemming met deze nieuwe bepalingen.
Na een periode van experimenteren en waardevolle ervaringen, streven we nu naar 
een goed doordacht model. We streven naar een gelijk speelveld voor alle betrokken 
marktspelers, waarbij de belangen en mogelijkheden van de consument centraal staan.
BIJLAGEN
1.Aantal aanmeldingen en de hoeveelheid gedeelde energie voor energiedelen (APP- 
delen) en energie verkopen (APP- verkopen) binnen eenzelfde gebouw
2.Aantal aanmeldingen en de hoeveelheid gedeelde energie voor energiedelen zelfde 
titularis (1NU), persoon-aan-persoon verkoop (P2P) en meervoudige persoon-aan-
persoon verkoop (MP2P)
3.Aantal aanmeldingen voor energiedelen en de hoeveelheid gedeelde energie bij 
hernieuwbare energiegemeenschappen (REC) en energiegemeenschappen van burgers 
(CEC)
