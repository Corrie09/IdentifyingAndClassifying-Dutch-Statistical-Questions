title: Flitspalen - IJking
thema: Mobiliteit en Verkeer
pdf link: https://docs.vlaamsparlement.be/pfile?id=2006458
thema link: https://www.vlaamsparlement.be/parlementaire-documenten/schriftelijke-vragen/1769956
SCHRIFTELIJKE VRAAG
nr. 72
van MARINO KEULEN
datum: 11 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Flitspalen  -  IJking 
In Vlaanderen staan heel wat flitspalen maar jaarlijks verminderen die omdat er steeds 
meer ingezet wordt op trajectcontroles.
Om een rechtsgeldige vaststelling te kunnen doen, moeten die meettoestellen om de twee 
jaar geijkt worden.
1. Hoeveel flitspalen stonden er in Vlaanderen in de afgelopen 5 jaar (opgesplitst per 
jaar)?
2. Hoeveel van de flitspalen die er nu nog staan, zijn niet in werking?
3. Wat zijn de vijf belangrijkste redenen van de niet-werking?
4. Hoeveel ijkingen werden er jaarlijks uitgevoerd en dat gedurende de laatste vijf jaren?
5. Hoeveel overtredingen werden jaarlijks vastgesteld gedurende de voorbije vijf jaren 
die niet geleid hebben tot een proces-verbaal (pv) omdat het toestel niet meer conform 
geijkt was?
6. Hoeveel pv’s werden jaarlijks gedurende de voorbije vijf jaren uitgeschreven die niet 
geïnd konden worden omdat de ijking niet in orde was?
7. Worden er veel afwijkingen vastgesteld op de tweejaarlijkse ijking? Wat zijn daarbij 
de marges?
8. Wordt het onderhoud van de flitspalen uitbesteed of doet het Agentschap Wegen en 
Verkeer (AWV) dat zelf? Als het uitbesteed wordt, hoe wordt er dan gecontroleerd of 
het onderhoud correct en frequent gebeurt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 72 van 11 oktober 2023
van MARINO KEULEN
1. Onderstaande tabel geeft een overzicht van het aantal flitspalen in Vlaanderen op de 
verschillende datums: 
01/2018 01/2019 01/2020 01/2021 01/2022 01/2023
Aantal 
flitspalen1358 1285 1269 1269 1264 1240
2. Momenteel zijn er 337 flitspalen uit dienst.
3. De belangrijkste redenen van het niet werken van de flitspalen zijn de volgende:
•flitspalen die uit dienst zijn ten gevolge problemen met de inductieve 
detectielussen;
•flitspalen die uit dienst zijn ten gevolge van een slechte staat van het wegdek of 
wegenwerken;
•flitspalen die omgebouwd zullen worden naar trajectcontroles;
•flitspalen die uit dienst zijn ten gevolge van schade door derden;
•diverse: alle overige problemen die niet in een van bovenstaande categorieën te 
catalogeren zijn.
4. Onderstaande tabel geeft een overzicht van het aantal ijkingen dat jaarlijks werd 
uitgevoerd: 
2018 2019 2020 2021 2022
uitgevoerde 
ijkingen250 179 174 156 174
5-6.Het Agentschap Wegen en Verkeer (AWV) beschikt niet over deze informatie, omdat 
dit een bevoegdheid van de politie betreft.
7. Er worden niet veel afwijkingen vastgesteld bij de tweejaarlijkse ijking van de 
flitscamera’s. Dit is te verklaren door het feit dat een defect toestel na herstelling in 
alle gevallen herijkt dient te worden. Hierdoor worden er in de praktijk bijna uitsluitend 
werkende camera’s aangeboden voor de tweejaarlijkse ijking. 
De concrete marges waaraan snelheidscamera's moeten voldoen, werden vastgelegd 
in het KB van 12 oktober 2010 - Koninklijk besluit betreffende de goedkeuring, de 
ijking en de installatie van de meettoestellen gebruikt om toezicht te houden op de 
naleving van de wet betreffende de politie over het wegverkeer en haar 
uitvoeringsbesluiten.
8. Het onderhoud van de flitspalen is via een openbare aanbesteding uitbesteed. De 
installaties worden jaarlijks onderhouden en deze rapporten worden door het AWV 
gecontroleerd. Daarnaast worden de installaties tweejaarlijks periodiek onderworpen 
aan een keuring om er zeker van te zijn dat alle installaties conform de regelgeving 
kunnen gebruikt worden door de politie.
