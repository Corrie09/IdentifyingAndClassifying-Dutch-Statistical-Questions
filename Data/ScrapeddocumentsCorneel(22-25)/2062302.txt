title: Lantis - Akkoord met btw-administratie over verlegde btw
thema: Financiën
Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062302
thema link: https://www.vlaamsparlement.be/parlementaire-documenten/schriftelijke-vragen/1815832
SCHRIFTELIJKE VRAAG
nr. 796
van PETER VAN ROMPUY
datum: 25 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Lantis  -  Akkoord met btw-administratie over verlegde btw
Lantis is als bouwheer van de Oosterweelverbinding en de daaraan gekoppelde projecten 
btw-plichtig. Lantis kan dus betaalde btw op inkomende facturen recupereren via 
ontvangen btw op de uitgaande facturen. 
De inkomsten van Lantis zijn pas vooropgesteld vanaf 2031 via tolheffing. Er is bijgevolg 
een akkoord met de centrale btw-administratie over een vorm van verlegde btw. In 
afwachting van die inkomsten en dus te recupereren btw, moet Lantis geen btw betalen 
op de inkomende facturen. De federale overheid zal die – door Lantis te betalen btw – later 
recupereren op de uitgaande facturen op de tolheffing.
1. Op welke delen van de werken heeft het akkoord met de btw-administratie betrekking?
a) Hoeveel btw moet Lantis door het akkoord met de btw-administratie niet meteen 
betalen? Graag cijfers per jaar.
b) Hoelang zal het duren vooraleer Lantis de te betalen btw via de tolheffing heeft 
doorgestort? Graag cijfers per jaar.
c) Wat bepaalt het akkoord over de te betalen btw vanaf 2031, dus op het moment 
dat er (tol)inkomsten zijn? Zal Lantis vanaf dat moment btw betalen op inkomende 
facturen? 
2. Over welke delen van de werken wacht Lantis op een ruling? 
a) Wanneer zal daarover duidelijkheid zijn? 
b) Als er een ruling komt: wat is de concrete financiële impact op bovenstaande 
cijfers over het huidige akkoord met de btw-administratie? 
c) Als de ruling er al is, dan ontvang ik graag de desbetreffende ruling. 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 796 van 25 maart 2024
van PETER VAN ROMPUY
1. Lantis heeft nog geen definitief akkoord over het al dan niet betalen van btw, maar 
past de vigerende wetgeving omtrent het verleggen van btw toe. Dit wordt toegepast 
op de Oosterweel(infrastructuur)werken, die via de tolgelden gefinancierd zullen 
worden. Voor de andere werken die samen met het Oosterweelproject worden 
uitgevoerd en die op een alternatieve manier gefinancierd worden, loopt momenteel 
een aanvraag tot ruling. Lantis heeft geen berekeningen gemaakt over eventuele 
hypothetische btw-afdrachten op de door haar gerealiseerde projecten.  
2. a) De aanvraag werd 2 jaar geleden ingediend bij de administratie en is nog in 
behandeling. 
b) Vooropgesteld dat de ruling wordt bekomen voor de Oosterweelinfrastrucuur-
werken, wordt de impact als volgt ingeschat:
- Ring Park West: 23 mio€
- Flankerende Beleid: 10 Mio€ (weliswaar afhankelijk van het verdere verloop 
van deze trajecten)
- Leefbaarheidsprojecten fase II: 107 Mio€
c) De ruling is nog niet afgehandeld en dus niet beschikbaar.
