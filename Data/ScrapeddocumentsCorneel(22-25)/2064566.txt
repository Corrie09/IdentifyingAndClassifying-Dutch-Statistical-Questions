title: Werkloosheid - Industriële sector
thema: Economie
Werk
pdf link: https://docs.vlaamsparlement.be/pfile?id=2064566
thema link: https://www.vlaamsparlement.be/parlementaire-documenten/schriftelijke-vragen/1824283
SCHRIFTELIJKE VRAAG
nr. 413
van ILSE MALFROOT
datum: 29 april 2024
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkloosheid  -  Industriële sector
De laatste arbeidsmarktcijfers van VDAB schetsen opnieuw een minder goed beeld van de 
arbeidsmarkt. Het aantal werkzoekenden staat op het hoogste aantal sinds 5 jaar. Met het 
wegvallen van Sappi en Vanhool verliest Vlaanderen al twee grote spelers. Ook andere 
berichten stemmen ons weinig positief.
1. De grootste verliezen bevinden zich in de industriële sector. Diverse bedrijven uit die 
sector kijken negatief naar de toekomst. 
Welke stappen wil de minister zetten om het vertrouwen in de industriële sector te 
verbeteren?
2. Welke initiatieven neemt de minister om ervoor te zorgen dat werknemers met 
tijdelijke werkloosheid uit de industriële sector hun competenties bijschaven? Graag 
een overzicht van de genomen initiatieven tussen 2019 en 2024.
3. Hoeveel Vlaamse burgers volgden al een gratis digitale opleiding via VDAB? Hoeveel 
van die gevolgde opleidingen zijn industriële opleidingen? Graag een overzicht van de 
gevolgde opleidingen tussen 2019 en 2024.
4. Met hoeveel procent daalde de tewerkstelling in de industriële sector in Vlaanderen 
tussen 2019 en 2024? Welke lessen trekt de minister uit de cijfers? Hoe wil de minister 
Vlaanderen opnieuw aantrekkelijk maken voor industriële bedrijven?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 413 van 29 april 2024
van ILSE MALFROOT
Geachte volksvertegenwoordiger, 
Deze schriftelijke vraag bevat exact dezelfde vragen als uw SV nr. 366 van 16 april 2024. 
Vermoedelijk gaat het hier om een per toeval dubbel ingediende vraag. Voor de 
volledigheid is hieronder nog eens het antwoord op SV nr. 366 te vinden, wat dus hetzelfde 
antwoord is op deze vraag (SV nr 413). 
1. VDAB neemt verschillende initiatieven om burgers te informeren en aan te moedigen 
om interesse te tonen in de industriële sectoren. Dit omvat het gebruik van een 
promotietrailer "Industrie", waar mensen kennismaken met diverse beroepen binnen 
de industrie, hoe VDAB hen hierin kan ondersteunen en welk pad ze kunnen volgen om 
het te bereiken. Ook worden zowel online als offline workshops georganiseerd om 
mensen vertrouwd te maken met specifieke industriële beroepen. 
Op de specifieke VDAB-deelsite “Werken in de industrie” zijn diverse hulpmiddelen 
beschikbaar om burgers te ondersteunen. Om een paar op te noemen: digitale 
informatiepakketten over industriële beroepen, beroepenfilms, aanbod aan 
opleidingen, virtueel kansspel "Industrie" ( https://kansstad.be/#/game/map),... 
Daarnaast worden jongeren aangemoedigd om interesse te tonen in de industrie via 
evenementen zoals de jaarlijkse Doedag in samenwerking met “Het Beroepenhuis”. 
VDAB neemt deel aan evenementen zoals "Nerdland" om een breed publiek te bereiken 
en te informeren over industriële mogelijkheden. 
Als laatste zijn er Job & OpleidingsPunten Industrie (J&OPI’s) opgezet, in samenwerking 
met de loopbaanfondsen van de vier industriële federaties die deel uitmaken van het 
industrieforum. Deze punten richten zich op het ontwikkelen van initiatieven om 
werkzoekenden te informeren over en te inspireren voor een loopbaan in de industrie.
2. Het uitgangspunt waaruit we vertrekken in Vlaanderen voor de benadering van tijdelijk 
werklozen is nog steeds dat we de periode van tijdelijke werkloosheid zoveel als 
mogelijk nuttig ingevuld willen zien in het kader van levenslang leren en het versterken 
van de loopbaan van de betrokken werknemers. Het sensibiliseren van tijdelijk 
werklozen, hen laten kennis maken met het aanbod van VDAB en hen stimuleren om 
hun competenties te versterken staat dus centraal.
VDAB doet dit onder meer via een communicatie per brief of e-mail naar tijdelijk 
werklozen over het aanbod, maar ook met een e-mail sequentie na inschrijving als 
tijdelijk werkloze, waarin de klant wegwijs wordt gemaakt in de mogelijkheden en o.m. 
geïnformeerd wordt over rechten en plichten. VDAB verstuurt daarnaast, in het kader 
van de opvolging van de inschrijfplicht, een gerichte communicatie over de 
inschrijfplicht.
Daarnaast doet VDAB ingeschreven tijdelijk werklozen een vrijblijvend aanbod om 
begeleid te worden door een partner binnen BWRW (Bemiddeling Werkzoekenden met 
Recente Werkervaring). Tijdelijk werklozen maken zo kennis met de mogelijkheden die 
VDAB hen biedt om o.m. competenties te versterken via online opleidingen, workshops, 
beroepsopleidingen,... en wie begeleiding wenst kan die ook krijgen. 
Om dit alles te ondersteunen en meer gedragenheid te creëren, wordt het aanbod dat 
VDAB voorziet voor tijdelijke werklozen ook gecommuniceerd naar de industriële 
federaties en hun loopbaanfondsen die in nauw contact staan met de bedrijven en 
werknemers om deze te sensibiliseren om in te gaan op het aanbod en hun 
competenties bij te schaven.   
3. Hieronder vindt u een tabel met het aantal burgers die een online opleiding hebben 
gevolgd via VDAB, per startjaar (2020-2023) en beroepencluster. Het aandeel burgers 
binnen de beroepencluster industrie bedroeg in 2023 rond 12%.
Bij dit cijfermateriaal is er wel een kanttekening:
a. Een burger kan meerdere online opleidingen starten in één jaar. Deze 
burgers worden uniek geteld per beroepencluster, waardoor het totaal niet 
gelijk is aan de som van de burgers per beroepencluster. 
b. Onze gestandaardiseerde rapportering over online opleidingen via VDAB is 
beschikbaar voor online cursussen die begonnen zijn vanaf 2020. 
De recentere cijfers van het eerste kwartaal van dit jaar zijn nog niet 
beschikbaar.
4. Mag ik de Vlaamse volksvertegenwoordiger er op wijzen dat de industriële 
tewerkstelling niet daalde, maar steeg tussen 2018 en 2023 met bijna 4%. Enkel in het 
coronajaar 2021 is er een tijdelijke terugval zichtbaar.  
Uitgesplitst naar de industriële sector zijn er wel duidelijke verschillen.
a. Tussen 2017 en 2023 steeg de tewerkstelling relatief het sterkst in de 
farmaceutische industrie (+32%), en daalde ze het sterkst in de vervaardiging van 
leer(producten) (-21%), zie 
https://provincies.incijfers.be/databank?workspace_guid=2784a4bf-2798-4079-
a191-0e957d31e29e voor meer details per industriële subsector.
b. In absolute cijfers kende de vervaardiging van voedingsmiddelen de sterkste 
stijging in arbeidsplaatsen tussen 2017 en 2023 (+6.026) en de vervaardiging van 
metalen in primaire vorm de grootste daling (-1.411), zie 
https://provincies.incijfers.be/databank?workspace_guide=18d76b8-7256-41aa-Startjaar 2020 2021 2022 2023
BeroepenclusterCursisten met 
gestarte online 
opleiding(en)Cursisten met 
gestarte online 
opleiding(en)Cursisten met 
gestarte online 
opleiding(en)Cursisten met 
gestarte online 
opleiding(en)
Algemene 
arbeidsmarktcompetenties20.263 17.612 13.881 16.598
Bouw en hout 6.459 4.112 3.978 5.814
Business support, retail en 
ICT46.127 37.955 29.635 33.987
Diensten aan personen en 
bedrijven2.268 1.743 1.457 1.945
Industrie 10.129 7.604 6.418 7.193
Transport en logistiek 7.385 6.951 5.398 6.586
Zorg en onderwijs 770 871 857 1.181
Onbekend 917 703 142 177
Totaal 71.429 60.760 49.282 57.764
9da0-00e80a207e21 voor meer details per subsector.
Evolutie loontrekkende tewerkstelling (aantal arbeidsplaatsen) in 
industrie in Vlaanderen
Bron: provincies in cijfers 
(https://provincies.incijfers.be/databank?workspace_guid=af40f2de-34aa-4f8d-
87be-7f486e1e9972)

