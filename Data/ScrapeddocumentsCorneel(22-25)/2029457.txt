title: Sociale woningen - Duurzame energie
thema: Energie
Wonen
pdf link: https://docs.vlaamsparlement.be/pfile?id=2029457
thema link: https://www.vlaamsparlement.be/parlementaire-documenten/schriftelijke-vragen/1789359
SCHRIFTELIJKE VRAAG
nr. 96
van ALLESSIA CLAES
datum: 15 december 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale woningen  -  Duurzame energie
Duurzame energie-installaties zoals zonnepanelen, zonneboilers en warmtepompen 
worden de laatste jaren in Vlaanderen populairder. Zulke installaties zijn goed voor het 
klimaat, maar zorgen ook voor een lagere energiefactuur voor de woning. Het is een ‘triple 
win’-situatie met voordelen voor huurder, verhuurder en het klimaat.
1. Hoeveel sociale woningen beschikken over een zonnepaneleninstallatie? Graag de 
cijfers van 2023.
a) Hoeveel woningen zijn met een slimme meter uitgerust?
b) Hoeveel woningen zijn met een terugdraaiende meter uitgerust?
c) Wat waren de gemiddelde investeringskosten?
2. Hoeveel sociale woningen beschikken over een zonneboiler?
a) Graag de cijfers van 2023.
b) Wat waren de gemiddelde investeringskosten?
3. Hoeveel sociale woningen beschikken over een warmtepomp?
a) Graag de cijfers van 2023.
b) Wat waren de gemiddelde investeringskosten?
4. Hoeveel sociale huisvestingsmaatschappijen (SHM’s) beschikken over woningen met 
zonnepanelen/zonneboiler/warmtepomp?
a) Graag de cijfers van 2023.
b) Graag een opsplitsing per provincie.
c) Hoeveel SHM’s beschikken over sociale woningen met een slimme meter?
d) Hoeveel SHM’s beschikken over sociale woningen met een terugdraaiende meter?
5. Hoeveel SHM’s plannen nog woningen met zonnepanelen/zonneboiler/warmtepomp? 
Graag een opsplitsing per provincie.
6. Wat is de impact van zonnepanelen op de energiekosten van de sociale huurder? Graag 
een gemiddelde en een opdeling beschermde/niet-beschermde afnemers.
7. Welke incentives zijn er voor SHM’s om te voorzien in hernieuwbare energie-
installaties?
a) Graag een overzicht van die incentives.
b) Welke middelen staan er tegenover die incentives?
c) Graag een jaarlijks overzicht over de benutting van de middelen die gereserveerd 
werden voor deze incentives.
8. Hoe evalueert de minister die cijfers? Zal hij in 2024 nog bijkomende initiatieven 
nemen daaromtrent?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 96 van 15 december 2023
van ALLESSIA CLAES
1. Wonen in Vlaanderen beschikt niet over precieze gegevens omtrent het type meter. Men 
mag er echter van uit gaan dat een deel van de in 2021 opgeleverde en alle in 2022 en 
2023 opgeleverde installaties werden uitgerust met een digitale meter. Momenteel 
beschikken 5.814 woningen over een PV-installatie (gegevens zoals ingegeven in het 
portaal Woningkenmerken dd. 1/12/2023).
Wonen in Vlaanderen houdt geen systematische prijsstatistieken bij van alle PV-
installaties uit de offertes. 
2. In 2023 werden nog slechts 31 woningen met een zonneboiler opgeleverd. Momenteel 
telt het patrimonium in totaal 9.885 woningen met zonneboiler. Onderstaande tabel 
geeft het aantal opgeleverde woningen met een zonneboiler per jaar volgens 
opleveringsdatum. Er is een duidelijke shift van de plaatsing van zonneboilers naar het 
voorzien van PV-installaties, wellicht te verklaren door een beperktere onderhoudslast 
voor de woonmaatschappij.
Wonen in Vlaanderen houdt geen systematische prijsstatistieken bij van alle 
zonneboilers-installaties uit de offertes. 
3. Onderstaande tabel geeft een overzicht van de aantallen en types warmtepompen per 
provincie.Bouwjaar A'PEN VL-BR W-VL O-VL LIMB VL-GW % PATR #WON PATR
< 2018 270 7 547 733 340 1.897 1,3% 150.222
2018 33 57 20 28 9 147 5,3% 2.797
2019 63 75 159 145 72 514 13,9% 3.705
2020 128 110 138 266 90 732 22,3% 3.287
2021 105 247 198 160 123 833 34,3% 2.431
2022 342 72 220 256 78 968 33,5% 2.889
2023 126 100 173 178 146 723 45,4% 1.593
Eindtotaal 1.067 668 1.455 1.766 858 5.814 3,5% 166.924Aantal woningen voorzien van PV-installatie volgens bouwjaar woning op 1/12/2023
Let wel: het bouwjaar van de woning komt niet ndz overeen met de plaatsing van de PV-installatie (bv. ASTER-project op bestaande woningen)
JaarVO A'PEN VL-BR W-VL O-VL LIMB VL-GW
< 2018 2.240 455 877 690 466 4.928
2018 607 220 136 187 122 1.272
2019 361 61 243 325 147 1.137
2020 577 255 236 171 95 1.334
2021 315 135 204 148 7 809
2022 180 18 34 109 33 374
2023 16 15 31
Eindtotaal 4.280 1.144 1.746 1.645 870 9.885Aantal woningen met zonneboiler - opleveringen per jaar op 1/12/2023
Bron: Woningkenmerken aantal verhuurde woningen op 1/12/2023
Momenteel zijn 1.514 verhuurde woningen uitgerust met een warmtepomp. Het aantal 
woningen met een warmtepomp zit duidelijk in de lift. Deze warmtepompen werden bij 
nieuwbouwwoningen als volgt gespreid in de tijd geplaatst: 27 in 2018, 32 in 2019, 103 
in 2020, 173 in 2021, 289 in 2022 en 382 in 2023. De resterende 500 warmtepompen 
komen voor in woningen met een bouwjaar voor 2018.
Voor de opleveringen in 2023 betreft het 24% van de woningen, waar dit tot voor 2019 
minder dan 1% was. Verwacht wordt dan ook dat dit aandeel de komende jaren verder 
zal toenemen. Ook het aantal VKF-subsidies voor het installeren van een warmtepomp 
bij renovatie of vervangingsbouw van sociale woningen neemt systematisch toe (zie 
vraag 7).
Wonen in Vlaanderen houdt geen systematische prijsstatistieken bij van alle warmte-
pompen uit de offertes. 
4. Het aantal sociale huisvestingsmaatschappijen kan door de vorming van nieuwe 
woonmaatschappijen niet langer vergeleken worden met de situatie in 2022. 
Daarom wordt gekeken naar de ligging van de woningen (gemeente) en het toekomstig 
werkingsgebied. Door de fusies en samenvoeging van patrimonium zullen alle 41 nieuwe 
woonmaatschappijen nu over minstens een aantal zonneboilers beschikken in hun 
patrimonium. Slechts twee nieuwe woonmaatschappijen beschikken momenteel nog 
niet over PV-installaties. Voor warmtepompen hebben 23 van de 41 
woonmaatschappijen woningen met warmtepompinstallaties.
Zoals gesteld in het antwoord op vraag 1 beschikt Wonen in Vlaanderen niet over 
precieze gegevens omtrent het type meter.
5. Er kunnen momenteel geen geactualiseerde detaildata worden opgegeven voor 
projecten die in voorbereiding zijn. In de loop van 2022 vond een migratie plaats van 
de simulatietabellen naar een nieuwe projectsimulator. De detailrapportering tot op 
niveau van het plaatsen van zonnepanelen/zonneboilers/warmtepompen hieruit moet 
nog verder op punt gezet worden.
6. Sociale huurders met zonnepanelen op hun individuele elektriciteitsmeters kunnen 
gebruik maken van de stroom die deze installatie opbrengt. Ingevolge de uitspraak van 
het Grondwettelijk Hof inzake de terugdraaiende teller diende de berekeningsmethodiek 
voor het PV-forfait aangepast te worden. 
Voor terugdraaiende tellers blijft het oorspronkelijke kader van kracht. De huurder 
betaalt een vergoeding voor de opbrengst van de installatie die afgestemd is op het 
normatief verbruik volgens de gezinsgrootte van de huurder. Deze vergoeding bedraagt 
Hernieuwbaar A'PEN VL-BR W-VL O-VL LIMB VL-GW
Zonneboilers 11 7 11 11 1 41
PV-Installaties 11 5 11 11 1 39
Warmtepompen 5 3 7 7 1 23Aantal nieuwe Woonmaatschappijen die beschikken over hernieuwbare energie
80% van het normatief verbruik aan sociaal tarief of de kosten gemaakt voor de 
installatie indien deze lager ligt dan de 80%-vergoeding. Huurders met een normaal 
tarief voor elektriciteit besparen hiermee het verschil tussen sociaal en normaal tarief. 
Zij betalen wel nog het prosumententarief. Huurders met sociaal tarief besparen 
minstens 20% en betalen geen prosumententarief.
Voor huurders met een digitale meter is de regelgeving aangepast. Het uitgangspunt 
van de nieuwe berekeningswijze is dat de verhuurder nog steeds een vergoeding 
aanrekent, maar dat de hoogte van de vergoeding wordt bepaald door het aandeel van 
de geproduceerde stroom die de huurder effectief heeft verbruikt (het zelfverbruik van 
energie). Hierbij wordt het onderscheid gemaakt tussen beschermde en niet-
beschermde afnemers. Voor beide categorieën afnemers wordt een tarief bepaald dat 
een financieel voordeel garandeert per kWh stroom die de huurder afneemt van de PV-
installatie i.p.v. het net. De sociale huurder zal dus enkel betalen voor wat hij effectief 
heeft verbruikt, aan een tarief dat lager ligt dan het tarief dat hij normaal zou moeten 
betalen om eenzelfde aandeel stroom van het net te halen. 
Binnen het nieuwe kader zullen alle PV-installaties met een digitale meter moeten 
uitgerust worden met een productiemeter voor de zonnestroom. Het verschil van de 
opgewekte stroom met de geïnjecteerde stroom is dan de werkelijk verbruikte stroom 
uit de opbrengst van de PV-installatie. De injectievergoeding gaat naar de eigenaar van 
de panelen of de verhuurder.
7. a) Er zijn in incentives voorzien in de simulatietabel FS3 en via verschillende VKF-
premies. Verder is er ook een specifieke projectoproep die o.a. het gebruik van 
hernieuwbare energie bevordert.
Simulatietabel FS3 versie 2022
Binnen het reguliere kader kunnen woonmaatschappijen voor het plaatsen van 
hernieuwbare energiesystemen bij de bouw en renovatie van sociale woningen, voor 
zover het project moet voldoen aan de EPB-verplichting van een minimaal aandeel 
hernieuwbare energie, beroep doen op specifieke forfaits binnen de berekening van 
het maximaal subsidiabel bedrag voor FS3-leningen. De bedragen kunnen onderling 
gecumuleerd worden. In 2022 kwam er een nieuwe versie van de simulatietabel. Er 
wordt rekening gehouden met de ABEX van november 2021. De toe te passen 
indexcoëfficiënt voor januari 2024 bedraagt reeds 1,139. De toeslagen bedragen per 
maatregel: 
•Forfait voor een PV-installatie: 1.600 euro per kilowattpiek met een maximum van 
6.400 euro per eengezinswoning of niet-gestapelde kamerwoning of 4.250 euro 
per appartement of gestapelde kamerwoning
•Forfait voor een zonneboiler: 4.900 euro per eengezinswoning of niet-gestapelde 
kamerwoning of 3.700 euro per appartement of gestapelde kamerwoning
•Forfait voor een warmtepomp: 
oLucht/water: 3.200 euro per eengezinswoning of 2.700 euro per appartement 
oBodem/water en water/water: 4.800 euro per eengezinswoning of 3.200 euro 
per appartement Randvoorwaarde: de warmtepomp is het hoofdsysteem voor 
verwarming. 
Deze forfaits kunnen bovendien worden gecombineerd met het forfait voor het BEN-
niveau (5.000 euro/eengezinswoning of 3.200 euro/appartement) of voor bijzondere 
collectieve verwarmingsinstallaties (1.500 euro/woning) indien voldaan wordt aan de 
specifieke voorwaarden hiervoor.
VKF-Premies
Naast het ontlenen van de investeringskosten voor de installaties van hernieuwbare 
energie, kan ook een VKF-subsidie (Vlaams Klimaatfonds) worden verkregen voor 
elke renovatie of vervangingsbouw van woningen voor zover deze na de werken ERP-
conform zijn of een minimum EPC-label halen. Deze subsidies worden in mindering 
gebracht van het FS3 te ontlenen bedrag. Recent werd het nieuwe VKF3 budget 
beschikbaar gesteld, met naast de reeds bestaande premies een aantal aanvullende 
premies, zoals o.a. voor warmtepompboilers en aansluiting op een warmtenet.
Een actueel overzicht van alle huidig beschikbare premies vindt u online op: 
www.vlaanderen.be/sociaal-
woonbeleid/financiering/projectfinanciering/mogelijkheden-op-
jaarbudget/energiepremies-voor-sociale-woonactoren-vkf-subsidies/vkf-individuele-
premies-voor-renovatie
Open oproep Innovatieve projecten
Naast deze incentives werd in het najaar van 2023 een tweede open oproep afgerond 
voor innovatieve projecten waarin de toepassing van hernieuwbare energie ook aan 
bod komt via de pijler innovatieve technieken/energieconcepten. Voor de eerste twee 
edities in 2022 en 2023 werd telkens 10 miljoen euro aan extra subsidies 
vrijgemaakt.
b) Er is geen beperking opgelegd voor een specifiek aandeel van de gesubsidieerde 
maatregelen t.o.v. het globale VKF-budget. Het budget voor de open oproep 
innovatieve projecten bedraagt 10 miljoen euro.
c) De benutting van de middelen uit het Vlaams Klimaatfonds voor de periode 2015- 
2023 voor warmtepompen en zonneboilers zijn samengevat in onderstaande tabel. 
In de bijlage 1 worden de jaarlijkse toegewezen subsidiebedragen vermeld. 
8. Zoals blijkt uit de verschillende cijfers, tekent zich er verschuiving af binnen de 
toepassing van hernieuwbare energie. Het plaatsen van zonneboilers bouwt af, maar 
wordt ingenomen door het plaatsen van zonnepanelen. Ook voor warmtepompen is er 
een sterke groei in het aantal geplaatste installaties. Voor beide toepassingen is het dan 
ook te verwachten dat het aandeel nieuwbouwwoningen met een warmtepomp en/of 
PV-installatie verder zal toenemen. Om deze aangroei verder te ondersteunen en de 
deur te openen naar een veralgemeende toepassing binnen het bestaande 
woningenbestand, worden de lopende initiatieven verdergezet en gericht uitgebreid.
Vooreerst blijven er de subsidies voor energiebesparende maatregelen bij renovatie en 
vervangingsbouw van sociale woningen. Dat stelsel werd recent hervormd om hierbij in 
te zetten op totaalrenovatie, maar laat het toepassen van aparte maatregelen ook nog 
toe op voorwaarde dat een minimaal EPC-label wordt behaald. Bijkomend zijn er, zoals 
vermeld, een aantal extra maatregelen zoals warmtepompboilers (sanitair warm water) 
en de aansluiting op warmtenetten voorzien.
Om verdere innovatie te stimuleren, zal ook in 2024 een derde oproep voor innovatieve 
projecten gelanceerd worden. Het succes van de twee vorige oproepen geeft immers 
aan dat er draagvlak is binnen de sector. Een deel van de 10 miljoen euro extra subsidies 
gaat daarbij naar nieuwe technieken inzake hernieuwbare energie.
Verder zijn er ook een aantal specifieke procedures lopende waarvan de 
woonmaatschappijen gebruik kunnen maken om versneld het patrimonium bijkomend 
te isoleren. Zo werd het eerste Design & Insulate (D&I) raamcontract voor dakisolatie 
verlengd. Daarnaast werd recent een tweede D&I raamcontract gegund voor de na-PROVINCIE
2015-2023 #WON PREMIES #WONPREMIES#WON PREMIES #WONPREMIES#WON PREMIES #WON PREMIES
Warmtepompen 658 € 934.700 472 € 540.500 666 € 883.300 227 € 428.100 391 € 609.480 2414 € 3.396.080
Zonneboilers indiv 217 € 325.500 102 € 153.000 178 € 267.000 51 € 76.500 13 € 19.500 561 € 841.500
2015-2023 m2 PREMIES m2 PREMIES m2 PREMIES m2 PREMIES m2 PREMIES m2 PREMIES
Zonneboilers coll1592 € 450.390 227 € 58.167 749 € 191.633 621 € 161.338 65 € 19.285 3253 € 880.812
Eindtotaal € 1.710.590 € 751.667 € 1.341.933 € 665.938 € 648.265 € 5.118.391A'PEN VL-BR W-VL O-VL LIMB VL-GW
isolatie van spouwmuren. In 2024 zal Wonen in Vlaanderen een nieuwe procedure 
ontwikkelen voor de volledige aanpak van de gebouwschil met blijvende bewoning onder 
de vorm van een zogenaamde Design & Renovate. Voorbeeld hiervoor vormt het project 
“de Sociale Energiesprong” zoals recent uitgevoerd bij SHM Cordium.
BIJLAGE
Overzicht VKF-subsidiebedragen warmtepompen en zonneboilers
