title: Bermbeheerplannen autosnelwegen en gewestwegen - Evolutie
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=2010075
thema link: https://www.vlaamsparlement.be/parlementaire-documenten/schriftelijke-vragen/1771693
SCHRIFTELIJKE VRAAG
nr. 100
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bermbeheerplannen autosnelwegen en gewestwegen  -  Evolutie
De totale oppervlakte aan wegbermen langs het Vlaamse wegennet bedraagt 20.000 à 
25.000 hectare. Het Agentschap Wegen en Verkeer (AWV) is bevoegd voor de bermen 
langs autosnelwegen en gewestwegen (wegen met nummers die beginnen met A, E, N of 
R). Dit is ongeveer 9000 hectare. 
Om de natuur te beschermen, maait het Agentschap Wegen en Verkeer de bermen slechts 
op bepaalde momenten van het jaar zoals vastgelegd in het Bermbesluit. Als de 
verkeersveiligheid in het gedrang komt, wordt onmiddellijk opgetreden.  
Concreet kan er tussen 15 april en 15 juni een veiligheidsmaaibeurt uitgevoerd worden. 
Dat gebeurt enkel op de locaties waar het nodig is om de verkeersveiligheid te garanderen. 
Na 15 juni volgt een eerste maaibeurt en waar nodig een tweede maaibeurt na 15 
september. 
In bepaalde zones, vooral langs autosnelwegen en grotere oppervlaktes, zijn er 
bermbeheerplannen van toepassing. Dan gelden er andere voorwaarden bij de 
maaibeurten. In die zones wordt soms voor 15 juni of maar één keer per jaar gemaaid. 
1. Wanneer dienen er bermbeheerplannen voor bepaalde zones opgemaakt te worden? 
2. Worden de bermbeheerplannen voor gewestwegen en autosnelwegen opgemaakt door 
AWV? Zo ja, hoe gebeurt dat in de praktijk? Worden daarvoor de lokale besturen of 
andere actoren geconsulteerd? 
3. Hoeveel bermbeheerplannen werden er al opgemaakt voor gewestwegen? Graag een 
overzicht van het totale aantal bermbeheerplannen dat de laatste vijf jaar (2018- 
30/9/2023) werd opgemaakt, opgedeeld per jaar, per provincie en per gemeente en 
met de datum van goedkeuring door het Agentschap voor Natuur en Bos (ANB).  
4. Hoeveel bermbeheerplannen werden er al opgemaakt voor autosnelwegen? Graag een 
overzicht van het totale aantal bermbeheerplannen dat de laatste vijf jaar (2018- 
30/9/2023) werd opgemaakt, opgedeeld per jaar, per provincie en per gemeente en 
met de datum van goedkeuring door het Agentschap voor Natuur en Bos (ANB).  
5. Wat is de verhouding tussen het aantal gewestwegen met bermbeheerplannen en het 
aantal gewestwegen zonder bermbeheerplannen? Graag een overzicht van het totale 
aantal bermbeheerplannen dat de laatste vijf jaar (2018- 30/9/2023) werd 
opgemaakt, opgedeeld per jaar, per provincie en per gemeente. 
6. Wat is de verhouding tussen het aantal autosnelwegen met bermbeheerplannen en 
het aantal autosnelwegen zonder bermbeheerplannen? Graag een overzicht van het 
totale aantal bermbeheerplannen dat de laatste vijf jaar (2018- 30/9/2023) werd 
opgemaakt, opgedeeld per jaar, per provincie en per gemeente. 
Deze vraag werd gesteld aan de ministers Zuhal Demir (52), Lydia Peeters (100)
LYDIA PEETERS
VLAAMS MINISTER VAN MOBILITEIT EN OPENBARE WERKEN
GECOÖRDINEERD ANTWOORD 
op vraag nr. 100 van 16 oktober 2023
van SOFIE MERTENS
1. Voor een bermbeheerplan op zich is er geen wettelijke basis. Een bermbeheerplan is 
een aanvraag om af te wijken van het Bermbesluit. Het Bermbesluit is dus standaard 
van toepassing op bermen gelegen langs wegen, waterlopen en spoorwegen voor zover 
zij beheerd worden door publiekrechtelijke rechtspersonen en voor zover de bermen 
gelegen zijn in de landelijke ruimte, met uitsluiting van de gesloten bebouwing, en het 
een kruidachtige vegetatie betreft. Indien er geen afwijking is goedgekeurd, blijven de 
bepalingen en dus ook de maaidata van het bermbesluit van toepassing. 
Een afwijking van het Bermbesluit wordt vooral gevraagd om af te wijken van deze 
maaidata. 
2. Het Agenstchap Wegen en Verkeer (AWV) is doorgaans opdrachtgever voor de opmaak 
van deze bermbeheerplannen, maar besteedt deze uit via overheidsopdrachten. In het 
geval van een plan voor autosnelwegen worden lokale besturen niet betrokken. Dat is 
wel het geval bij de opmaak van een bermbeheerplan voor gewestwegen. Daarnaast 
wordt ook het Agenstchap voor Natuur en Bos (ANB) betrokken en afhankelijk van de 
locatie worden ook andere eventueel relevante actoren betrokken. 
3. Om na te gaan hoeveel gewestwegen en autosnelwegen beschikken over een afwijking 
van het Bermbesluit die nog geldig is, is opzoekingswerk nodig dat niet mogelijk is 
binnen de behandelingsperiode voor deze vraag. In de periode van 1 januari 2018 tot 
1 oktober 2023 werden 4 afwijkingen van het Bermbesluit aangevraagd door het AWV, 
met name 3 in Oost-Vlaanderen (in 2018, 2019 en 2020) en 1 in West-Vlaanderen (in 
2023). Deze aanvragen lopen over verschillende gemeentes.
Dit zijn de bermbeheerplannen die de laatste vijf jaar werden opgemaakt voor 
gewestwegen:
jaartal provincie gemeenten datum 
goedkeuring 
ANB
Natuurbeheerplan 
N19g Kasterlee-
Geel2022 Antwerpen Kasterlee, Geel 05/05/2022
Bermbeheerplan 
gewestwegen 
district Brugge2023 West-
VlaanderenBeernem, 
Blankenberge, 
Brugge, 
Damme,Jabbeke, 
Knokke-Heist, 
Oostkamp, 
Zeebrugge, 
Zedelgem03/07/2023
4. Er werden de laatste vijf jaar voor het AWV geen nieuwe bermbeheerplannen 
opgemaakt voor autosnelwegen.  
5. Overzicht idem aan het antwoord op deelvraag 3. De verhouding is moeilijk in te 
schatten. Zoals het overzicht laat blijken, is er slechts voor een zeer beperkt aantal 
wegen een bermbeheerplan beschikbaar dat de laatste vijf jaar werd opgemaakt.
6. Er zijn geen bermbeheerplannen opgemaakt voor autosnelwegen de afgelopen vijf 
jaar. Wel wordt er langs een aantal autosnelwegen nog steeds afwijkend maaibeheer 
toegepast op basis van oudere bermbeheerplannen. 
