title: Automobielindustrie - Steun
thema: Begroting
Economie
Financiën
Mobiliteit en Verkeer
pdf link: https://docs.vlaamsparlement.be/pfile?id=2062260
thema link: https://www.vlaamsparlement.be/parlementaire-documenten/schriftelijke-vragen/1816839
SCHRIFTELIJKE VRAAG
nr. 177
van MAURITS VANDE REYDE
datum: 28 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Automobielindustrie  -  Steun
Uit het subsidieregister 10 2022 en 2023 blijkt dat busbouwer Van Hool steun kreeg via de 
Vlaamse ondersteuningspremie en het Vlaams opleidingsverlof. Het subsidieregister 
beperkt zich tot toegekende subsidies sinds 2022.
1. Kan de minister een overzicht geven van alle subsidies en andere tegemoetkomingen 
(bijvoorbeeld premies enzovoort) die Van Hool, rechtstreeks of onrechtstreeks, uit de 
Vlaamse begroting heeft ontvangen sinds 2014?
a) Graag een jaarlijks overzicht van de totaal ontvangen steun uit de Vlaamse 
begroting.
b) Graag ook een jaarlijks detailoverzicht van alle ontvangen subsidies per 
beleidsdomein en per subsidie.
2. Kan de minister een jaarlijks overzicht geven van alle subsidies en andere 
tegemoetkomingen (bijvoorbeeld premies) die sinds 2014 werden toegekend aan 
bedrijven in de Vlaamse automobielsector? Graag een jaarlijks overzicht per 
beleidsdomein en per subsidie/maatregel van de toegekende bedragen.
3. Kan de minister een jaarlijks overzicht geven van alle subsidies en andere 
tegemoetkomingen (bijvoorbeeld premies) die sinds 2014 werden toegekend aan elk 
van de grote producenten (Volvo, Van Hool, VDL enzovoort)? Graag per producent een 
overzicht per beleidsdomein en per subsidie van de toegekende subsidies.
4. Kan de minister een jaarlijks overzicht geven van alle subsidies en andere 
tegemoetkomingen (bijvoorbeeld premies) die sinds 2014 werden toegekend aan 
toeleveranciers in de automobielsector? Graag een overzicht per beleidsdomein en per 
subsidie van de toegekende subsidies.
5. Door de shift naar elektrische voertuigen zullen heel wat toeleveranciers voor 
verbrandingsmotoren en -technologie (bijvoorbeeld transmissies) in de 
automobielsector de komende jaren wellicht te maken hebben met een daling van de 
vraag.
a) Kan een inschatting gemaakt worden van het aantal bedrijven dat momenteel in 
Vlaanderen actief is in de automobielsector (inclusief toeleveringsketen)?
b) Over hoeveel toegevoegde waarde gaat het? Over welke tewerkstelling gaat het?
c) Is er al een impactanalyse gemaakt of lopende van de mogelijke impact van de 
elektrificatie op de Vlaamse industrie?
Deze vraag werd gesteld aan de ministers Jan Jambon (190), Hilde Crevits (326), 
Gwendolyn Rutten (177), Ben Weyts (367), Zuhal Demir (481), Matthias Diependaele 
(252), Lydia Peeters (807), Benjamin Dalle (101), Jo Brouns (358)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 177 van 28 maart 2024
van MAURITS VANDE REYDE
Een gecoördineerd antwoord zal worden verstrekt door de Heer Jo Brouns, Vlaams minister 
van Economie, Innovatie, Werk, Sociale economie en Landbouw.
