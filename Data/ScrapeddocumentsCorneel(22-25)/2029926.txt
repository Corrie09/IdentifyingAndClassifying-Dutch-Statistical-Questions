title: Moeder-babyeenheden - Bezetting
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2029926
thema link: https://www.vlaamsparlement.be/parlementaire-documenten/schriftelijke-vragen/1791694
SCHRIFTELIJKE VRAAG
nr. 160 
van KATRIEN SCHRYVERS
datum: 3 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Moeder-babyeenheden  -  Bezetting
Voor de meeste vrouwen is het een periode van grote vreugde, maar sommige kersverse 
moeders belanden na de bevalling in een depressie. Vaak, maar lang niet altijd, gaat het 
om vrouwen met een complexe relationele achtergrond, een verslaving of een psychische 
stoornis. Voor deze vrouwen is gespecialiseerde hulpverlening absoluut aangewezen. Niet 
alleen voor henzelf, maar ook voor de opbouw van de relatie met hun baby. 
Een residentiële behandeling van de moeder kan er echter toe leiden dat de noodzakelijke 
band tussen de moeder en het kind in de eerste weken en maanden moeilijker of niet kan 
worden opgebouwd. Het psychiatrisch centrum Bethanië in Zoersel en het Psychiatrisch 
Ziekenhuis Sint-Camillus in Sint-Denijs-Westrem bieden zorgverlening aan waarbij het 
kind tijdens de behandeling bij de moeder kan blijven. Vanuit het Zoerselse psychiatrisch 
centrum werd in 2021 ook een module thuisbehandeling opgestart in de provincie Limburg.
Naar aanleiding van eerdere schriftelijke vragen (met als meest recente mijn schriftelijke 
vraag nr. 315 van 16 januari 2023) gaf de minister cijfers met betrekking tot de bezetting 
van die moeder-babyeenheden.
1. Kan de minister gedetailleerde cijfers (aantal aanmeldingen, aantal behandelingen, 
zowel residentieel als ambulant, als met betrekking tot de outreachingformule) geven 
met betrekking tot de bezetting per moeder-kindeenheid in 2023?
2. Hoeveel thuisbehandelingstrajecten werden in 2023 opgestart vanuit het psychiatrisch 
centrum Bethanië en vanuit Karus? Graag een opdeling in functie van de provincie 
waar de thuisbehandeling werd opgestart.
3. Welke evoluties zijn merkbaar in het aantal aanmeldingen en het aantal opgestarte 
trajecten en behandelingen? Welke conclusies trekt de minister daaruit?
4. Wat was in 2023 de gemiddelde termijn waarbinnen vrouwen na aanmelding konden 
worden geholpen? Graag ook telkens de gemiddelde wachttijd voor de 
thuisbehandelingen, de ambulante begeleidingen en de residentiële opnames. Hoe 
evolueerden die wachttijden het voorbije jaar? Graag ook telkens een opdeling per 
voorziening. 
5. Bestaan er voor beide moeder-kindeenheden wachtlijsten? Zo ja, hoeveel wachtenden 
stonden er in elke voorziening op de wachtlijst op 31 december 2023? Graag ook een 
opdeling naargelang het ging over de thuisbehandelingen, de ambulante begeleidingen 
en de residentiële opnames. Hoe evolueerden die wachtlijsten het voorbije jaar?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 160 van 3 januari 2024
van KATRIEN SCHRYVERS
1. Onderstaande tabellen geven een overzicht van het aantal aanmeldingen (tabel 1) en 
aantal behandelingen (residentieel, ambulant, outreaching) (tabel 2) binnen de 
moeder-baby eenheden van het psychiatrisch ziekenhuis Bethanië en het psychiatrisch 
ziekenhuis Karus in 2023. 
Tabel 1. Aantal aanmeldingen in 2023
Aantal aanmeldingen in 2023
PC Bethanië 488
PZ Karus 275
Totaal 763
Tabel 2. Aantal behandelingen in 2023
Opmerking: in de cijfers van PC Bethanië wordt elk gestart traject in de specifieke 
module geteld, ook wanneer dit over een diade gaat die reeds in een andere module 
behandeld is. In de cijfers van Karus wordt enkel de module waarbinnen een diade 
opstartte meegenomen in de telling.
2. Onderstaande tabel geeft een overzicht van het aantal thuisbehandelingstrajecten 
(per provincie).
Tabel 3. Aantal thuisbehandelingstrajecten
Er werden in 2023 in het totaal bij 144 patiëntes een thuisbehandelingstraject 
opgezet. Aantal Behandelingen in 2023
voorziening Module Aantal behandelingen
Opname 38
Dagbehandeling 30
Thuisbehandeling 88PC Bethanië
Totaal 156
Opname 20
Dagbehandeling 4
Thuisbehandeling 56PZ Karus
Totaal 80
Aantal thuisbehandelingen in 2023
Provincie Antwerpen 59 PC Bethanië
Provincie Limburg 29
Provincie Oost-Vlaanderen 48 PZ Karus
Provincie West-Vlaanderen 8
Totaal 144
3. In 2023 werd een stijging van het aantal aanmeldingen vastgesteld t.o.v. vorige jaren. 
De voorzieningen stellen vooral een toename van het aantal vragen voor 
dagbehandeling en thuisbehandeling vast. Dit is wellicht het effect van een meer 
systematische en breder verspreide mate van screening en detectie binnen de Vlaamse 
ziekenhuizen en perinatale netwerkpartners. De voorzieningen melden ook een 
gestage toename van het aantal vragen om poliklinische consult en advies (197 
aanmeldingen in 2023 t.o.v. 174 in 2022). 
4. Onderstaande tabel geeft een overzicht van de wachttijd in dagen tussen aanmelding 
en de start van de behandeling in de moeder-baby eenheden van PC Bethanië en PZ 
Karus.
Tabel 4 en 5. Aantal dagen wachttijd tussen aanmelding en opstart behandeling 
Aantal dagen wachttijd moeder-baby eenheid PC Bethanië
Residentieel Dagbehandeling Thuisbehandeling
2022 79 46 86
2023 40 74 97
Aantal dagen wachttijd moeder-baby eenheid PZ Karus
Residentieel Dagbehandeling Thuisbehandeling
2022 21 0 63
2023 50 0 56
We merken de afgelopen jaren een stijgende tendens in de wachttijd tussen een 
aanmelding en effectieve opstart van een behandeling. Een grote factor hierin is de 
hoge wachttijd voor thuisbehandeling. We beschouwen de lange wachttijd voor een 
behandeling van een moeder-baby eenheid als problematisch. Tijdig ingrijpen op de 
interactie tussen ouder en baby sorteert de grootste effecten. Om tegemoet te komen 
aan deze problematiek voorzie ik in 2024 bijkomende middelen om de 
thuisbehandelingsmodules structureel te versterken. 
PZ Bethanië heeft, gezien de stijging van het aantal aanmeldingen en de bestaande 
wachttijden in 2023 inspanningen gedaan om de behandeltrajecten meer te 
stroomlijnen en waar mogelijk in te korten. Ze ontwikkelden een drie-fasenmodel voor 
behandeling binnen opname en dagbehandeling en starten veel vroeger in de 
behandeltrajecten met het organiseren en op punt stellen van een nazorgplan. 
Hierdoor kon de wachttijd voor de residentiële behandeling in 2023 sterk ingekort 
worden t.o.v. in 2022. 
Op de moeder-baby eenheid van PZ Karus werd vooral een grote stijging van het 
aantal trajecten thuisbehandeling vastgesteld en een stijging van de behandelduur in 
deze module. Een verschuiving van interne personele middelen was noodzakelijk om 
dit aanbod te kunnen realiseren. De bezetting in de residentiële module was maximaal 
maar het aantal opnames viel terug van 30 naar 20. De behandelduur residentieel 
steeg echter opvallend. Hierdoor nam de gemiddelde wachttijd voor opname 
spectaculair toe.
5. Onderstaande tabel geeft een overzicht van het aantal zorgvragers die op datum 
31/12/2023 op de wachtlijst staan van de moeder-baby eenheden. 
Tabel 6. Aantal zorgvragers op wachtlijst op datum 31/12/2023
Aantal zorgvragers op wachtlijst op datum 31/12/2023
voorziening Residentieel Dagbehandeling Thuisbehandeling
PC Bethanië 5 5 18
PZ Karus 3 0 10
We hebben geen zicht op het aantal zorgvragers die op datum van 31/12/2022 op de 
wachtlijst stonden van de moeder-baby eenheden en hoe de wachtlijsten dus 
geëvolueerd zijn het afgelopen jaar.
