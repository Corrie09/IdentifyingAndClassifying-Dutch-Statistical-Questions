title: E17-viaduct Gentbrugge - Ontbrekende geluidsschermen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2006231
thema link: https://www.vlaamsparlement.be/parlementaire-documenten/schriftelijke-vragen/1767060
SCHRIFTELIJKE VRAAG
nr. 56
van STIJN DE ROO
datum: 4 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
E17-viaduct Gentbrugge  -  Ontbrekende geluidsschermen
Bij het begin van de zomer werd een reeks geluidsschermen verwijderd op het E17-viaduct 
in Gentbrugge. Dat was nodig om herstellingswerken aan de voegen te kunnen uitvoeren.
De werken aan de voegen zijn ondertussen al een hele tijd achter de rug, maar de panelen 
zijn nog niet teruggeplaatst. Daardoor is er veel meer geluidsoverlast ten gevolge van het 
verkeer, wat hinder veroorzaakt voor de inwoners.
1. Wat was (waren) de reden(en) voor het verwijderen van de geluidsschermen langs het 
E17-viaduct in Gentbrugge? Wat was de verwachte duur van de verwijdering?
2. Waarom zijn de geluidsschermen ondertussen nog niet teruggeplaatst?
3. Wat is de geplande timing voor het terugplaatsen van de geluidsschermen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 56 van 4 oktober 2023
van STIJN DE ROO
1. Het Agentschap Wegen en Verkeer (AWV) heeft verschillende schades aan de 
geluidsschermen vastgesteld. De aannemer heeft de opdracht gekregen om deze te 
vervangen (kosteloos binnen de waarborgperiode). De beschadigde panelen werden 
weggenomen tijdens de werken voor de herstelling van de voegen. Door deze twee 
werken te combineren, werd de voorziene verkeershinder beperkt.
2. De beschadigde schermen werden door de aannemer terug naar zijn atelier gebracht 
voor herstelling. De panelen staan inmiddels klaar om teruggeplaatst te worden. Om 
deze werken te kunnen uitvoeren, heeft de aannemer een signalisatievergunning 
aangevraagd.
3. De vergunning is inmiddels geleverd. De werken worden op 9 en 10 november 2023 
uitgevoerd.
