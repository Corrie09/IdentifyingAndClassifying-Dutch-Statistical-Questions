title: Neutrale bezoekruimtes - Cliënten en dossiers
thema: Welzijn en Gezin
pdf link: https://docs.vlaamsparlement.be/pfile?id=2062575
thema link: https://www.vlaamsparlement.be/parlementaire-documenten/schriftelijke-vragen/1818203
SCHRIFTELIJKE VRAAG
nr. 330
van KATRIEN SCHRYVERS
datum: 8 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Neutrale bezoekruimtes  -  Cliënten en dossiers
Wanneer er, onder andere na het uiteengaan van de ouders, moeilijkheden zijn bij de 
uitoefening van de omgangsregeling met de kinderen, kan de rechter het gezin 
doorverwijzen naar een bezoekruimte, waar de contacten begeleid worden en er gestreefd 
wordt naar een herstel en normalisering ervan. Gezinnen kunnen ook op vrijwillige basis 
aankloppen bij zo’n neutrale bezoekruimte, die meestal ingebed is in de werking van een 
centrum algemeen welzijnswerk (CAW).
Doorgaans komen de partijen zelf naar de neutrale bezoekruimte, zodat de contacten 
tussen hen begeleid kunnen worden. Het is echter ook mogelijk dat medewerkers van de 
bezoekruimte naar de gezinnen thuis gaan, om daar de contacten te begeleiden.
In antwoord op schriftelijke vragen (de meest recente nr. 656 van 4 mei 2023) verkreeg 
ik cijfers over het aantal cliënten en dossiers in begeleiding.
Tijdens de plenaire vergadering van 18 januari 2023 zei de minister dat zij, om extra 
capaciteit te creëren, zou bekijken met de CAW’s of dat kan door bezoeken te organiseren 
zonder daar altijd begeleidingstrajecten aan te koppelen.
1. Hoeveel dossiers waren in 2023 in totaal in behandeling bij een neutrale bezoekruimte? 
Hoeveel daarvan werden doorverwezen vanuit een gerechtelijke context? Op hoeveel 
kinderen hadden die dossiers betrekking? Graag een opdeling per CAW. Hoe 
verhouden die cijfers zich tegenover de dossiers die in behandeling waren tijdens de 
voorgaande jaren? Graag een opdeling per CAW.
2. Hoeveel nieuwe dossiers werden aangemeld bij de neutrale bezoekruimten in 2022 en 
2023? Voor hoeveel daarvan gebeurde dat vanuit de gerechtelijke context? Op hoeveel 
kinderen hadden die dossiers betrekking? Graag een opdeling per CAW. Hoe 
verhouden die cijfers zich tegenover de cijfers van de voorgaande jaren? Graag ook 
hier cijfers opgedeeld per CAW.
3. Hoeveel dossiers sloten de neutrale bezoekruimten in 2023 af? Voor hoeveel daarvan 
werd beslist tot een weigering, opschorting of stopzetting? Graag een opdeling per 
CAW. Hoe verhouden die cijfers zich tot de aantallen van de voorgaande jaren? Graag 
ook hier info per CAW.
4. Hoeveel begeleidingen gebeurden er in totaal in 2023 in een neutrale bezoekruimte en 
hoeveel cliënten werden begeleid? Graag een opdeling per CAW.
5. Hoeveel van die cliënten waren op 1 januari 2023 al in begeleiding en voor hoeveel 
nieuwe cliënten werd de begeleiding opgestart in de loop van 2023?
6. Wat was in 2023 de gemiddelde wachttijd tussen de aanmelding en het eerste bezoek 
in een neutrale bezoekruimte? Kan de minister de cijfers geven per CAW? Hoe 
verhouden die cijfers zich tegenover de cijfers van de voorgaande jaren?
7. In hoeverre werd al bekeken hoe de CAW’s een aanbod kunnen doen voor doelgroepen 
waarbij het niet mogelijk is te werken naar een zelfstandige omgangsregeling?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 330 van 8 april 2024
van KATRIEN SCHRYVERS
1. Hieronder vindt u het aantal dossiers in behandeling bij de neutrale bezoekruimtes 
van de CAW’s in 2023: 
CAW 2023 
CAW Antwerpen 75 
CAW Boom Mechelen Lier 51 
CAW De Kempen 30 
CAW Limburg 122 
CAW Oost-Vlaanderen 193 
CAW Brussel 22 
CAW Halle Vilvoorde 62 
CAW Oost-Brabant 82 
CAW Noord-West-Vlaanderen 35 
CAW Zuid-West-Vlaanderen 45 
CAW Centraal-West-Vlaanderen 16 
Ten opzichte van de voorbije jaren stellen we terug een stijging vast en zit het aantal 
dossiers in behandeling ongeveer op het niveau van 2020 en 2019. Een verklaring 
hiervoor zou zijn dat de (directe) effecten en gevolgen van de Corona-crisis bijna 
volledig opgeheven zijn. Het draaiboek m.b.t. de bezoekruimte dat in 2021 werd 
uitgewerkt en in 2022 geïmplementeerd werd in alle CAW’s zorgt er voor dat ze 
intussen al een jaar met deze uniforme werking aan de slag zijn. 
Hieronder vindt u het overzicht van het aantal cliënten, jonger dan 25 jaar dat 
betrokken was bij een begeleiding bezoekruimte in 2023:
CAW Antwerpen 120 
CAW Boom Mechelen Lier 82 
CAW De Kempen 47 
CAW Limburg 148 
CAW Oost-Vlaanderen 280 
CAW Brussel 37 
CAW Halle Vilvoorde 91 
CAW Oost-Brabant 110 
CAW Noord-West-Vlaanderen 62 
CAW Zuid-West-Vlaanderen 63 
CAW Centraal-West-Vlaanderen 26 
 
2. CAW beschikt niet over registratiegegevens van het aantal nieuwe dossiers van 2022 
en 2023.  
3. Hieronder vindt u gegevens over afgesloten dossiers in 2023:
 Niet afgerond Afgerond Afgebroken door 
beschikbaarheid Afgebroken door 
cliënt Afgebroken door 
dienst Afgerond met 
interne 
doorverwijzing Afgerond met 
externe 
doorverwijzing Totaal 
CAW Antwerpen 19 19 0 6 27 3 1 75 
CAW Boom Mechelen 
Lier 22 15 1 7 2 0 4 51 
CAW De Kempen 11 5 0 3 11 0 0 30 
CAW Limburg 61 17 0 19 19 3 3 122 
CAW Oost-Vlaanderen 97 29 0 18 46 2 1 193 
CAW Brussel 13 4 0 1 4 0 0 22 
CAW Halle Vilvoorde 24 16 0 11 7 1 3 62 
CAW Oost-Brabant 36 27 0 10 6 0 3 82 
CAW Noord-West-
Vlaanderen 15 11 1 1 7 0 0 35 
CAW Zuid-West-
Vlaanderen 27 8 0 5 5 0 0 45 
CAW Centraal-West-
Vlaanderen 6 3 0 2 3 2 0 16 
Net zoals vorig jaar zijn de meeste van de dossiers nog niet afgerond. Ook zien we 
gelijkaardige cijfers van dossiers die vroegtijdig werden afgebroken door de cliënt 
alsook de begeleidingen die vroegtijdig stopgezet zijn door het CAW. 
4. Hieronder vindt u het aantal cliënten dat werd begeleid in 2023:
CAW Antwerpen 266 
CAW Boom Mechelen Lier 183 
CAW De Kempen 115 
CAW Limburg 380 
CAW Oost-Vlaanderen 634 
CAW Brussel 88 
CAW Halle Vilvoorde 212 
CAW Oost-Brabant 260 
CAW Noord-West-Vlaanderen 126 
CAW Zuid-West-Vlaanderen 155 
CAW Centraal-West-Vlaanderen 59 
Het gaat hier over alle betrokkenen bij de begeleiding: verblijfouders, bezoekouders 
en kinderen. 
5. Het CAW beschikt niet over de cijfers van het aantal nieuwe en lopende dossiers. 
Graag verwijs ik naar het antwoord op vraag 1 voor wat begrepen wordt onder ‘in 
begeleiding’.
6. Hierbij het overzicht van het gemiddeld aantal dagen tussen het eerste 
aanmeldingscontact en het eerste bezoek:
Gemiddeld aantal dagen tss 1ste 
Aanmeldingscontact en 1ste Bezoek   2023  
CAW Antwerpen  119  
CAW Boom Mechelen Lier  68  
CAW Brussel  139  
CAW Centraal-West-Vlaanderen  168  
CAW De Kempen   150  
CAW Halle Vilvoorde   104  
CAW Limburg  181  
CAW Noord-West-Vlaanderen  155  
CAW Oost-Brabant  86  
CAW Oost-Vlaanderen  145  
CAW Zuid-West-Vlaanderen  155  
7. De bezoekruimte van de CAW’s biedt een veilige plek met psychosociale 
hulpverlening voor contact- en relatieherstel tussen ouders en kinderen. Deze 
werking is gericht op het komen tot een zelfstandige omgangsregeling binnen een 
afzienbare termijn. Er zijn situaties waarbij het werken naar een zelfstandige 
omgangsregeling, om tal van redenen, niet tot de mogelijkheden behoort. Om ook 
deze doelgroep de kans te geven om in een bezoekruimte terecht te komen, heb ik 
een projectsubsidie goedgekeurd voor een aantal CAW om hun bestaand aanbod te 
verruimen met veilige kindvriendelijke ontmoetingsruimten. Met dit aanbod bundelen 
professionele hulpverleners en vrijwilligers hun krachten. Het project zal lopen tot en 
met 15 april 2025 en zal op regelmatige basis opgevolgd en geëvalueerd worden door 
mijn administratie.  
