title: Innovatieve starterssteun - 1 april 2024
thema: Werk
pdf link: https://docs.vlaamsparlement.be/pfile?id=2064530
thema link: https://www.vlaamsparlement.be/parlementaire-documenten/schriftelijke-vragen/1824210
SCHRIFTELIJKE VRAAG
nr. 399
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Innovatieve starterssteun  -  1 april 2024
Innovatieve starterssteun omvat steun voor innovatieve starters met een sterk 
groeipotentieel. De steun bestaat uit een begeleiding van de starter door een 
bedrijfsadviseur van Team Bedrijfstrajecten (Agentschap Innoveren en Ondernemen) en 
een vast steunbedrag van 50.000 euro. Het gesteunde project dient om een ‘proof of 
concept’ en/of ‘proof of business’ uit te werken. De begrote inspanningen moeten minimaal 
een mensjaar of een kostprijs van 70.000 euro bedragen.
Vanaf 2024 is innovatieve starterssteun een programma met doorlopende indiening. 
Starters kunnen zich dus op elk moment aanmelden. Wel zijn er vijf vaste 
evaluatieperiodes. Afhankelijk van de indieningsdatum van het dossier wordt men in een 
van die periodes uitgenodigd om zijn/haar project te komen pitchen:
- de week van 19 tot en met 23 februari 2024 (indiening tot 1 februari);
- de week van 15 tot en met 19 april 2024 (indiening tot 1 april);
- de week van 10 tot en met 14 juni 2024 (indiening tot 27 mei);
- de week van 7 tot en met 11 oktober 2024 (indiening tot 23 september);
- de week van 18 tot en met 22 november 2024 (indiening tot 5 november).
1. Hoeveel aanvragen zijn er ontvangen op 1 april 2024? Graag totaalaantal en opdeling 
per:
a) provincie;
b) leeftijd bedrijf (jonger dan 3 jaar, doch 1 jaar, 2 jaar, 3 jaar);
c) aanvraag via welke partner;
d) huidige aantal voltijdsequivalenten (vte’s);
e) sector waar het bedrijf actief is.
2. Welk budget werd in totaal gereserveerd voor deze steun?
3. Hoeveel van de ingediende projecten werden geselecteerd? Graag totaalaantal en 
opdeling per:
a) provincie;
b) leeftijd bedrijf (jonger dan 3 jaar, doch 1 jaar, 2 jaar, 3 jaar);
c) aanvraag via welke partner;
d) huidige aantal vte’s;
e) sector waar het bedrijf actief is.
4. Hoe evalueert de minister die nieuwe vorm van continue indiening?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 399 van 29 april 2024
van ROBRECHT BOTHUYNE
1. Per 1 april 2024 werden in totaal 102 aanvragen ontvangen. 54 daarvan werden 
uitgenodigd om te pitchen in de eerste evaluatieweek in februari. Voor de 
evaluatieweek van 15 tot 19 april werden 35 starters uitgenodigd. De overige projecten 
schuiven door naar de volgende evaluatieweek. Onderstaande cijfers hebben enkel 
betrekking op de 34 projecten die aan bod kwamen in de evaluatieweek van april.
a) Evaluatieweek april 2024 - Overzicht per provincie:
Provincie Aantal aanvragen
Antwerpen 4
Limburg 2
Oost-Vlaanderen 4
Vlaams-Brabant 2
West-Vlaanderen 3
Nog op te richten 20
TOTAAL 35
b) Evaluatieweek april 2024 - Overzicht per leeftijd aanvrager:
Leeftijd aanvrager* Aantal aanvragen
< 1 jaar of nog op te richten 30
1 – 2 jaar 5
TOTAAL 35
*referentiedatum = 1 april 2024
c) Evaluatieweek april 2024 - Overzicht per partner:
Partner Aantal aanvragen
Agoria 1
Sirris 1
Imec.istart 3
Voka 5
Unizo 3
Start-it @ KBC 8
Birdhouse 1
Flanders’ Space 0
Flanders DC 1
Flanders’ FOOD 1
LRM – Limburg Startup 1
VLAIO Team Bedrijfstrajecten 10
TOTAAL 35
d) Aangezien het om starters gaat van jonger dan 2 jaar of om nog op te richten 
bedrijven is er nog geen jaarrekening of informatie beschikbaar met betrekking 
tot de tewerkstelling in de NBB.
e) Evaluatieweek april 2024 - Overzicht per sector:
Sector (o.b.v. NACE-
code)Aantal aanvragen
Informatie en 
communicatie5
Vrije beroepen en 
wetenschappelijke en 
technische activiteiten 4
Onderwijs 0
Industrie 1
Administratieve en 
ondersteunende diensten1
Groot- en detailhandel; 
reparaties van auto’s en 
motorfietsen2
Productie en distributie van 
elektriciteit, gas, stoom en 
gekoelde lucht1
Bouwnijverheid 1
Nog niet beschikbaar 20
TOTAAL 35
2. De 34 pitches vonden plaats in de evaluatieweek van april. Het beslissingsproces is 
vandaag nog niet afgerond, waardoor nog niet gerapporteerd kan worden over de 
geselecteerde projecten en de toegekende steun.
3. Zie antwoord op vraag 2.
4. Jonge, innovatieve bedrijven hebben een positief effect op onze economie en welvaart. 
innovatieve starterssteun werd daarom in het leven geroepen. Om nog meer 
innovatieve start-ups in Vlaanderen te kunnen bereiken groeide het programma in 
2024 uit van een experiment met 1 oproep per jaar, naar een regulier programma met 
permanente indiening en 5 vaste evaluatiemomenten per jaar. Starters kunnen zich 
dus op elk moment aanmelden. Door de frequentie van de evaluatiemomenten te 
verhogen verlagen we de wachttijd en doorlooptijdtijd van dossiers en kan een ruimer 
aantal starters bereikt worden. Dit gewijzigd proces werpt duidelijk zijn vruchten af. 
Dankzij de bijsturing zien we dat de instroom verhoogt en dat we kwalitatieve 
bedrijven kunnen bereiken. Jonge, innovatieve bedrijven uit alle provincies en uit 
verschillende sectoren vinden de weg naar het programma.
