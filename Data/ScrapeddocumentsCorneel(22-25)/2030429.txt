title: Aanvragen 'single permit' - Categorie 'knelpuntberoep'
thema: Werk
pdf link: https://docs.vlaamsparlement.be/pfile?id=2030429
thema link: https://www.vlaamsparlement.be/parlementaire-documenten/schriftelijke-vragen/1791993
SCHRIFTELIJKE VRAAG
nr. 165 
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Aanvragen 'single permit'  -  Categorie ‘knelpuntberoep’
In opvolging van mijn schriftelijke vraag nr. 209 van 14 januari 2022 vraag ik een overzicht 
van de aanvragen voor de categorie ‘knelpuntberoep’ (art. 18, §2) in 2022 en 2023. Graag 
ook de gegevens in een Excel-bestand.
1.Kan de minister een overzicht geven van de aanvragers voor de categorie 
knelpuntberoep (art. 18, §2) in 2022 en 2023 per functie?
2.Kan de minister een opdeling geven per nationaliteit? Kan de minister een opdeling 
geven van provincie van tewerkstelling?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 165 van 5 januari 2024
van MAAIKE DE VREESE
1. In 2022 en 2023 werden respectievelijk 5.450 en 6.283 aanvragen ingediend in de 
categorie van middengeschoolde knelpuntberoepen (gecombineerde vergunning en 
arbeidskaart).
Een overzicht van de verschillende functies met daar telkens de verschillende 
nationaliteiten bij vindt u in bijlage 1. 
Let wel: omdat u specifiek de aanvragen bevraagt, worden ook functies opgenomen 
die niet voorkomen in het ministerieel besluit met middengeschoolde 
knelpuntberoepen. Voor deze functies kan geen toelating toegekend worden in deze 
categorie. Deze functies staan schuingedrukt vermeld in de lijsten. Daarnaast is het 
over het algemeen zo dat een aangevraagde toelating niet automatisch toegekend 
wordt, het aantal toekenningen ligt dus lager dan het aantal aanvragen. 
2. Een opdeling van de knelpuntberoepen naar plaats van tewerkstelling, met name de 
provincie, vindt u in bijlage 2.
BIJLAGEN
1.a) Aantal aanvragen voor knelpuntberoepen per nationaliteit in 2022
b) Aantal aanvragen voor knelpuntberoepen per nationaliteit in 2023
2.a) Aantal aanvragen voor knelpuntberoepen per nationaliteit en provincie in 2022
b) Aantal aanvragen voor knelpuntberoepen per nationaliteit en provincie in 2023
