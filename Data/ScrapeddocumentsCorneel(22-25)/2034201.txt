title: Meldpunt Fietspaden - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2034201
thema link: https://www.vlaamsparlement.be/parlementaire-documenten/schriftelijke-vragen/1796205
SCHRIFTELIJKE VRAAG
nr. 508
van BRECHT WARNEZ
datum: 18 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Meldpunt Fietspaden  -  Stand van zaken
Sinds 2018 is het Meldpunt Fietspaden geïntegreerd in het Meldpunt Wegen. Gebreken aan 
fietspaden, straten, wegen... in Vlaanderen kan men online of telefonisch melden bij het 
Meldpunt Wegen. Klachten over fietspaden kunnen zowel gaan over gebreken aan de 
toestand van het fietspad (gaten, verzakkingen, te glad bij vriesweer…), hindernissen op 
het fietspad (zwerfvuil, werken…) als over problemen met de signalisatie.
In augustus 2020 werd het rapport ‘Staat en inrichting van de fietspaden langs 
gewestwegen in Vlaanderen’ uitgebracht door het Agentschap Wegen en Verkeer (AWV). 
Daaruit blijkt dat 43,7% van de opgemeten fietspaden een onvoldoende krijgt op de 
comfortbarometer.
Slechte fietspaden kunnen een groot aantal negatieve gevolgen hebben, waaronder een 
stijging van het aantal verkeersongevallen en onveilige situaties op de baan. Het Meldpunt 
Fietspaden kan een handige tool zijn om dat te monitoren en bij te sturen waar nodig. Om 
het meldpunt optimaal te laten werken is het daarom van groot belang om regelmatig zijn 
resultaten te beoordelen en een blik op de toekomst te werpen.
Deze vraag is een vervolgvraag van mijn vragen nr. 423 van 17 december 2020 en nr. 75 
van 13 oktober 2020.
Gelieve alle gegevens beschikbaar te stellen in Excel.
1. Hoeveel klachten over fietspaden kreeg het Meldpunt Wegen in 2021, 2022 en 2023? 
Graag een overzicht per jaar, per soort klacht en per provincie.
2. Hoeveel van die klachten kregen gehoor en werden opgelost of aangepakt? Graag een 
overzicht per jaar, per soort klacht en per provincie. Graag met vermelding van de 
actie en het nodige budget.
3. Hoe beoordeelt de minister voor 2021, 2022 en 2023 de geografische spreiding van 
de verschillende meldingen? Hoe verklaart ze die?
4. Kan de minister voor West-Vlaanderen dit overzicht (vraag 1 en 2) per gemeente 
geven?
5. In 2021 kondigde de minister de start van het MIA-plan aan. (MIA: Mobiliteit Innovatief 
Aanpakken)
Hoe evalueert de minister dat initiatief binnen de werking van het Meldpunt Wegen 
met betrekking tot fietspaden?
a) Wat is de huidige stand van het MIA-plan?
b) Ziet de minister een effect op het aantal klachten daar waar de MIA-proeftuinen 
al werden opgestart in West-Vlaanderen en Limburg? Graag een overzicht met het 
aantal klachten die de proeftuinen ontvingen voor 2021, 2022 en 2023 en 
daarnaast de drie jaren voor de proeftuinen werden opgestart, per proeftuin, per 
provincie.
c) Zal de minister MIA uitrollen naar de rest van Vlaanderen? Zo ja, graag een plan 
van aanpak, met timing en budget.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 508 van 18 januari 2024
van BRECHT WARNEZ
1. Zie bijlage.
2. Deze informatie wordt niet geregistreerd, waardoor het niet mogelijk is om cijfers te 
bezorgen over het aantal klachten dat werd opgelost of aangepakt. 
3.  
 Provincie  2021 
aantal%  2022 
aantal%  2023 
aantal%
Provincie 
Antwerpen 
Total371 28% 677 33% 764 32%
Provincie 
Limburg 
Total193 15% 232 11% 275 12%
Provincie 
Oost-
Vlaanderen 
Total252 19% 383 19% 553 23%
Provincie 
Vlaams-
Brabant Total246 19% 376 19% 395 17%
Provincie 
West-
Vlaanderen 
Total262 20% 354 18% 398 17%
In de cijfers is te zien dat de provincie Antwerpen op kop staat in het aantal meldingen 
over fietspaden, gevolgd door de andere provincies. Zowel voor 2021, 2022 als 2023 
kreeg de provincie Limburg het minst aantal meldingen. In 2021 en 2022 is het aantal 
meldingen in Oost-Vlaanderen, West-Vlaanderen en Vlaams-Brabant gelijkopgaand. 
Enkel in 2023 zien we een plotse stijging voor de provincie Oost-Vlaanderen. De 
verdeling volgt de logica van het aantal bewoners en de dichtheid van het wegennet.
4. Zie bijlage.
5. a) In de proeftuin Limburg werden tot januari 2024 reeds 47 knelpunten weggewerkt. 
In de loop van 2024 volgen de laatste 5 ingrepen. In de proeftuin West-Vlaanderen 
werden tot januari 2024 reeds 12 knelpunten weggewerkt. In de loop van 2024 en 
2025 volgen de laatste 10 ingrepen.
b) Veel van de MIA projecten werden uitgevoerd in 2023, zijn in uitvoering of staan 
gepland in 2024. Binnen de registratie van klachten en meldingen bestaat (nog) 
geen apart knelpunt over de proeftuinen.
c) Veel van de MIA projecten werden uitgevoerd in 2023, zijn in uitvoering of staan 
gepland in 2024. Een globale eindevaluatie van het MIA-plan gebeurt in de loop 
van 2024. In de tussentijdse evaluaties werden alvast enkele werkbare aspecten 
met potentieel geïdentificeerd en geïntegreerd in andere bestekken en projecten. 
Er zijn nog geen beslissingen over een concrete uitrol genomen voor de toekomst. 
Hiervoor wordt de eindevaluatie afgewacht.
BIJLAGE
Overzicht
