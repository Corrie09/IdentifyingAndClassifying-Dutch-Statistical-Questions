title: Kleuteronderwijs - Omzetting uren kleuteronderwijzers naar uren kinderverzorgers
thema: Onderwijs en Vorming
pdf link: https://docs.vlaamsparlement.be/pfile?id=2080952
thema link: https://www.vlaamsparlement.be/parlementaire-documenten/schriftelijke-vragen/1834933
SCHRIFTELIJKE VRAAG
nr. 46
van LOES VANDROMME
datum: 21 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Kleuteronderwijs  -  Omzetting uren kleuteronderwijzers naar uren kinderverzorgers
Tot en met vorig schooljaar was er een tijdelijke maatregel van kracht die het mogelijk 
maakte voor scholen om de uren voor kleuteronderwijzers om te zetten naar het ambt van 
kinderverzorger wanneer ze geen kleuteronderwijzers vinden met een vereist of voldoende 
geacht diploma. De maatregel werd dit schooljaar niet meer verlengd. 
De maatregel werd ook ingezet om de instaplestijden in te vullen. Nieuwe kleuters starten 
op verschillende momenten tijdens het schooljaar, waardoor klassen geleidelijk aan groter 
worden en er lestijden bijkomen. Scholen moeten dan op zoek naar mensen die de tijdelijke 
bijkomende uren kunnen invullen. De praktijk leert dat die tijdelijke maatregel dan vooral 
werd ingezet.
1. Hoeveel uren kleuteronderwijzer werden niet ingevuld door leerkrachten met een 
vereist of voldoende geacht diploma en werden zo omgezet naar uren 
kinderverzorgers? Graag een overzicht per schooljaar dat de maatregel van kracht 
was, per onderwijsnet en per provincie.
2. Hoeveel instaplestijden werden niet ingevuld door leerkrachten met een vereist of 
voldoende geacht diploma en werden zo omgezet naar uren kinderverzorgers? Graag 
een overzicht per schooljaar dat de maatregel van kracht was, per onderwijsnet en 
per provincie.
3. Heeft de minister zicht op het aantal kinderverzorgers dat door gebruik te maken van 
de maatregel een opleiding tot kleuteronderwijzer startte? Zo ja, hoeveel 
kinderverzorgers startten een opleiding en hoeveel van hen beÃ«indigden die met 
vrucht? Graag een overzicht per schooljaar dat de maatregel van kracht was.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 46 van 21 oktober 2024
van LOES VANDROMME
Aan het beantwoorden van deze vraag gaat een gegevensbevraging vooraf. Het 
Agentschap voor Onderwijsdiensten (AGODI) raadpleegde zijn databanken op 12/11/2024.
Als gesproken wordt over het kleuteronderwijs dan wordt zowel het gewoon als het 
buitengewoon kleuteronderwijs bedoeld. 
1. AGODI nam telkens het aantal uren kinderverzorger mee in de analyse op basis van de 
omgezette lestijden kleuteronderwijzer. 
In bijlage vindt u het aantal uren kinderverzorger mee op basis van de omgezette 
lestijden kleuteronderwijzer. 
2. Binnen het tijdsbestek om een schriftelijke vraag te beantwoorden is het niet mogelijk 
dit antwoord te bezorgen.
3. Mijn onderwijsadministratie kan deze vraag niet beantwoorden omdat er geen 
koppeling bestaat tussen de personeelsdatabank en de inschrijvingen in het hoger 
onderwijs. 
BIJLAGE
Overzicht
