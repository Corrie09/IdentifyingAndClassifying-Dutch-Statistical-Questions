title: Inburgeringstrajecten - Stand van zaken
thema: Integratie en Inburgering
pdf link: https://docs.vlaamsparlement.be/pfile?id=2038554
thema link: https://www.vlaamsparlement.be/parlementaire-documenten/schriftelijke-vragen/1798949
SCHRIFTELIJKE VRAAG
nr. 123
van MAAIKE DE VREESE
datum: 26 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Inburgeringstrajecten  -  Stand van zaken
Het Vlaamse inburgeringsbeleid legt de nadruk op economische en maatschappelijke 
zelfredzaamheid, de snelle verwerving van de Nederlandse taal en het zich eigen maken 
van de gedeelde normen en waarden van de publieke Vlaamse cultuur. Met ons 
inburgeringsbeleid nodigen we nieuwkomers uit om een actieve bijdrage te leveren aan de 
Vlaamse samenleving. Cruciaal daarvoor is het inburgeringstraject. Daarom vraag ik graag, 
in opvolging van mijn schriftelijke vraag nr. 113 van 6 januari 2023, de laatste stand van 
zaken op van het aantal trajecten, contracten en attesten.
1. Kan de minister een overzicht geven van het aantal uitgestuurde uitnodigingen van de 
agentschappen naar de nieuwkomers voor het startgesprek bij het onthaalbureau in 
het jaar 2023:
a) graag een indeling in enerzijds het aantal personen dat zich effectief aanmeldt en 
anderzijds het aantal personen dat zich niet aanmeldt;
b) een indeling per agentschap;
c) een indeling per provincie.
2. Kan de minister een overzicht geven van het aantal inburgeraars dat een 
inburgeringscontract heeft ondertekend in 2023 in Vlaanderen? Kan de minister 
daarnaast ook een overzicht geven van het aantal inburgeraars dat een 
inburgeringsattest heeft behaald in 2023? Kan de minister een overzicht geven per 
jaar? Kan de minister daarnaast ook een overzicht geven van:
a) een indeling per agentschap;
b) een indeling per provincie;
c) een indeling per nationaliteitsgroep (EU, niet-EU, onbepaald);
d) een indeling per nationaliteit;
e) een indeling per geslacht;
f) een indeling van inburgeraars per doelgroep: verplicht, rechthebbend en 
onbepaald;
g) een indeling op basis van verblijfsreden/statuut (arbeidsmigrant EU+, EU+ in 
afwachting, gezinshereniging met derdelander, student derdelander, 
gezinshereniging met EU+, gezinshereniging met Belg, erkend vluchteling, 
student EU+, beschikker voldoende bestaansmiddelen EU+, arbeidsmigrant 
derdelander, andere reden derdelander, geregulariseerd, Belg nieuwkomer, 
andere reden EU+, gezinshereniging met EU+ of Belg, asielzoeker, subsidiaire 
bescherming, overige, onbepaald)?
Kan de minister die gegevens ook bezorgen in een Excel-bestand?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 123 van 26 januari 2024
van MAAIKE DE VREESE
De cijfers geven de situatie weer op 31/1/2024. De finale validering van de cijfers van 
2023 moet nog gebeuren. Deze cijfers zijn daarom onder voorbehoud.
1. Zie bijlage tabblad 1. In dit antwoord wordt vertrokken van alle personen met een eerste 
extractie uit het rijksregister in het jaar 2023 en naar wie in 2023 een wervingsbrief 
gestuurd is. Er wordt bekeken of ze zich aangemeld hebben. De meeste inburgeraars 
die zich niet aangemeld hebben zijn rechthebbend inburgeraar of hebben een andere 
reden, bijvoorbeeld omdat ze kort nadien verhuisd zijn naar het buitenland of een ander 
gewest, of ze bleken na controle toch geen doelgroep omdat hun verblijfsstatus 
wijzigde. Het bereik voor 2023 zal nog stijgen aangezien personen drie maanden de tijd 
hebben om zich aan te melden. De personen met een eerste extractie in december 
werden aangeschreven in januari 2024 en zijn hier niet opgenomen. 
2. Zie bijlage tabbladen 2ab, 2c, 2d, 2e, 2f en 2g.
BIJLAGE
Stand van zaken inburgeringstrajecten
