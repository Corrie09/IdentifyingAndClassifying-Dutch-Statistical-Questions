title: Hoger onderwijs - Studietoelagen
thema: Onderwijs en Vorming
pdf link: https://docs.vlaamsparlement.be/pfile?id=2080016
thema link: https://www.vlaamsparlement.be/parlementaire-documenten/schriftelijke-vragen/1834324
SCHRIFTELIJKE VRAAG
nr. 27
van BRECHT WARNEZ
datum: 17 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Hoger onderwijs  -  Studietoelagen
In het antwoord op mijn schriftelijke vraag nr. 77 van 26 oktober 2022 gaf minister Weyts 
een tabel met het aantal ingeschreven studenten, het aantal studietoelagen en het aandeel 
studietoelagen voor de academiejaren 2017-2018, 2018-2019, 2019-2020 en 2021-2022. 
We zijn nu gestart met het academiejaar 2024-2025 en het is goed de data te kennen van 
de verschillende academiejaren. 
Graag alle data in Excel beschikbaar stellen.
Hoeveel studenten die in Vlaanderen hun opleiding volgen, krijgen in het hoger onderwijs 
(procentueel en absoluut) een studietoelage?
a) Graag een overzicht van de cijfers voor de academiejaren 2021-2022, 2022-2023, 
2023-2024 en 2024-2025. Gelieve dat in dezelfde vorm te doen als bij schriftelijke 
vraag nr. 77 van 26 oktober 2022. 
b) Hoe kijkt de minister naar de evolutie?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 27 van 17 oktober 2024
van BRECHT WARNEZ
U kan de meest actuele cijfers over de toekenning van de studietoelagen zelf raadplegen 
op www.studietoelagen.be onder het luik ‘Professionals’. Voor cijfers over de 
studentenpopulatie in Vlaamse financierbare opleidingen kan u terecht op de Dataloep van 
www.onderwijs.vlaanderen.be.
Het toekenningspercentage (het aandeel studenten met een studietoelage in de populatie 
van studenten ingeschreven in Vlaanderen voor financierbare opleidingen) schommelt 
stabiel rond 24%. Wanneer we de bijna-beursstudenten meetellen, schommelen we rond 
de 26%.
Dat betekent dat ongeveer een kwart van onze Vlaamse studenten kunnen rekenen op 
financiële ondersteuning om een opleiding in het hoger onderwijs te volgen. De stijging 
van het aantal studenten met een studietoelage volgt grotendeels de stijging van de 
Vlaamse studentenpopulatie. 
