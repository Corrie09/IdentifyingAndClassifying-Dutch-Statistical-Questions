title: Kinderopvang - Aantal plaatsen
thema: Welzijn en Gezin
pdf link: https://docs.vlaamsparlement.be/pfile?id=2063959
thema link: https://www.vlaamsparlement.be/parlementaire-documenten/schriftelijke-vragen/1823916
SCHRIFTELIJKE VRAAG
nr. 346
van FREYA SAEYS
datum: 25 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Aantal plaatsen
De evolutie van het aantal plaatsen in de kinderopvang in Vlaanderen op de website van 
het agentschap Opgroeien regie dateert van 2022. Dat betekent dat we voor 2023 en tot 
op vandaag geen zicht hebben op de evolutie van het aantal plaatsen dat er bijkomt en 
het aantal plaatsen dat verdwijnt. 
1. Wat is het aantal plaatsen vandaag in vergelijking met het aantal plaatsen op 31 
december 2022?
2. Hoeveel plaatsen zijn er verdwenen sinds 31 december 2022, opgesplitst tussen 
plaatsen in de gezinsopvang, samenwerkende groepsopvang en groepsopvang, 
opgesplitst per trap (trap 0, trap 1 en trap 2)? 
3. Hoeveel plaatsen zijn er bijgekomen sinds 31 december 2022, opgesplitst tussen 
plaatsen in de gezinsopvang, samenwerkende groepsopvang en groepsopvang, 
opgesplitst per trap (trap 0, trap 1 en trap 2)? 
4. Stelt de minister bepaalde tendensen vast in de evolutie van de plaatsen? 
5. Hoeveel mensen zijn inmiddels ingestapt in het werknemersstatuut voor de 
onthaalouders en hoe is de verhouding van aantal onthaalouders dat nog aan de slag 
is en het aantal onthaalouders met een werknemersstatuut dat al gestopt is?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 346 van 25 april 2024
van FREYA SAEYS
1.3 Een evolutie van een aantal gegevens is op de website van Opgroeien te vinden: 
-evolutie over het aantal plaatsen: https://www.opgroeien.be/kennis/cijfers-en-
onderzoek/kinderopvang-babys-en-peuters/cijfers-op-maat#toc-plaatsen-en-
locaties-opvang-baby-s-en-peuters 
Gegevens tot kwartaal 3 2023.
-evolutie van het aantal starters en stoppers: 
https://www.opgroeien.be/kennis/cijfers-en-onderzoek/kinderopvang-babys-
en-peuters/cijfers-op-maat#toc-starters-en-stoppers
-evolutie van de gesubsidieerde capaciteiten: 
https://www.opgroeien.be/kennis/cijfers-en-onderzoek/kinderopvang-babys-
en-peuters/cijfers-op-maat#toc-gesubsidieerde-plaatsen-vergunde-opvang
of
https://www.opgroeien.be/kennis/cijfers-en-onderzoek/kinderopvang-babys-
en-peuters/cijfers-op-maat#toc-plaatsen-per-subsidietrap-gewest-en-
provincies-
De gegevens voor 2023 worden in de loop van kwartaal 2 2024 aangevuld.
4. In afwachting van de definitieve cijfers voor 2023 kunnen we stellen dat het aantal 
vergunde plaatsen tegenover 2022 zo goed als stabiel gebleven is. De daling in het 
aantal plaatsen gezinsopvang wordt nagenoeg gecompenseerd door de toename van 
het aantal plaatsen in de groepsopvang en groepsopvang samenwerking.
5. Zie ook het antwoord op schriftelijke vraag van 332 nr. 7.
Ongeveer 14% van het totaal aantal onthaalouders werkt in het werknemersstatuut. 
(gegevens RSZ â€“ kw3 2023).
