title: Geïntegreerd investeringsprogramma (GIP) 2024 - De Vlaamse Waterweg Maaseik
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2038510
thema link: https://www.vlaamsparlement.be/parlementaire-documenten/schriftelijke-vragen/1796446
SCHRIFTELIJKE VRAAG
nr. 530
van SOFIE MERTENS
datum: 22 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Vlaamse Waterweg Maaseik
In het ontwerp geïntegreerd investeringsprogramma 2024 vinden we alle investeringen 
terug die de zeven verschillende entiteiten van het beleidsdomein Mobiliteit en Openbare 
Werken plannen in 2024. 
In het ontwerp GIP 2024 is voor De Vlaamse Waterweg in Maaseik voor de uitvoering van 
bouw doorlaatconstructie Heerenlaak (GIP003299/01) 12.417.000 euro budget 
gereserveerd. In het definitieve GIP 2023 werd 2.000.000 euro budget en 2.000.000 euro 
reservebudget ingeschreven.
Op mijn schriftelijke vraag nr. 1023 van 22 maart 2023 antwoordde de minister dat in 
2023 het bestek aanbesteed zou worden om in 2024 de doorvaartopening te verplaatsen 
van rkm. 57,0 naar 57,3 en om in 2025 de nieuwe inlaatconstructie t.h.v. rkm. 53,0 te 
bouwen. 
1. Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in dat dossier?
3. Om welke redenen wordt het bedrag in het definitieve GIP 2023 deels ingeschreven 
als reserve?
4. Welke stappen werden er in dat dossier al gezet in 2023?
5. Werd het bestek zoals gezegd in 2023 aanbesteed? Zo niet, waarom niet en wanneer 
mogen we dat verwachten?
6. Wat is de verdere timing en planning van het project?
7. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 530 van 22 januari 2024 
van SOFIE MERTENS
1. Het betreffen dezelfde werken. Meer specifiek gaat het om de volgende werken:
•de afbraak van het (voormalige) MarineCenter, gelegen aan de Heerenlaakweg, 
60 te 3680 Maaseik, langs de Gemeenschappelijke Maas;
•het verplaatsen van de doorvaartopening tussen de Gemeenschappelijke Maas en 
de Heerenlaakplas van rkm. 57,0 naar rkm. 57,3;
•de bouw van een nieuwe instroomconstructie t.h.v. rkm. 53,0.
2-3.Het project bestaat uit diverse deelprojecten met een, afzonderlijke budgettaire 
behoefte. Vandaar dat de financiering van het project gespreid werd over 
verschillende budgettaire jaren.
4-5.De aanbestedingsprocedure werd in 2023 opgestart en afgerond. De budgettaire 
middelen om de werken te kunnen starten, werden gereserveerd. De procedure voor 
het bekomen van een omgevingsvergunning werd ook in 2023 opgestart, waarbij het 
openbaar onderzoek heeft plaatsgevonden.
6. Van zodra de noodzakelijke omgevingsvergunning is bekomen, zal in eerste instantie 
gestart worden met de afbraak van het MarineCenter. 
De werken voor het verleggen van de doorvaartopening en de bouw van een 
instroomconstructie zijn afhankelijk van de Maasafvoerdebieten en de daarbij 
gerelateerde stroomsnelheden. De planning zal daarop worden afgestemd.
7. De omgevingsaanvraag is in behandeling en de aanbestedingsprocedure is afgerond.
