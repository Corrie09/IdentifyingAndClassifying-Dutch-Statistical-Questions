title: Haven van Antwerpen - Luchtvervuiling
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=2044227
thema link: https://www.vlaamsparlement.be/parlementaire-documenten/schriftelijke-vragen/1798888
SCHRIFTELIJKE VRAAG
nr. 283
van ORRY VAN DE WAUWER
datum: 26 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Haven van Antwerpen  -  Luchtvervuiling
“De Antwerpse haven is op een na de meest vervuilende haven van Europa”, kopte de ngo 
Transport & Environment in 2022. Volgens die organisatie was de haven van Antwerpen 
voor haar fusie met de haven van Zeebrugge verantwoordelijk voor 7,4 miljoen ton CO 2- 
uitstoot per jaar, waarvan 351.000 ton CO 2 door schepen die in de haven zijn aangemeerd. 
Dat de haven van Antwerpen op plaats twee staat na Rotterdam is niet onlogisch, 
aangezien het ook de tweede grootste haven is van Europa. De haven heeft ook een groot 
aandeel in andere emissies zoals zwavel en stikstof. De haven van Antwerpen gaat met 
haar emissie zelf al aan de slag door in te zetten op alternatieve en duurzame brandstoffen, 
met een sterke focus op waterstof. Onlangs actualiseerde de Federale Regering nog haar 
waterstofstrategie. De emissie door schepen in de haven blijft evenwel nog voor lange 
termijn een groot aandachtspunt. 
1. Wat zijn de actuele cijfers van de uitstoot in de haven van Antwerpen-Zeebrugge? 
Graag een totaaloverzicht van de verschillende emissies (NOx, CO 2, zwaveloxide, …) 
voor de jaren van deze legislatuur. Is er een evolutie in die cijfers te zien?
2. Welke impact heeft de fusie tussen de havens van Antwerpen en Zeebrugge op de 
emissiecijfers? In antwoord op mijn vorige schriftelijke vraag ter zake konden voor de 
haven van Zeebrugge slechts data tot 2019 gegeven worden, zijn daar inmiddels meer 
cijfers over beschikbaar?
3. Welke maatregelen werden er getroffen om de uitstoot in de haven van Antwerpen-
Zeebrugge verder te verminderen in de afgelopen jaren?
4. Op welke manier wordt ingezet om de uitstoot in de haven van Antwerpen-Zeebrugge 
ook in de komende jaren verder te verminderen?
5. De haven van Antwerpen-Zeebrugge wil inzetten op het voorzien van walstroom aan 
de kades. 
Op welke manier wordt de Vlaamse overheid daarbij betrokken? Worden er synergieën 
gezocht met eventuele ambities van De Vlaamse Waterweg (DVW) inzake walstroom? 
Deze vraag werd gesteld aan de ministers Zuhal Demir (283), Lydia Peeters (569)
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD
op vraag nr. 283 van 26 januari 2024
van ORRY VAN DE WAUWER
1. Voor de jaren 2019, 2020 en 2021 kunnen de totale emissies reeds worden opgegeven. 
Data voor 2022 zullen beschikbaar komen vanaf de definitieve rapportering op 15 
maart 2024. Data voor 2023 zijn nog niet beschikbaar.
De totale emissie van de verschillende sectoren in de haven van Antwerpen wordt in 
onderstaande tabel weergegeven voor de jaren 2019, 2020 en 2021. Ten opzichte van 
2019 blijven de emissies in 2021 vrij constant voor CO en PM2.5. Voor SO2, NOx, NH3 
en NMVOS is een respectieve reductie van 35%, 9%, 17% en 10% merkbaar. De 
reductie is vooral te wijten aan de sector energie.
De totale emissie van de verschillende sectoren in Zeebrugge wordt in onderstaande 
tabel weergegeven voor de jaren 2019, 2020 en 2021. Let wel: de weergegeven 
emissies gelden enkel voor postcode 8380 Zeebrugge. De emissies voor de 
geografische zone van de haven van Zeebrugge zijn nog niet beschikbaar.
2. De fusie van de havens van Antwerpen en Zeebrugge vond plaats in 2022. De impact 
van de fusie kan dus nog niet worden weergegeven. Vanaf 2022 zullen de emissies niet 
meer afzonderlijk worden gerapporteerd, maar wel als de gefusioneerde eenheid Haven 
van Antwerpen-Zeebrugge (Port of Antwerp-Bruges). 
3. Port of Antwerp-Bruges koestert de expliciete ambitie om de eerste wereldhaven te 
worden die economie, mens en klimaat verzoent. De fusiehaven wil haar positie in de 
internationale logistieke keten verder versterken, leiderschap nastreven in de 
energetische en digitale transitie en tegelijk duurzame meerwaarde creëren voor de 
brede samenleving. Niet alleen voor de omgeving van Antwerpen en Zeebrugge zelf, 
maar ook voor alle mogelijke stakeholders in de ruimere nationale en internationale 
regio.
Er zijn verschillende maatregelen genomen om de uitstoot in de haven van Antwerpen-
Brugge te verminderen.
•Verbetering van de luchtkwaliteit: Port of Antwerp-Bruges streeft ernaar om 
de luchtkwaliteit in de brede omgeving van Antwerpen en Brugge continu te 
verbeteren door de uitstoot van fijn stof (PM) en stikstofoxiden (NOx) in het 
havengebied te verminderen. Ook de uitstoot van zwaveldioxide (SO2) was ooit 
een bezorgdheid, maar dankzij strenge eisen aan de industrie en doordat de ton % ton % ton % ton % ton % ton %
20197325 100 626 100 8460 100 19697 100 1274 100 7703 100
20207387 101 638 102 6864 81 18643 95 1273 100 6557 85
20217512 103 648 103 5516 65 17834 91 1061 83 6967 90CO PM2.5 SO2 NOx(NO2) NH3 NMVOS
ton % ton % ton % ton % ton % ton %
201913 100 0,009 100 0,137 100 86 100 0,038 100 27 100
202012 87 0,004 42 0,033 24 64 74 0,036 94 38 144
202114 109 0,013 139 0,039 29 41 48 0,026 67 24 90CO PM2.5 SO2 NOx(NO2) NH3 NMVOS
haven een lage-emissiezone is voor schepen heeft de haven dit goed onder 
controle.
•Transitie naar een multi-fuel haven: De haven werkt aan de transitie naar 
een Multi Fuel Port met (lokale productie van) alternatieve brandstoffen zoals 
waterstof, ammoniak en methanol. Er wordt bijvoorbeeld in beide havens 
gebouwd aan sleepboten op groene waterstof of groene methanol. Met de kennis 
van beide platformen als pioniers in de bunkering van LNG (Liquified Natural 
Gas) wil de haven van Antwerpen-Brugge een voorloper zijn in het gebruik van 
deze nieuwe scheepsbrandstoffen die niet alleen minder CO2, maar ook minder 
PM en NOx uitstoten. 
•Gebruik van walstroominstallaties binnenvaart: Binnenvaartschepen en 
sleepboten die aan de kade liggen, kunnen aansluiten op het elektriciteitsnet via 
een walstroominstallatie waardoor ze hun hulpmotoren voor 
elektriciteitsproductie kunnen uitzetten. Dit vermindert de uitstoot van fijnstof 
en stikstofoxiden. Naast de reeds bestaande installaties in de haven zullen, zoals 
reeds aangegeven in het antwoord op uw schriftelijke vraag nr. 309 van 1 
december 2023 aan minister Peeters, ook in het geplande Wachtdok Schelde-
Rijnkaai bijkomende walstroominstallaties voorzien worden.
•Gebruik van walstroominstallaties Zeevaart: Op dit moment zijn er in 
Europa maar heel weinig terminals met werkende walstroominstallaties voor de 
diepzeecontainervaart. De implementatie hiervan is complex en er zijn nog 
verschillende hindernissen te overwinnen. Zo zijn er, naast een duidelijk 
regelgevend kader, investeringen nodig die zonder publieke steun 
onrealiseerbaar zijn.
Daarnaast zijn er momenteel nog maar een beperkt aantal containerschepen 
uitgerust met walstroomvoorzieningen. Samen met de havens van Bremen, 
Hamburg, Haropa en Rotterdam, engageert Port of Antwerp-Bruges zich om 
tegen 2028 walstroom te voorzien voor de grootste containerschepen.
•Versterking van het goederenvervoer op de binnenvaart: De Vlaamse 
Regering en de havenbedrijven Port of Antwerp-Bruges en North Sea Port 
investeren sinds 2022 voor 4 jaar 14,3 miljoen euro in extra verbindingen op de 
binnenvaart tussen de havens van Zeebrugge en Antwerpen om meer 
vervuilende vrachtwagens van de weg te halen. Verder werden heel wat 
maatregelen genomen om de modal shift, en zeker in de logistieke sector, te 
faciliteren. Daarom werd volop geïnvesteerd in onze waterwegen. Vorige maand 
werd de laatste bottleneck op het Albertkanaal (de Banaanbrug in Wijnegem) 
verwijderd. Hierdoor werd 4-laagscontainervaart op de belangrijkste waterweg 
van en naar de haven van Antwerpen mogelijk, hetgeen de potentiële 
transportcapaciteit met 30 procent doet toenemen.
4. Om de uitstoot in de haven van Antwerpen-Zeebrugge verder te verminderen in de 
komende jaren werden er verschillende maatregelen getroffen, zowel op het vlak van 
infrastructuur, technologie, regelgeving als sensibilisering. Enkele voorbeelden zijn:
•Het stimuleren van het gebruik van walstroom voor zeeschepen, waardoor 
de emissies van dieselgeneratoren aan boord worden vermeden (zie hiervoor).  
•Het invoeren van een Ecoscore-systeem, dat de milieuprestaties van 
zeeschepen beoordeelt en beloont met een korting op het havengeld.  De 
inkomsten van de havenrechten gebruikt het havenbedrijf om o.a. projecten te 
financieren die het havenplatform duurzamer moeten maken.
•In het havengebied van de haven van Antwerpen-Brugge zijn internationale, 
Europese, nationale en lokale wetten van toepassing. De havenkapiteinsdienst 
in Antwerpen en Brugge vaardigt een algemeen havenreglement uit, de 
havenverordening, voor haar grondgebied. In dit reglement liggen bepalingen 
vast rond o.a. ook milieu. 
•Antwerp@C: is een project dat in het teken staat van innovatieve CO2-reductie 
door het afvangen en opslaan van CO2 (Carbon Capture & Storage, CCS) en op 
termijn het hergebruik van CO2 als grondstof voor verschillende toepassingen 
(Carbon Capture & Utilisation, CCU). Dit project past in de transitie naar een 
koolstofneutrale haven. De krachten worden gebundeld met zeven 
toonaangevende spelers uit de energie- en chemische sector; Air Liquide, BAS, 
Borealis, ExxonMobil, Ineos, Fluxys en TotalEnergies. Het project Antwerp@C 
heeft het potentieel om de CO2-uitstoot in Antwerpen tegen 2030 met de helft 
te verminderen. Vandaag bedraagt de CO2-uitstoot van het volledige 
havengebied zo’n 17 miljoen ton.
•De havengebruikers worden op verschillende manieren gesensibiliseerd en 
geïnformeerd over de voordelen van walstroom, energie-efficiëntie, 
emissiereductie en duurzame mobiliteit.
•Waterstof speelt een belangrijke rol in de transitie naar een klimaatneutrale 
wereld. De haven van Antwerpen-Brugge is een actieve voortrekker van de 
waterstofeconomie en wil een leiderspositie innemen als Europese importhub 
van groene waterstof. De haven van Antwerpen-Brugge is ook een belangrijke 
groene energiehub. Heel wat bedrijven in de haven zijn nauw betrokken bij de 
productie, verwerking en distributie van energie van en naar verschillende 
Europese en globale markten. De haven van Antwerpen-Brugge wil 
klimaatneutraal zijn tegen 2050.
•EU-project Pioneers: Het EU-project Pioneers is een initiatief dat vier havens 
samenbrengt met verschillende kenmerken, maar met gedeelde toewijding aan 
de doelen van de Green Deal en de sociaal-economische doelen van Blue 
Growth. De havens van Antwerpen-Brugge, Barcelona, Venlo en Constanta 
zullen groene haveninnovaties demonstreren op vier hoofdpijlers: productie en 
levering van schone energie, duurzaam havenontwerp, modal shift en 
optimalisatie van stromen, en digitale transformatie. Het project wordt 
gecoördineerd door de haven van Antwerpen-Brugge en een consortium van 47 
partners.  Een aantal van de 19 demo-projecten die emissiereducties stimuleren 
zijn de volgende: energieopwekking uit waterstromen, infrastructuur voor het 
tanken van waterstof, corridor van modulaire docking stations voor 
energiecontainers, batterijopslag en slim beheer van groene energie in 
terminalactiviteiten, groene straddle carriers, IT-platforms voor het efficiënt 
plannen van multimodaal transport, modal shift in het woon-werkverkeer van 
havenmedewerkers, optimalisatie van goederenstromen, mobiliteit-as-a-service 
voor een betere bereikbaarheid van de haven en de stad, optimalisatie van 
scheepsverkeer en een digitale tweeling van de haven die het volgen van CO2-
emissies mogelijk maakt.
5. Eerst en vooral wens ik te verduidelijken dat walstroom voor zeevaart en binnenvaart 
niet met elkaar te vergelijken zijn. Zo zijn vermogens die nodig zijn voor walstroom 
voor zeeschepen (variërend tussen de 1,5 MW en 20 MW) van een andere orde, 
waardoor bijkomende veiligheidsmaatregelen dienen genomen te worden. Installaties 
voor binnenschepen kunnen wegens hun beperkte vermogen (tussen 32A-125A) niet 
gebruikt worden voor zeeschepen. Dit betekent niet dat De Vlaamse Waterweg, de 
havens en Het Departement Mobiliteit & Openbare Werken (MOW) niet samenwerken. 
Bij het Departement MOW werden/worden volgende initiatieven genomen:
•Projectgroep van de Vlaamse overheid en havenbedrijven rond walstroom 
zeeschepen om bepaalde issues te bepreken en op te lossen (samen met 
binnenvaart);
•Subsidiemogelijkheden (zowel Europees als Vlaams) worden onderzocht, 
gestimuleerd en gepromoot (ook binnenvaart kan genieten van dezelfde 
subsidiemogelijkheden);
•De nodige regelgeving wordt uitgewerkt voor walstroom zeeschepen in 
samenwerking met het Departement Omgeving;
•Afspraken worden in de toekomst gemaakt met netbeheerders Elia en Fluvius 
om voldoende vermogen te kunnen voorzien voor de walstroominfrastructuur 
voor zeeschepen.
