title: Fonds voor Innoveren en Ondernemen - Subsidies en terugvorderingen
thema: Wetenschap en Innovatie
pdf link: https://docs.vlaamsparlement.be/pfile?id=2027532
thema link: https://www.vlaamsparlement.be/parlementaire-documenten/schriftelijke-vragen/1787124
SCHRIFTELIJKE VRAAG
nr. 119
van THIJS VERBEURGT
datum: 12 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Fonds voor Innoveren en Ondernemen  -  Subsidies en terugvorderingen
In het uitvoeringsrapport bij de begroting 2023 staat dat de prognose van de ESR 
(Europees Systeem van Nationale en Regionale Rekeningen)-ontvangsten van de 
rechtspersonen op 281 miljoen euro boven het cijfer van de begrotingsaanpassing 2023 
eindigt. Onder meer voor het Fonds voor Innoveren en Ondernemen lag de verwachte 
terugvordering 23,9 miljoen euro hoger dan verwacht. 
1. Graag een overzicht van de uitbetaalde subsidies in begrotingsjaar 2019 tot en met 
2023 die vallen onder de bevoegdheden van de minister. 
2. Graag een overzicht van de in vraag 1 vermelde subsidies die werden teruggevorderd, 
met inbegrip van het teruggevorderde bedrag en de reden van terugvordering. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 119 van 12 december 2023
van THIJS VERBEURGT
1. In bijlage 1 vindt u een overzicht per steunmaatregel van de uitbetaalde steun door 
het Agentschap Innoveren en Ondernemen (VLAIO),via Orafin, per jaar van uitbetaling 
voor de periode 2019 tot en met 2023. Dit overzicht bevat uiteraard ook betalingen in 
het kader van steunmaatregelen die in 2019 niet meer in voege waren. Een overzicht 
van de vastgelegde steun per maatregel vindt u terug in de jaarverslagen van het 
Agentschap Innoveren en Ondernemen op https://www.vlaio.be/nl/over-
ons/jaarverslagen
2. In bijlage 2 vindt u een overzicht van de initieel teruggevorderde steun per 
steunmaatregel per jaar van terugvordering voor de periode 2019 tot en met 2023. 
Hierbij werd geen rekening gehouden met gehele of gedeeltelijke annuleringen van 
terugvorderingen ingevolge een administratief bezwaar of beroep. 
De redenen voor terugvorderingen zijn divers, maar kunnen in essentie altijd 
teruggebracht worden tot: er werd niet voldaan aan de voorwaarden voor de subsidie 
opgenomen in de regelgeving. Het gaan dan bij Vlaams beschermingsmechanisme 
bijvoorbeeld om het feit dat een omzetdaling van 60% omwille van 
exploitatiebeperkingen wegens coronavirusmaatregelen niet bewezen kon worden, bij 
corona hinderpremie omdat de vestiging van de onderneming geen publiek 
toegankelijke ruimte had die verplicht werd te sluiten, bij ecologiepremie Plus en 
strategische ecologiesteun omdat de investeringen niet of slechts gedeeltelijk 
uitgevoerd werden,â€¦
 
BIJLAGEN 
1.Uitbetaalde steun per maatregel 2019-2023
2.Terugvorderingen 2019-2023 per maatregel
