title: Vlaamse Feestdag - Feestcheques
thema: Cultuur
Lokale overheden en Binnenlands bestuur
pdf link: https://docs.vlaamsparlement.be/pfile?id=2058721
thema link: https://www.vlaamsparlement.be/parlementaire-documenten/schriftelijke-vragen/1812962
SCHRIFTELIJKE VRAAG
nr. 177
van CARMEN RYHEUL
datum: 14 maart 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaamse Feestdag  -  Feestcheques
Lokale verenigingen kunnen voor straat- en wijkfeesten die betrekking hebben op de 
Vlaamse Feestdag op 11 juli een feestcheque van 170 euro aanvragen. Voor één of twee 
evenementen kunnen lokale besturen ook een tegemoetkoming vragen in het kader van 
de Vlaamse Feestdag.
1. Hoeveel feestcheques werden in 2023 toegekend aan lokale verenigingen? Graag een 
overzicht, opgesplitst per provincie en per gemeente.
2. Hoeveel tegemoetkomingen werden in 2023 toegekend aan lokale besturen? Graag 
een overzicht, opgesplitst per provincie, per gemeente en het toegekende bedrag.
3. Hoe verhouden de cijfers van bovenstaande vragen zich tot die van de vorige jaren? 
Kunnen daar bepaalde conclusies uit getrokken worden?
4. Verwacht de minister dit verkiezingsjaar meer aanvragen?
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD 
op vraag nr. 177 van 14 maart 2024
van CARMEN RYHEUL
1. In 2023 werden in totaal 1.017 feestcheques uitgekeerd aan straat-, buurt- en lokale 
verenigingsinitiatieven (LI). Voor het overzicht, opgesplitst per provincie en per 
gemeente, verwijs ik naar bijlage 1.
2. In 2023 werden in totaal 219 tussenkomsten gedaan in organisatiekosten van lokale 
besturen in 209 Vlaamse en zeven Brusselse gemeenten. In stad Antwerpen vonden 
naast het 11-juliconcert nog zes districtsinitiatieven plaats. Twee Antwerpse en drie 
Vlaams-Brabantse gemeenten richtten gezamenlijke festiviteiten in. Voor het overzicht 
verwijs ik naar bijlage 2.
3. In 2023 verliep de campagne Vlaanderen Feest! voor het eerst sinds 2019 volledig 
coronavrij. In 2022 ondervond ze in eerste instantie toch nog de naweeën van corona, 
maar sloot ze finaal positief af met 950 uitgekeerde feestcheques voor straat-, buurt- 
en lokale verenigingsinitiatieven (LI) en 219 tussenkomsten in de organisatiekosten 
van gemeentelijke en stedelijke festiviteiten (FES). De Vlamingen en Vlaamse lokale 
besturen toonden hiermee hun veerkracht. Het hernieuwde elan zette zich voort in 
2023 met opnieuw 219 FES-tussenkomsten en met 1.017 uitgekeerde feestcheques, 
67 meer dus dan in 2022.
4. Of er in 2024 meer aanvragen zullen worden ingediend, valt nog even af te wachten. 
De campagne ging dit jaar op 11 maart van start en loopt alvast voorspoedig: op 26 
maart waren er al bijna 600 aanvragen voor feestcheques en ruim 70 aanvragen voor 
tussenkomsten in de organisatiekosten van gemeentelijke en stedelijke initiatieven.
BIJLAGEN
1.Overzicht van het aantal uitgereikte feestcheques aan straat-, buurt- en lokale 
verenigingsinitiatieven per provincie.
2.Overzicht van tussenkomsten aan gemeenten per provincie (en Brussel).
