title: Bedrijven in moeilijkheden - Begeleiding door Dyzo vzw
thema: Economie
pdf link: https://docs.vlaamsparlement.be/pfile?id=2004565
thema link: https://www.vlaamsparlement.be/parlementaire-documenten/schriftelijke-vragen/1768235
SCHRIFTELIJKE VRAAG
nr. 11
van BRECHT WARNEZ
datum: 5 oktober 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Bedrijven in moeilijkheden  -  Begeleiding door Dyzo vzw
Dyzo vzw begeleidt zelfstandige ondernemers in moeilijkheden in Vlaanderen. De 
begeleiding kan gaan van het ondersteunen van bedrijven die willen saneren of 
reorganiseren tot het in goede banen leiden van het faillissement, eventueel gevolgd door 
advies voor een latere heropstart. De diensten gebeuren in alle discretie en kunnen 
kosteloos aangeboden worden dankzij financiële steun van de Vlaamse overheid en giften. 
Verder kan Dyzo vzw ook middelen verwerven door allerlei samenwerkingsakkoorden te 
sluiten met lokale besturen.
In het kader van het einde van de steunmaatregelen voor bedrijven met omzetverlies, 
bestaat de kans dat de rol van Dyzo in belang gaat toenemen. 
Graag alle gegevens in Excel.
1. Beschikt de minister over cijfers over het aantal ondernemingen in moeilijkheden die 
begeleid werden door Dyzo in 2023? Zo ja, kan de minister per provincie de 
beschikbare cijfers vergelijken met eenzelfde periode van 2019 tot 2023? Graag ook 
een overzicht per gemeente voor West-Vlaanderen.
2. Kan de minister per jaar en per provincie een onderverdeling maken voor de periode 
2018 tot heden met enerzijds nieuwe aanmeldingen bij Dyzo en anderzijds lopende 
dossiers waarbij een beroep werd gedaan op Dyzo, maar de aanmelding al plaatsvond 
in het verleden? 
Zo ja, zijn de effecten van de COVID-19-crisis op deze manier duidelijk zichtbaar?
Zo ja, zijn de effecten van de loonindexering, de stijgende grondstof- en bouwkosten 
en de energiecrisis zichtbaar in de cijfers?
a) Verwacht de minister een stijgend aantal bedrijven in moeilijkheden door deze 
crisissen?
b) Welke maatregelen neemt de minister om de bedrijven in dezen te 
ondersteunen?
c) Geeft de minister vzw Dyzo een actieve rol daarbij?
d) Ziet de minister mogelijkheden de ondersteuning van Dyzo vzw vroegtijdiger bij 
de bedrijven te activeren om zo grotere problemen te vermijden? Zo ja, hoe zal 
de minister dat bewerkstelligen?
3. Kan de minister een overzicht bezorgen van de Vlaamse gemeenten die een 
samenwerkingsakkoord onderhielden met Dyzo? Graag per provincie en per soort 
samenwerkingsverband.
JO BROUNS 
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 11 van 5 september 2023
van BRECHT WARNEZ
1. In onderstaande tabellen vindt u de cijfers over:
- Het aantal ondernemingen in moeilijkheden, dat in 2023 werd begeleid door Dyzo;
- De beschikbare cijfers van de nieuwe aanmeldingen voor de periode 2019-2023 
per provincie.
Bijlage 1 geeft voor 2023 de beschikbare cijfers van de nieuwe aanmeldingen per 
gemeente voor de provincie West-Vlaanderen, evenals voor de andere provincies.
2. Een uitsplitsing per provincie van de lopende dossiers, waarbij een beroep werd gedaan 
op Dyzo maar de aanmelding al plaatsvond in het verleden, is niet beschikbaar.
De faillissementsgolf, die bij het uitbreken van de coronapandemie gevreesd werd, 
bleef uit dankzij een batterij aan lokale, Vlaamse en federale steunmaatregelen, 
waardoor de effecten van de COVID-19 crisis beperkt bleven en niet uitgesproken 
zichtbaar zijn.2015 2016 2017 2018 2019 2020 2021 2022 2023
jan 247 227 285 234 337 316 261 223 315
feb 216 264 274 354 266 297 244 247 279
maa 287 193 272 308 260 364 210 280 298
apr 209 222 215 221 266 236 190 202 229
mei 188 199 260 239 234 211 163 239 252
jun 219 226 262 290 187 180 176 229 223
jul 157 160 213 268 213 170 114 171 219
aug 165 195 251 232 178 183 169 189 227
sep 179 233 250 330 274 218 178 247 254
okt 225 219 261 314 347 269 200 295
nov 187 230 244 256 361 237 202 260
dec 198 197 202 243 285 236 227 226
TOTAAL 2477 2565 2989 3289 3208 2917 2334 2808 2296
gem. 206,42213,75249,08274,08267,33243,08194,50234,00255,11
"overlopende dossiers" 576 844 939 1070 969
nieuwe aanmeldingen + langlopende begeleidingen 3784 3761 3273 3878 3265
gemiddeld per 
maand 315,33313,42272,75323,17362,78
Provincie 20192020202120222023 
(tot 30/9)
Antwerpen 676 701 591 723 587
Brussel/Buitenland/Onbekend 417 334 261 243 199
Limburg 350 274 228 264 218
Oost-Vlaanderen 629 576 440 585 512
Vlaams-Brabant 398 417 295 353 308
West-Vlaanderen 736 612 509 640 472
Eindtotaal 3.2062.9142.3242.808 2.296
De effecten van de loonindexering, de stijgende grondstof- en bouwkosten en de 
energiecrisis zijn wel duidelijk zichtbaar in de cijfers. Onderstaande tabel toont immers 
aan dat België vanaf 2022, ook in 2023, meer faillissementen kent1. Voor heel wat 
zelfstandigen boden de coronamaatregelen immers slechts een tijdelijke oplossing. En 
terwijl de coronacrisis nog niet verteerd was, kregen ondernemers door de oorlog in 
Oekraïne, de energiecrisis, de stijgende grondstof- en bouwkosten en de daarmee 
gepaard gaande effecten van de loonindexering ondertussen nog zwaardere schokken 
te verwerken. Gezien over de periode 2019 (pre-Corona) – 2023 sneuvelde in juni 
2023 zelfs een faillissementsrecord.
EVOLUTIE 2019 2020 2021 2022 2023 (7m)
Aantal faillissementen 10.598 7.203 6.533 9.265 5.980
-Een stijgend aantal bedrijven komt dus inderdaad in moeilijkheden door deze 
crisissen. Andere vaststellingen2: 
-Tijdens de opeenvolgende crisissen konden ondernemers en bedrijven (in 
moeilijkheden) niet alleen beroep doen op een brede waaier aan steunmaatregelen 
vanuit VLAIO www.vlaio.be doch werd ook de jaarlijkse werkingssubsidie aan Dyzo 
vanaf 2020 tijdelijk doch gevoelig verhoogd:
Werkingsjaar Toegekende subsidie
2017 €525.000,00
2018 €585.000,00
2019 €585.000,00
2020 €710.000,00 (€125.000,00 extra o.w.v. Corona)3
2021 €585.000,00 + €75.000,00 Brexit-subsidie4 = €660.000,00
2022 €585.000,00 + €150.000,00 Brexit-subsidie5 = €735.000,00
2023 €585.000,00 + €75.000,00 Brexit-subsidie6 = €660.000,00
-Zoals uit de tabel onder 2. b) blijkt, kan Dyzo als structurele VLAIO-partner al 
jarenlang rekenen op structurele financiering. Gezien de moeilijke omstandigheden, 
waarin ondernemingen momenteel nog steeds opereren, blijft een actieve rol van 
en de verdere begeleiding door Dyzo op dit vlak absoluut noodzakelijk. Hierbij werkt 
Dyzo op drie belangrijke assen:
-Sensibilisering en informatieverschaffing;
-Eerstelijnsadvies;
-Diepgaandere begeleiding vanuit verschillende problematieken (economisch, 
juridisch, psychosociaal,…).
Deze drie assen vormen samen een trechtermodel. De diepgaandere begeleiding is 
het belangrijkste. De twee andere zijn voorgaande fasen in dezelfde trechter. Ik 
ben voorstander om maximaal te subsidiëren voor de diepgaandere begeleiding 
zoals budgetbeheer en -begeleiding, GRP begeleiding en kredietbemiddeling. DYZO 
moet de specialist zijn die expertise op die verschillende domeinen samenbrengt en 
hierin een actieve rol vervult. Eerstelijnsadvies, dat via telefoon, mail of met 
1 report_BRI_2023_07_NL.pdf (fgov.be)
2 Dyzo Ondernemingsplan 2023, ingediend bij VLAIO.
3 De eerste Operationele Doelstelling had betrekking op ‘Corona’ en de implicaties ervan op de werking van Dyzo. Door de lockdown n.a.v. 
de coronacrisis werd immers verwacht dat veel meer ondernemers in (potentiële) moeilijkheden zouden komen dan normaal. Om te 
anticiperen op de mogelijke toevloed van hulpvragen werd de werkingstoelage voor 2020 verhoogd.
4 5 6 Het betrof een Brexit-subsidie van 300.000,00 euro voor de periode 1/7/2021-30/6/2023 (2 jaar), en dit voor de tijdelijke aanwerving van 
2 extra medewerkers met resp. een financieel-bancair (1 VTE) en psychologisch-therapeutisch (freelance) profiel. Zij focusten zich dus niet 
enkel op de financieel-economische doch ook op de psychologische, mentale opvang van ondernemers in moeilijkheden (getroffen door de 
Brexit) via o.a. de aanwerving van laatstgenoemd profiel, gesprekken met klanten met psychologische noden & zelfhulpgroepen.
één/paar gesprek(ken) kan opgelost worden, kan opgenomen worden door 
generalisten zoals Unizo, Voka, NSZ,…. Ik wil een speler als Dyzo in stand houden 
om net de complexere situaties te begeleiden.
Ook in 2023 werd/wordt hier opnieuw – o.a. door het weer maximaal activeren 
van lokale besturen en andere stakeholders - maximaal rekening mee 
gehouden door een sterke focus op de ‘integrale begeleiding’ (schuldhulpverlening; 
onderhandelen & bemiddelen) via budgetbegeleiding, budgetbeheer en begeleiding 
gerechtelijke reorganisatie enerzijds en onderhandelen/bemiddelen met de 
curatoren/schuldbemiddelaars anderzijds.
-Om de ondersteuning van Dyzo vroegtijdiger bij de bedrijven te activeren en zo 
grotere problemen te vermijden, wordt Dyzo in 2023 verder maximaal ingebed in 
het VLAIO-netwerk www.vlaio.be/nl/vlaio-netwerk.  
Hiertoe werd in 2021-2022 al actie ondernomen door o.a. een intensieve 
samenwerking met de VVSG:
-Al in 2020 ontwikkelde Dyzo scripts voor derden, die lokale besturen 
ook kunnen gebruiken om eerstelijnsadvies te geven, zodat Dyzo zich 
kan toeleggen op langdurige begeleiding en zijn capaciteit maximaal 
hiervoor kan inzetten.
-In 2021-2022 werd door Dyzo ook in vormingen (specifiek gericht op lokale 
besturen en hun gemeentelijke ambtenaren 'lokale economie') voorzien, 
waardoor gemeenten hun ondernemers uit de buurt beter kunnen opvangen 
wanneer deze in moeilijkheden geraken. 
-Begin 2021 werd de website van Dyzo volledig vernieuwd. Deze 
aanzienlijke verbetering – niet in het minst o.v.v. gebruiks- en 
klantvriendelijkheid – is ook naar de gemeenten, lokale besturen en OCMW’s 
toe een enorme meerwaarde.
-De relatiebeheerders lokale besturen van VLAIO organiseerden eind maart 
2021 een overlegtafel 'ondernemers in moeilijkheden' met de VVSG, 
tijdens dewelke Dyzo haar dienstverlening naar (vooral grote) gemeenten 
voorstelde met als doel hieruit nieuwe samenwerkingen te laten 
voortvloeien. Ook in 2022 stelde Dyzo zich voor op bijeenkomsten van VVSG 
via ‘Partner in de kijker’. In september en oktober 2021, en in 2022 dus via 
‘Partner in de kijker’, bracht de VVSG de dienstverlening aan ondernemers 
in moeilijkheden daarna ook onder de aandacht van de brede groep steden 
en gemeenten tijdens de Regionale Overlegtafels.
-VVSG en Dyzo hebben elkaar hierbij blijkbaar gevonden want eind 2021 
organiseerden zij samen 3 en in de loop van 2022 al zelfs 4 opleidingen. 
Blijkbaar met succes want deze opleidingen waren volzet.
Dyzo kan immers niet alle noden op het terrein zelf delgen doch samenwerking met 
partners kan win-winsituaties – zoals vroegtijdige detectie van moeilijkheden – 
doen ontstaan in het belang van de finale doelgroep. Dyzo maakt daarom heel 
dankbaar gebruik van dit interessante VLAIO Netwerk. Daar worden interessante 
contacten gelegd en wordt de naambekendheid van Dyzo verhoogd, wat in het 
belang is van de finale doelgroep.
3. Bijlage 2 geeft voor 2021, 2022 en 2023 (t.e.m. 30 juni 2023 doch in 2023/Q3 werden 
geen nieuwe samenwerkingsovereenkomsten afgesloten) een overzicht van het aantal 
gemeenten (per provincie), waarmee Dyzo een samenwerkingsakkoord (hetzij via 
‘betalingen per case’, hetzij via ‘all-in samenwerkingsovereenkomsten’ met vergoeding 
op forfaitaire basis) heeft afgesloten.
Wat die samenwerkingen betreft, blijkt dat:
- Het aantal ‘betalingen per case’ steeg van 71 (in 2021) naar 82 (in 2022) en 
uiteindelijk naar 92 in de eerste jaarhelft van 2023, of m.a.w. een stijging van 
29,58% over de periode;
- Het aantal ‘all-in samenwerkingsovereenkomsten’ vrij stabiel (+1,38%) bleef en 
steeg van 145 (in 2021) naar 147 (zowel in 2022 als in 2023).
Kanttekening: 2023 betreft nog een onvolledig kalenderjaar. Het aantal 
samenwerkingen – zowel ‘betalingen per case’ als ‘all-in 
samenwerkingsovereenkomsten’ – kan bijgevolg nog stijgen.
BIJLAGEN
1.Overzicht van het aantal ondernemingen in moeilijkheden in 2023 per gemeente voor 
West-Vlaanderen
2. Overzicht van de Vlaamse gemeenten, die een samenwerkingsakkoord onderhielden 
met Dyzo, per provincie en per soort samenwerkingsverband (t.e.m. 30 september 
2023)
