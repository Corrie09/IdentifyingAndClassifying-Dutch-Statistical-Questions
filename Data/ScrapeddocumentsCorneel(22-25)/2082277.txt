title: Levensbeschouwelijk onderwijs - Organisatie
thema: Onderwijs en Vorming
pdf link: https://docs.vlaamsparlement.be/pfile?id=2082277
thema link: https://www.vlaamsparlement.be/parlementaire-documenten/schriftelijke-vragen/1836612
SCHRIFTELIJKE VRAAG
nr. 73
van LOES VANDROMME
datum: 31 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Levensbeschouwelijk onderwijs  -  Organisatie
Het opsplitsen van leerlingen in het officieel onderwijs per levensbeschouwing is 
organisatorisch moeilijk. In het regeerakkoord werd afgesproken om voor het officieel 
onderwijs - het onderwijs van de Vlaamse Gemeenschap (GO!), Provinciaal Onderwijs 
Vlaanderen (POV) en de Onderwijsvereniging van Steden en Gemeenten (OVSG) - de 
omslag te maken naar een model waarin wordt voorzien in twee uur 
interlevensbeschouwelijke dialoog in het basis- en secundair onderwijs binnen de 
lessentabel.
1. Kan de minister een overzicht geven van het aantal uren levensbeschouwelijke 
omkadering die niet werden ingevuld door een personeelslid in het gewoon en het 
buitengewoon officieel onderwijs:
a) voor de jaren 2019-2020, 2020-2021, 2021-2022, 2022-2023 en 2023-2024;
b) opgesplitst per levensbeschouwelijk vak;
c) met vermelding van de koepel en het onderwijsniveau?
2. Kan de minister een overzicht geven van het aantal leerlingen per levensbeschouwelijk 
vak in het gewoon en in het buitengewoon officieel onderwijs:
a) voor de schooljaren 2019-2020, 2020-2021, 2021-2022, 2022-2023 en 2023-
2024;
b) met vermelding van de koepel en het onderwijsniveau?
3. Kan de minister een overzicht geven van de werkingsmiddelen en de loonkosten voor 
de levensbeschouwelijke vakken in het gewoon en in het buitengewoon officieel 
onderwijs:
a) voor de jaren 2019-2020, 2020-2021, 2021-2022, 2022-2023 en 2023-2024;
b) opgesplitst per levensbeschouwelijk vak;
c) met vermelding van de koepel en het onderwijsniveau?
4. Met ingang van het schooljaar 2020-2021 kunnen ouders van een leerplichtige kleuter 
in het officieel onderwijs ervoor kiezen om hun kleuter levensbeschouwelijk onderricht 
te laten volgen.
Ouders die dergelijk onderricht voor hun leerplichtige kleuter wensen, kiezen daartoe 
zelf een officiÃ«le school voor lager onderwijs waar de levensbeschouwing van hun 
keuze aangeboden wordt. De kleuter zal dan voor het levensbeschouwelijke onderricht 
de eigen kleuterklas verlaten en aansluiten bij kinderen van de lagere school die 
dezelfde levensbeschouwing volgen.
Kan de minister een overzicht geven van het aantal leerplichtige kleuters in het gewoon 
en buitengewoon onderwijs die van die regeling gebruikmaken:
a) voor de jaren 2020-2021, 2021-2022, 2022-2023 en 2023-2024;
b) opgesplitst per levensbeschouwelijk vak;
c) met vermelding van de koepel en het onderwijsniveau?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 73 van 31 oktober 2024
van LOES VANDROMME
1. Het Agentschap voor Onderwijsdiensten (AGODI) beschikt niet over deze gegevens. 
 
2. Ik verwijs naar het statistisch jaarboek van het onderwijs. 
Voor de berekening van de loonuitkeringen en werkingsmiddelen van de 
levensbeschouwelijke vakken verwijs ik naar de relevante regelgeving en 
omzendbrieven terzake. 
3. De onderwijsadministratie heeft geen zicht op het aantal leerplichtige kleuters dat 
levensbeschouwelijk onderricht volgt. 
