title: Geïntegreerd investeringsprogramma (GIP) 2024 - N729 Hasselt, Heusden-Zolder
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024515
thema link: https://www.vlaamsparlement.be/parlementaire-documenten/schriftelijke-vragen/1784743
SCHRIFTELIJKE VRAAG
nr. 342
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N729 Hasselt, Heusden-Zolder
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Hasselt en Heusden-Zolder voor de uitvoering van de 
N729 aanleg fietspaden tussen kanaal en Bolderberg / Uitvoering (GIP001986/03) 200.000 
euro budget en 200.000 euro fietsbudget gereserveerd. In het definitieve GIP 2023 werd 
200.000 euro budget ingeschreven.
Op mijn schriftelijke vraag nr. 993 van 17 maart 2023 antwoordde de minister dat de 
studie medio 2023 aanbesteed zou worden.
1. Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in het dossier?
3. Welke stappen werden er in dat dossier al gezet in 2023?
4. Werd de studie zoals vermeld medio 2023 aanbesteed? Zo niet, waarom niet en 
wanneer mogen we de aanbesteding verwachten? Zo ja, wanneer wordt die afgerond?
5. Welke stappen dienen er nog te gebeuren voor de uitvoering van de werken aangevat 
kan worden?
6. Wanneer zullen de werken aangevat worden? 
7. Wat is de verdere timing en planning van het project?
8. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 342 van 5 december 2023
van SOFIE MERTENS
1. Dit betreft de studie van fietspaden en riolering langs de N729. Het betreft het wegvak 
waar de fietspaden nog niet conform zijn. Dit is ongeveer vanaf de Massinweg te 
Hasselt tot iets voorbij de Zandstraat in Bolderberg (Heusden-Zolder). Het gaat over 
hetzelfde project als opgenomen in het GIP 2023.
2. De studie werd niet vastgelegd in 2023 en daarom wordt ze opnieuw opgenomen in 
het GIP 2024. De prijsvraag is pas in december 2023 gebeurd, waardoor het project 
niet meer in 2023 kon worden vastgelegd.
3. De samenwerkingsovereenkomst met Heusden-Zolder werd opgemaakt en de 
prijsvraag voor de studie werd gedaan.
4. De prijsvraag werd op 14 december 2023 gedaan. Er werden verschillende offertes 
ingediend die nu worden nagekeken en beoordeeld.
5. Als de meest gunstige offerte is gekozen en goedgekeurd, kan de opdracht gesloten 
worden en kan de studie worden opgestart. 
6. De timing van de werken is nog niet gekend. Dit zal afhangen van het ontwerp en de 
verdere procedures (omgevingsvergunningsaanvraag, onteigeningsprocedure indien 
nodig, aanbestedingsprocedure, enz.)
7. De vastlegging van de studie is voorzien voor begin 2024. De studie zal in 2024 
opstarten. Afhankelijk van het ontwerp zal de verdere planning bepaald worden. 
Mogelijks zullen onteigeningen nodig zijn. Dit zal sterk de timing bepalen.
8. De prijsvraag werd op 14 december 2023 gedaan. Momenteel worden de offertes 
beoordeeld. De vastlegging van de studie is voorzien voor begin 2024.
