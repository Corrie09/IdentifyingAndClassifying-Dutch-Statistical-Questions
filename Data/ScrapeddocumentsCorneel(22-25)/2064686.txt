title: Wachtlijst premies onroerend erfgoed - Dossiers Ninove en deelgemeenten
thema: Onroerend erfgoed
pdf link: https://docs.vlaamsparlement.be/pfile?id=2064686
thema link: https://www.vlaamsparlement.be/parlementaire-documenten/schriftelijke-vragen/1825849
SCHRIFTELIJKE VRAAG
nr. 277
van GUY D'HAESELEER
datum: 3 mei 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Wachtlijst premies onroerend erfgoed  -  Dossiers Ninove en deelgemeenten
De wachtlijst voor premies voor onroerend erfgoed is ingevoerd nadat het bedrag nodig 
voor de ontvankelijk verklaarde premieaanvragen het jaarlijkse budget overschreed. Het 
Agentschap Onroerend Erfgoed handelt op die manier alle premieaanvragen af die 
ontvankelijk werden verklaard. 
Jaarlijks geeft het agentschap een indicator vrij waarin de restauratiepremie uit het 
Monumentendecreet en de erfgoedpremie volgens de bijzondere procedure uit het 
Onroerenderfgoeddecreet zijn meegenomen. De indicator toont het aantal dossiers aan die 
op het moment van meting wachten op de toekenning van een erfgoedpremie. Op 31 
december van elk jaar worden alle ontvankelijk verklaarde premies geteld waarbij de 
premie nog niet kon worden toegekend binnen de budgettaire marges.
De wachtlijst voor premies groeide fors aan bij het einde van vorige regelgevingen en de 
maanden voorafgaand aan de start van het Onroerenderfgoeddecreet op 1 januari 2015.
Op het einde van 2015 bevatte de wachtlijst 604 dossiers, die een bedrag van 375.902.795 
euro vertegenwoordigen.
1. Kan de minister aangeven hoeveel dossiers er in 2023 nog op de wachtlijst stonden 
en welk bedrag ze vertegenwoordigen?
2. Hoeveel dossiers uit Ninove en deelgemeenten staan er momenteel nog op de 
wachtlijst? Graag een overzicht, opgesplitst per dossier, over welke werken het precies 
gaat en het bedrag dat elk dossier vertegenwoordigt.
3. Kan de minister voor bovenstaande dossiers meedelen sinds welk jaar ze op de 
wachtlijst staan?
4. Kan de minister voor de bovenstaande dossiers afzonderlijk aangeven wanneer ze 
eventueel de toekenning van de premie mogen verwachten?
5. Kan de minister aangeven welke dossiers eventueel een betere kans maken om via 
een projectoproep sneller geholpen te worden en voor welke projectoproepen ze in 
aanmerking kunnen komen?
6. Hoeveel premies werden er het laatste jaar toegekend aan projecten uit Ninove en 
deelgemeenten? Graag een overzicht, opgesplitst per dossier, over welke werken het 
precies gaat en het bedrag dat toegekend werd.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 277 van 3 mei 2024
van GUY D’HAESELEER
1. Ik geef jaarlijks een overzicht van het aantal dossiers die op de wachtlijst staan bij de 
Beleids- en Begrotingstoelichting - Beleidsuitvoering. Eind 2022 kende de wachtlijst 308 
premiedossiers voor een totaalbedrag van ongeveer 192,3 miljoen euro. Eind 2023 
stonden er nog 261 premiedossiers op de wachtlijst voor een totaalbedrag aan premies 
van ongeveer 162 miljoen euro.
2-3.In 2023 stonden er vijf dossiers uit Ninove en deelgemeenten op de wachtlijst voor 
een totaalbedrag van 2.320.740,78 euro. Hieronder vindt u het overzicht met het jaar 
van de inhoudelijke goedkeuring door de administratie en het geraamd premiebedrag. 
Deze dossiers staan ook nu nog op de wachtlijst.
Beschermd object en werken Inhoudelijke 
goedkeuringPremiebedrag
Sint-Amanduskerk (Aspelare): daken en gevels 10/02/2015 547.212,15 euro
Sint-Pietersbandenkerk (Voorde): 
binnenrestauratie 12/02/2015 664.465,32 euro
Oud Klooster (Meerbeke): restauratie 31/03/2015 586.096,73 euro
OL Vrouwekapel of Hospitaalkapel: restauratie 
interieur en onderhoud exterieur 18/01/2021 343.243,62 euro
Ingangspoort abdij Sint-Cornelus en Sint-
Cyprianus: restauratie abdijhuisjes 7/04/2021 179.722,96 euro
4. Ik werk deze beleidsperiode aan de afbouw van de wachtlijst op basis van de 
chronologische goedkeuring van de dossiers en in functie van de hoogdringendheid van 
de werken, en dit binnen de budgettaire marge. Er staan echter nog heel wat oudere 
dossiers op de wachtlijst. Een exacte termijn van toekenning van deze premies kan ik 
dus momenteel niet meegeven.
5. Voor premies via oproepen geldt een specifieke procedure, waarbinnen ik op gezette 
momenten een beslissing kan nemen. Ik spreek me buiten deze context niet uit over de 
slaagkansen van een dossier. 
6. In 2023 kende ik één erfgoedpremie volgens de bijzondere procedure toe voor 
onderstaande erfgoedsite in Ninove:  
Beschermd object Werken Premiebedrag
OL Vrouwekerk 
(Abdijkerk) Restauratie torenexterieur 439.922,50 euro
Daarnaast zijn er in 2023 en 2024 zeven erfgoedpremies volgens de 
standaardprocedure toegekend voor werken aan de onderstaande erfgoedsites:
Beschermd object Werken Premiebedrag
Parochiekerk Onze-Lieve-
Vrouw (Lieferinge)binnenherstelling  toren van de 
OLV Lichtmiskerk 3.941,77 euro
Sint-Aloysiuscollege: 
vleugel ontworpen door 
Flor Van Reethrestauratie kapelvleugel – fase 1 150.000,00 euro
Hoeve Hof ter Anghereel 
met tuin en 
oorlogsmonumentschilderwerken poort 1.620,00 euro
Sint-Aloysiuscollege: 
vleugel ontworpen door 
Flor Van Reethrestauratie kapelvleugel Flor Van 
Reeth - fase 2150.000,00 euro
Parochiekerk Onze-Lieve-
Vrouw (Lieferingen)onderhoud dakbedekking en 
buitenelementen 4.668,32 euro
Onze-Lieve-Vrouwekerk restauratie fase 8 - toren, diverse 
werken 175.000,00 euro
Parochiekerk Sint-
Gertrudisherstel lambrisering 11.924,77 euro
In 2023 kende het agentschap Onroerend Erfgoed ook twee onderzoekspremies toe voor 
volgende erfgoedsites:
Beschermd object Werken Premiebedrag
Onze-Lieve-Vrouwekerk Verdere monitoring van de 
stabiliteit van de toren 20.000,00 euro
Hoeve Hof te Eichem bouwhistorische studie en 
vooronderzoek stabiliteit19.088,00 euro
