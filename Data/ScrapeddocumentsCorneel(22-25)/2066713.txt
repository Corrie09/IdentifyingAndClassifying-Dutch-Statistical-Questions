title: Kanaal Roeselare-Leie - Nieuwe Lysbrug Ingelmunster
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2066713
thema link: https://www.vlaamsparlement.be/parlementaire-documenten/schriftelijke-vragen/1829980
SCHRIFTELIJKE VRAAG
nr. 12
van BERT MAERTENS
datum: 17 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kanaal Roeselare-Leie  -  Nieuwe Lysbrug Ingelmunster
Na de zomervakantie is het zover: dan start men met de bouw van de nieuwe Lysbrug in 
Ingelmunster. Fietsers en voetgangers kunnen dan veilig het kanaal Roeselare-Leie 
oversteken via een stalen vakwerkbrug met V-vormige landhoofden.
1. Wat is de actuele raming van het aantal fietsers en voetgangers dat dagelijks van de 
brug gebruik zal maken?
2. Wat is de exacte timing van de werken?
3. Wat is het gereserveerde budget voor de fietsbrug? Graag een overzicht. 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 12 van 17 juli 2024
van BERT MAERTENS
1. Er is op heden geen raming gekend van het aantal fietsers en voetgangers dat 
dagelijks van de brug gebruik zal maken.
2. Voor de herbouw van de fiets- en voetgangersbrug Lysbrug te Ingelmunster werd 
recent de aanbestedings- en vergunningsprocedure doorlopen. Op heden is de 
verwerving van percelen nog lopende. Voor de herbouw van de fiets- en 
voetgangersbrug Lysbrug wordt rekening gehouden met een realisatietermijn van 
bijna 2 jaar, te rekenen vanaf begin 2025. De voorbereidende werken voor de 
verplaatsing van de nutsleidingen zijn gepland vanaf september 2024.
3. Voor het aandeel ten laste van De Vlaamse Waterweg nv (DVW) werd in 2024 een 
vastlegging genomen van 6.629.914 euro (incl. btw). Bijkomend is er voor de 
uitvoering van de rioleringswerken een aandeel van 406.883,15 euro (excl. btw) ten 
laste van Aquafin en een aandeel van 286.940,70 euro (excl. btw) ten laste van 
Fluvius. 
Vanuit de gemeente Ingelmunster is er een bijdrage onder de vorm van verwerving 
en overdracht naar DVW van de noodzakelijke percelen om het project te realiseren. 
Tussen de partners werd een samenwerkingsovereenkomst afgesloten.
