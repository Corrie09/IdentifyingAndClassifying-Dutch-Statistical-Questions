title: Decreetaanpassing zorgwoningen - Meldingen en aanvragen omgevingsvergunning
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2030507
thema link: https://www.vlaamsparlement.be/parlementaire-documenten/schriftelijke-vragen/1791745
SCHRIFTELIJKE VRAAG
nr. 214
van KATRIEN SCHRYVERS
datum: 4 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Decreetaanpassing zorgwoningen  -  Meldingen en aanvragen omgevingsvergunning
Sinds 16 augustus 2021 is het mogelijk om, met een gewone melding, een zorgwoning te 
creëren bij een bestaande hoofdzakelijk vergunde woning, bijvoorbeeld in een bestaand 
bijgebouw of in een tijdelijke constructie in de tuin. Daarmee werden de eerdere 
mogelijkheden om in een bestaande woning een zorgwoning te creëren, uitgebreid. Niet in 
elke woning is het immers mogelijk om een zorgwoning te maken, en soms noopt een 
plotse zorgbehoevendheid om op korte termijn een zorgwoning ter beschikking te hebben. 
Sedert de decretale aanpassing is het aantal meldingen en omgevingsaanvragen voor het 
creëren van een zorgwoning in een tijdelijke verplaatsbare constructie of in een bestaand 
bijgebouw jaar na jaar toegenomen.
1. Hoeveel meldingen werden er in totaal in 2023 geregistreerd bij het Omgevingsloket 
voor de creatie van een zorgwoning? Graag een opdeling per provincie.
2. Hoeveel van die meldingen betroffen de creatie van een zorgwoning in een bestaand 
bijgebouw? Hoeveel betroffen de plaatsing van een tijdelijke verplaatsbare 
constructie? Graag telkens een opdeling per provincie.
3. Van hoeveel meldingen voor de creatie van een zorgwoning werd er in totaal in 2023 
akte genomen? Graag een opdeling per provincie.
4. Hoeveel van die aktenames betroffen de creatie van een zorgwoning in een bestaand 
bijgebouw? Hoeveel betroffen de plaatsing van een tijdelijke verplaatsbare 
constructie? Ook hier telkens een opdeling per provincie.
5. Hoeveel aanvragen voor een omgevingsvergunning voor een zorgwoning werden in 
totaal in 2023 geregistreerd bij het Omgevingsloket? Graag een opdeling per provincie.
6. Hoeveel van die aanvragen voor een omgevingsvergunning betroffen de creatie van 
een zorgwoning in een bestaand gebouw? Hoeveel betroffen de plaatsing van een 
tijdelijke verplaatsbare constructie? Graag ook hier telkens een opdeling per provincie.
7. Hoeveel omgevingsvergunningen voor de creatie van een zorgwoning werden in totaal 
afgeleverd in 2023? Ook hier een opdeling per provincie.
8. Hoeveel van die omgevingsvergunningen betroffen de creatie van een zorgwoning in 
een bestaand bijgebouw? Hoeveel betroffen de plaatsing van een tijdelijke 
verplaatsbare constructie? Cijfers graag opgedeeld per provincie.
9. Hoeveel meldingen werden in totaal in 2023 geregistreerd bij het Omgevingsloket om 
het beëindigen van een zorgwoning te melden? Graag een opdeling per provincie.
10. Hoeveel van die meldingen handelden over een zorgwoning in een bestaand 
bijgebouw? Hoeveel over een tijdelijke verplaatsbare constructie? Graag een opdeling 
per provincie.
11. Van hoeveel meldingen voor het beëindigen van een zorgwoning werd in totaal in 2023 
akte genomen? Hoeveel waren dat er in de verschillende provincies?
12. Voor hoeveel van die aktenames ging het over een zorgwoning in een bestaand 
bijgebouw? Voor hoeveel over een zorgwoning in een tijdelijke verplaatsbare 
constructie? Ook hier graag de cijfers per provincie.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 214 van 4 januari 2024
van KATRIEN SCHRYVERS
Het Departement Omgeving ontsluit cijfergegevens uit het Omgevingsloket op een 
interactieve website. Op omgevingsloketrapportering is informatie terug te vinden over 
aanvragen voor omgevingsvergunningen, meldingen, administratieve beroepen en 
doorlooptijden, zowel globaal als per gemeente. De website geeft globale overzichten, 
met mogelijkheid om verder te filteren (o.a. algemene inhoud van projecten). Een aantal 
thema’s wordt verder in detail uitgediept, zoals bouwen of verbouwen van woningen, 
windturbines en binnenkort ook zorgwonen. De publicatie wordt in de loop van februari 
gepland. De gevraagde cijfers kunnen in de toekomst dus teruggevonden worden op 
deze website. De website is niet statisch; maandelijks worden alle cijfers geactualiseerd.
In afwachting van de online publicatie en als antwoord op uw vragen vindt u de cijfers 
alvast ook in bijlage.
BIJLAGE
Overzicht aanvragen en meldingen zorgwonen
