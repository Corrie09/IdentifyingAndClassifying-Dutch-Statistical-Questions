title: Zone 30 - Invoering
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033055
thema link: https://www.vlaamsparlement.be/parlementaire-documenten/schriftelijke-vragen/1794324
SCHRIFTELIJKE VRAAG
nr. 461 
van ANNICK LAMBRECHT
datum: 12 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Zone 30  -  Invoering
Steeds meer lokale besturen beslissen om in hun kernen zone 30 in te voeren.
1. Welke gemeenten beslisten om een zone 30 in te voeren op hun grondgebied in 2020, 
2021, 2022 en 2023? Graag een overzicht op welke plaatsen de zone 30 werd 
ingevoerd, wanneer ze werd ingevoerd en opgedeeld per gemeente en per provincie?
2. Graag per ingevoerde zone 30 (zie vraag 1) volgende gegevens:
a) Hoeveel ongevallen gebeurden er binnen de zone binnen de tijdsspanne van een 
jaar voor het invoeren van de zone 30? Hoeveel lichtgewonden, zwaargewonden 
en doden vielen te betreuren bij die ongevallen? Graag de gegevens per gemeente 
en per provincie.
b) Hoeveel ongevallen gebeurden er binnen de zone binnen de tijdsspanne van een 
jaar na het invoeren van de zone 30? Hoeveel lichtgewonden, zwaargewonden en 
doden vielen te betreuren bij die ongevallen? Graag de gegevens per gemeente en 
per provincie.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 461 van 12 januari 2024
van ANNICK LAMBRECHT
1. Op de invoering van zonale snelheidsregimes van 30 km/u op gemeentewegen heeft 
mijn administratie geen zicht. Ik voer geen controle uit op de snelheidsregimes op 
gemeentewegen. Voor gewestwegen kan het gegeven dat borden worden geplaatst 
evenmin uitsluitsel geven over het aantal zones en de omvang hiervan. 
Eind 2022, een jaar na publicatie van het afwegingskader voor het bepalen van 
snelheidsregimes in de bebouwde kom op gewest- en gemeentewegen, stuurde ik een 
bevraging uit over de toepassing van de snelheidslimieten tot 30 km/u en lager bij de 
lokale besturen. Het analyserapport van deze bevraging is gepubliceerd is op 
vlaanderen.be. 
2. Om op deze vraag te kunnen antwoorden, zijn gegevens nodig over de exacte 
afbakening/locatie van de zone 30 binnen het grondgebied van de gemeente, alsook 
over het exacte moment (datum) van invoering. Aangezien dit moment van invoering 
bovendien niet voor elke ingevoerde zone 30 hetzelfde is, vraagt dit voor elke aparte 
ingevoerde zone 30 een individuele analyse van de (gelokaliseerde) 
ongevallengegevens. Voor een dergelijke analyse is dus heel wat diepgaander 
onderzoek nodig. 
Evaluatieonderzoek naar de effectiviteit van zones 30 (in functie van wegbeeld en 
randvoorwaarden) staat wel op de shortlist van de onderzoeksagenda 
verkeersveiligheid. 
