title: Winwinleningen Participatiemaatschappij Vlaanderen (PMV) - Aanvragen West-Vlaanderen
thema: Economie
pdf link: https://docs.vlaamsparlement.be/pfile?id=2030003
thema link: https://www.vlaamsparlement.be/parlementaire-documenten/schriftelijke-vragen/1791960
SCHRIFTELIJKE VRAAG
nr. 146
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Winwinleningen Participatiemaatschappij Vlaanderen (PMV)  -  Aanvragen West-
Vlaanderen
Met de Winwinlening van Participatiemaatschappij Vlaanderen moedigt de Vlaamse 
overheid particulieren aan om een achtergestelde lening te verstrekken aan kleine en 
middelgrote ondernemingen (kmo’s). Een particulier kan tot 75.000 euro lenen aan een 
Vlaamse kmo gedurende een looptijd van 5 tot 10 jaar. De kredietgever krijgt daarvoor 
een jaarlijks belastingkrediet van 2,5 procent op het openstaande kapitaal van de 
Winwinlening. Wanneer de kredietnemer niet kan terugbetalen, kan de kredietgever 
daarnaast 40 procent van het verschuldigde bedrag terugkrijgen via een eenmalig 
belastingkrediet.
Een kmo kan tot een bedrag van 300.000 euro aan Winwinleningen aangaan, met een 
maximum van 75.000 euro per kredietgever. 
Ter opvolging van mijn schriftelijke vraag nr. 534 van 13 april 2023, stel ik graag volgende 
vragen.
1. Hoeveel Vlaamse particulieren hebben een aanvraag ingediend in 2023? Kan de 
minister een overzicht geven van het totaalaantal aanvragen? Kan hij een overzicht 
geven van het totale bedrag aan gesloten Winwinleningen? Kan hij een overzicht geven 
van het gemiddelde bedrag en de duurtijd van de gesloten Winwinleningen? Kan de 
minister aantonen hoeveel unieke kredietgevers (één kredietgever kan meerdere 
Winwinleningen toestaan) er zijn?
2. Kan de minister een overzicht geven van het aantal West-Vlaamse particulieren dat 
een aanvraag heeft ingediend in 2023? Kan hij een overzicht geven van het 
totaalaantal aanvragen? Kan de minister meedelen wat het totale bedrag aan gesloten 
Winwinleningen is? Kan hij een overzicht geven van het gemiddelde bedrag en de 
duurtijd van de gesloten Winwinleningen? Kan de minister aantonen hoeveel unieke 
kredietgevers (één kredietgever kan meerdere Winwinleningen toestaan) er zijn? 
3. Hoeveel Vlaamse kmo’s hebben een Winwinlening gesloten in 2023? Kan de minister 
een overzicht geven van het totaalaantal verstrekte leningen? Kan hij meedelen wat 
het totale bedrag aan gesloten Winwinleningen is? Kan de minister een overzicht geven 
van het gemiddelde bedrag en de duurtijd van de gesloten Winwinleningen? Kan hij 
aantonen hoeveel unieke kredietnemers (één kredietnemer kan meerdere 
Winwinleningen aanvaarden) er zijn? 
4. Hoeveel West-Vlaamse kmo’s hebben een Winwinlening gesloten in 2023? Kan de 
minister een overzicht geven van het totaalaantal verstrekte leningen? Kan hij 
meedelen wat het totale bedrag aan gesloten Winwinleningen is? Kan de minister een 
overzicht geven van het gemiddelde bedrag en de duurtijd van de gesloten 
Winwinleningen? Kan hij aantonen hoeveel unieke kredietnemers (één kredietnemer 
kan meerdere Winwinleningen aanvaarden) er zijn? 
Graag de gegevens in een Excelbestand.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 146 van 5 januari 2024
van MAAIKE DE VREESE
1. In 2023 werden er in totaal 6.471 aanvragen tot registratie van een Winwinlening 
ontvangen voor een bedrag van 141,9 miljoen euro. Een Winwinlening wordt slechts 
door PMV-Standaardwaarborgen NV geregistreerd indien voldaan is aan de 
voorwaarden van het toepasselijk wetgevend kader1. Op dat moment kan men spreken 
van een effectief gesloten Winwinlening. In 2023 werden er 6.092 Winwinleningen, 
voor een totaalbedrag van 135,9 miljoen euro, effectief geregistreerd.
 2023
Bedrag ontvangen aanvragen winwinleningen 141.883.303,66
Aantal ontvangen aanvragen winwinleningen 6471
Gemiddeld bedrag ontvangen aanvragen winwinleningen 21.926,02
Bedrag geregistreerde winwinleningen 135.883.428,43
Aantal geregistreerde winwinleningen 6092
Gemiddeld bedrag geregistreerde winwinleningen 22.305,22
Tabel 1: Overzicht ontvangen en geregistreerde Winwinleningen 2023
De duurtijd van de in 2023 geregistreerde Winwinleningen varieert tussen de 5 en 10 
jaar.
Duur geregistreerde Winwinleningen Bedrag Aantal
5 jaar 65.010.485,10 4142
6 jaar 3.096.000,00 125
7 jaar 9.055.038,85 273
8 jaar 10.328.701,88 342
9 jaar 667.800,00 16
10 jaar 47.725.402,60 1194
Totaal 135.883.428,43 6092
Tabel 2: Detail duur geregistreerde winwinleningen 2023
Mits het respecteren van de plafonds opgenomen in het toepasselijk wetgevend kader 
kan een kredietnemer meerdere Winwinleningen ontvangen en kan een kredietgever 
meerdere Winwinleningen verschaffen. In onderstaande tabel wordt een detail getoond 
van het aantal unieke kredietnemers en kredietgevers voor de geregistreerde 
Winwinleningen in 2023.
 2023
Aantal unieke kredietgevers geregistreerde Winwinleningen 5097
Gemiddeld bedrag geregistreerde Winwinleningen per unieke kredietgever 26.659,49
1 Eén van deze voorwaarden is het ontvangen van de getekende akte en aflossingstabel van de Winwinlening 
door zowel de kredietnemer als de kredietgever. Winwinleningen kunnen daarom in een ander jaar 
geregistreerd worden dan dat ze zijn ontvangen, omdat de documenten later overgemaakt worden.
Aantal unieke kredietnemers geregistreerde Winwinleningen 2772
Gemiddeld bedrag geregistreerde Winwinleningen per unieke kredietnemer 49.020,00
Tabel 3: Aantal unieke kredietnemers en kredietgevers voor de geregistreerde Winwinleningen in 
2023
2. In 2023 werden er in totaal 1.466 aanvragen tot registratie voor Winwinleningen 
ontvangen voor een bedrag van 38,9 miljoen euro waar de kredietgever gedomicilieerd 
was in de provincie West-Vlaanderen. In diezelfde periode werden er 1.359 
Winwinleningen, voor een totaalbedrag van 36,7 miljoen euro, effectief geregistreerd 
voor West-Vlaamse kredietgever.
 2023
Bedrag ontvangen aanvragen Winwinleningen 38.863.824,58
Aantal ontvangen aanvragen Winwinleningen 1466
Gemiddeld bedrag ontvangen aanvragen Winwinleningen 26.510,11
Bedrag geregistreerde Winwinleningen 36.744.908,58
Aantal geregistreerde Winwinleningen 1359
Gemiddeld bedrag geregistreerde Winwinleningen 27.038,20
Tabel 4: Overzicht ontvangen en gergistreerde Winwinleningen 2023 – West-Vlaamse kredietgevers
De duurtijd van de geregistreerde Winwinleningen in 2023, waarbij de kredietgever 
gedomicilieerd was in de provincie West-Vlaanderen, varieert tussen de 5 en 10 jaar.
Duur geregistreerde Winwinleningen Bedrag Aantal
5 jaar 16.914.778,44 868
6 jaar 784.500,00 25
7 jaar 2.873.883,08 82
8 jaar 3.368.322,06 108
9 jaar 157.700,00 4
10 jaar 12.645.725,00 272
Totaal 36.744.908,58 1359
Tabel 5: Detail duur geregistreerde Winwinleningen 2023 – West-Vlaamse kredietgevers
Mits het respecteren van de plafonds opgenomen in het toepasselijk wetgevend kader 
kan een kredietgever meerdere Winwinleningen verschaffen. In onderstaande tabel 
wordt een detail getoond van het aantal unieke West-Vlaamse kredietgevers binnen 
de geregistreerde Winwinleningen in 2023.
 2023
Aantal geregistreerde Winwinleningen voor unieke West -Vlaamse 
kredietgever 1213
Gemiddeld bedrag geregistreerde Winwinleningen per unieke West-
Vlaamse kredietgever 30.292,59
Tabel 6: Aantal unieke West-Vlaamse kredietgevers voor geregistreerde Winwinleningen 2023
3. Voor het antwoord op deze vraag wordt verwezen naar het antwoord op vraag 1. Een 
Winwinlening wordt steeds gesloten tussen één kredietgever (particulier) en één 
kredietnemer (onderneming = natuurlijk persoon in het kader van zijn zelfstandige 
activiteit, rechtspersoon of bestuurder/zaakvoerder die de gelden rechtstreeks 
aanwendt voor de vennootschap waarvan hij/zij bestuurder/zaakvoerder is).
4. In 2023 werden er in totaal 1.669 aanvragen tot registratie voor Winwinleningen 
ontvangen voor een bedrag van 37,6 miljoen euro waar de kredietnemer zijn exploitatie 
had in de provincie West-Vlaanderen. Diezelfde periode werden er 1.583 
Winwinleningen, voor een totaalbedrag van 36 miljoen euro, effectief geregistreerd 
voor West-Vlaamse kredietnemers.
 2023
Bedrag ontvangen Winwinleningen 37.573.943,25
Aantal ontvangen Winwinleningen 1669
Gemiddeld bedrag ontvangen Winwinleningen 22.512,85
Bedrag geregistreerde Winwinleningen 36.049.963,92
Aantal geregisteerde Winwinleningen 1583
Gemiddeld bedrag geregistreerde Winwinleningen 22.773,19
Tabel 7: Overzicht ontvangen en geregistreerde Winwinleningen 2023 – West-Vlaamse 
kredietnemers
De duurtijd van de geregistreerde Winwinleningen in 2023, waarbij de kredietnemer 
zijn exploitatie had in de provincie West-Vlaanderen, varieert tussen de 5 en 10 jaar.
Duur geregistreerde Winwinleningen Bedrag Aantal
5 jaar 16.440.533,78 1098
6 jaar 931.500,00 31
7 jaar 2.461.883,08 67
8 jaar 3.067.322,06 101
9 jaar 270.000,00 5
10 jaar 12.878.725,00 281
Totaal 36.049.963,92 1583
Tabel 8: Detail duur geregistreerde Winwinleningen 2023 – West-Vlaamse kredietnemers
Mits het respecteren van de plafonds opgenomen in het toepasselijk wetgevend kader 
kan een kredietnemer meerdere Winwinleningen ontvangen. In onderstaande tabel 
wordt een detail getoond van het aantal unieke West-Vlaamse kredietnemers binnen 
de geregistreerde Winwinleningen in 2023.
 2023
Aantal geregistreerde Winwinleningen per unieke West -Vlaamse 
kredietnemer 1213
Gemiddeld bedrag geregistreerde Winwinleningen per unieke West-
Vlaamse kredietnemer 29.719,67
Tabel 9: Aantal unieke West-Vlaamse kredietnemers voor geregistreerde Winwinleningen 2023
