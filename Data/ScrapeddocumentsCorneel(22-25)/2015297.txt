title: Geïntegreerd investeringsprogramma (GIP) 2024 - De Lijn Gent - Nieuwe stel- en werkplaatsen trams en bussen Wissenhage - Bouwen stelplaats en aansluiting Blaisantvest
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2015297
thema link: https://www.vlaamsparlement.be/parlementaire-documenten/schriftelijke-vragen/1776518
SCHRIFTELIJKE VRAAG
nr. 167
van STIJN DE ROO
datum: 27 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Lijn Gent  -  Nieuwe stel- en 
werkplaatsen trams en bussen Wissenhage  -  Bouwen stelplaats en aansluiting 
Blaisantvest
In mijn schriftelijke vraag nr. 652 van 25 januari 2023 informeerde ik naar de in het GIP 
2023 geplande investering voor de bouw van de nieuwe stel- en werkplaatsen trams en 
bussen Wissenhage en voor de aansluiting Blaisantvest, waarvoor 3.968.000 euro was 
gereserveerd.
Op mijn vragen antwoordde de minister: “De e-stelplaats Wissenhage zal in de markt 
worden gezet als een PPS-project met een DBFM-overeenkomst (Design, Build, Finance & 
Maintain). De opdracht omvat het ontwerpen, bouwen, financieren en langdurig 
beschikbaar houden en onderhouden van een tram- en busstelplaats met herstel- en 
onderhoudswerkplaatsen, kantoren, magazijnen en parkeerplaatsen voor voertuigen van 
(personeel van) De Lijn. 
De Lijn kan niet voorlopen op de timing. Het verkrijgen van een aangepaste vergunning 
staat nu voorop.”
Op 30 september organiseerde De Lijn een infomarkt over de plannen. Meer dan honderd 
buurtbewoners en geïnteresseerden kwamen er langs.
In het ontwerp geïntegreerd investeringsprogramma (GIP) 2024, De Lijn lees ik dat voor 
Gent, voor de nieuwe stel- en werkplaatsen voor trams en bussen Wissenhage, voor het 
bouwen van de stelplaats en voor de aansluiting Blaisantvest, voor het jaar 2024 4.360.000 
euro wordt uitgetrokken.
1. Welke reacties kreeg De Lijn tijdens de infomarkt op 30 september? Wordt daar een 
verslag van gemaakt? Welke opmerkingen van de infomarkt zullen leiden tot 
aanpassing van de plannen? 
2. Wat is de stand van zaken van de nieuwe vergunningsaanvraag? Wanneer zal de 
vergunningsaanvraag worden ingediend? Welke wijzingen werden aan de plannen 
aangebracht?
3. Kan de minister een nauwkeurige omschrijving geven van de uit te voeren werken die 
gepland zijn in het GIP 2024?
4. Wat is de exacte timing voor de werken?
5. Wanneer zullen de werken afgerond zijn?
6. Wat zijn de verdere timing en verloop van dit dossier?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 167 van 27 oktober 2023
van STIJN DE ROO
1. Op 30 september organiseerde De Lijn inderdaad een infomarkt voor de buurt. Het 
doel was om de buurt in alle transparantie informatie te geven over de vernieuwde 
plannen en hun bezorgdheden en vragen te capteren en zo goed mogelijk te 
beantwoorden.
Hierna volgt een (niet-limitatieve) opsomming van bezorgdheden die werden geuit: 
tramhalte voorzien aan de voet van de Gaardeniersbrug; welke alternatieven zijn er 
onderzocht; welke impact is er op de opwarming van de omgeving; waarom één 
centrale werk- en stelplaats en geen decentrale zoals in Antwerpen; kan de 
bestemming van het terrein herzien worden; hoeveel trams/bussen zullen er 
vertrekken; waarom niet gebruikmaken van de parking het Getouw; kan er ook een 
toegang voorzien worden van het fietspad naar de site Revive; kan er ook een fietspad 
komen richting Wiedauwkaai.
Begin oktober werd naar de abonnees van de nieuwsbrief een overzicht van de meest 
gestelde vragen en antwoorden verstuurd, hier toegevoegd als bijlage. 
 
2. De Lijn plant nog steeds om op korte termijn een vergunningsaanvraag in te dienen. 
Afhankelijk van een goedgekeurde vergunning zal een planning worden opgemaakt.
De plannen werden aangepast, zodat groenbuffers en -zones uitgebreid konden 
worden, extra ontharde oppervlakte wordt voorzien, en gebouw- en parkingcapaciteit 
geminimaliseerd is. De site werd hertekend tot een volledig CO 2-vrij ontwerp. Er is 
een reservatiezone voorzien voor een doorgang tussen de site Revive en 
Gaardenierspad. Als de site op de Revive op termijn ontwikkeld wordt, is er zo een 
betere ontsluiting voor de actieve weggebruiker. De plannen werden verder aangepast 
in functie van minimaal grondverzet. Het terrein dat bestemd was als oefenterrein 
voor de rijschool kan door De Lijn als groene ruimte voor de buurt voorzien worden 
in beheer van Natuurpunt wanneer de stelplaats gebouwd wordt.
3. Zie de antwoorden op eerdere parlementaire vragen: nr. 650, 653 en 1281 (werkjaar 
2022-2023) en nr. 170 (werkjaar 2023-2024).
4-6.Zie het antwoord op deelvraag 2.
BIJLAGE
Nieuwsbrief
