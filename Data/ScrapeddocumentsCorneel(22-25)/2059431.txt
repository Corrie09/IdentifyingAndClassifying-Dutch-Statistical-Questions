title: Waterlopen West-Vlaanderen - Verontreiniging
thema: Natuur en Milieu
pdf link: https://docs.vlaamsparlement.be/pfile?id=2059431
thema link: https://www.vlaamsparlement.be/parlementaire-documenten/schriftelijke-vragen/1813135
SCHRIFTELIJKE VRAAG
nr. 444
van MAXIM VEYS
datum: 15 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Waterlopen West-Vlaanderen  -  Verontreiniging
In mijn schriftelijke vraag nr. 706 van 4 mei 2023 vroeg ik een overzicht van het aantal 
vastgestelde vervuilingen in West-Vlaamse waterlopen in de afgelopen vijf jaar. Om een 
beter zicht te krijgen op de huidige stand van zaken, had ik graag een actualisatie gekregen 
van die gegevens. 
Graag had ik een overzicht verkregen van het aantal vastgestelde vervuilingen in West-
Vlaamse waterlopen in de afgelopen vijf jaar (van 2018 tot heden) Graag daarbij 
vermelding van:
a) de datum;
b) de locatie;
c) de waterloop;
d) de aard en omvang van de vervuiling;
e) de impact op de waterkwaliteit;
f) eventuele handhaving;
g) opruimkosten, en door wie ze werden betaald.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 444 van 15 maart 2024
van MAXIM VEYS
Als bijlage gaat een overzicht met alle info over incidenten in de provincie West-Vlaanderen 
over de periode 2018 tot heden. Hierbij wil ik wel verduidelijken dat niet elk incident 
zomaar 1-op-1 met elkaar vergeleken kan worden. Uiteraard brengt elk incident  een 
potentiÃ«le impact met zich mee. Gelet op de verscheidenheid, zowel naar oorzaak, 
intensiteit, duur, bereikbaarheid en de rol die verschillende omgevingsfactoren spelen toe, 
is een vergelijking niet mogelijk. In het merendeel van deze meldingen is handhaving niet 
mogelijk zoals bijvoorbeeld bij overvloedige regenval, werking van overstorten, een 
elektriciteitspanne of omdat de oorsprong toe te schrijven is aan een onbekende factor.
Informatie over omgevingshandhavingsrapportering kan op de website 
https://omgevingshandhavingsrapportage.omgeving.vlaanderen.be/public/ 
teruggevonden worden waarin data van de gemeenten, de provincies, het gewest, de hoge 
raad voor handhavingsuitvoering, het openbaar ministerie, de gewestelijke 
beboetingsentiteit en het handhavingscollege worden weergegeven. Deze monitoring is 
momenteel niet specifiek genoeg om te rapporteren over de handhavingsactiviteiten van 
de vastgestelde incidenten in West-Vlaamse beken en rivieren. Momenteel werkt mijn 
administratie aan een nieuw platform dat de overzichtelijkheid zal bevorderen.
BIJLAGE
Overzicht van de vastgestelde vervuilingen in West-Vlaamse waterlopen (2018 tot 
15/03/2024)
