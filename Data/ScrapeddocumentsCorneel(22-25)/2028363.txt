title: Lokale gebiedsdeals droogte - Projectoproep (2)
thema: Natuur en Milieu
pdf link: https://docs.vlaamsparlement.be/pfile?id=2028363
thema link: https://www.vlaamsparlement.be/parlementaire-documenten/schriftelijke-vragen/1791431
SCHRIFTELIJKE VRAAG
nr. 206
van BRECHT WARNEZ
datum: 21 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Lokale gebiedsdeals droogte  -  Projectoproep (2)
De projectoproep ‘Lokale gebiedsdeals droogte (2023)’ heeft als doel om 
watergerelateerde projecten te ondersteunen. De bedoeling is enerzijds om grote projecten 
te ondersteunen. De actieprogramma’s moeten namelijk uit minstens twee projecten 
bestaan en zich uitstrekken over het grondgebied van minstens drie gemeenten. Bovendien 
moeten de projecten pas klaar zijn in 2028. Anderzijds is het de bedoeling om via die grote 
projecten coalities en samenwerking tussen lokale actoren te bevorderen.
Met de introductie van de Lokale Gebiedsdeals krijgen Vlaamse ruimtelijke processen voor 
het eerst gezamenlijke investeringsmiddelen toegewezen, met als doel gebieden 
veerkrachtiger te maken tegen klimaatverandering.
Voor coalities die betrokken zijn bij ruimtelijke processen, met onderliggend verschillende 
lokale besturen, wordt vanuit die oproep financiering beschikbaar gesteld om de 
langetermijndoelstellingen direct op het terrein te realiseren. Met Vlaamse steun kunnen 
zij elk verschillende complexere lokale projecten uitvoeren die onderling samenhangen. De 
Vlaamse overheid financiert tot maximaal 80% van de kosten met behulp van middelen 
uit de Blue Deal, afkomstig van het herstelplan 'Vlaamse Veerkracht'.
In het antwoord op mijn vraag nr. 14 van 28 september 2023 gaf de minister aan dat 
negen aanvraagdossiers werden ingediend voor de oproep Lokale Gebiedsdeal Droogte 
2.0.
De minister gaf ook aan dat er twee wijzigingen waren ten opzichte van de vorige 
projectoproep:
De subsidie in de tweede oproep bedraagt maximaal 75% van de uitvoeringskost. In de 
eerste oproep bedraagt die maximaal 80% van de uitvoeringskost.
Private organisaties en particulieren kunnen geen initiatiefnemer zijn van een deelproject.
Gelieve de gevraagde gegevens via een Excel-bestand weer te geven.
1. Hoeveel aanvragen werden geweigerd?
a) Graag een overzicht van de geweigerde aanvragen per provincie en gemeente.
b) Wat waren de voornaamste redenen voor een weigering?
2. Hoeveel projecten werden goedgekeurd?
a) Hoeveel coalities werden goedgekeurd voor steun via de tweede projectoproep 
van 2023? Graag een overzicht van de aantallen per provincie en de betrokken 
gemeenten.
b) Werden projecten van coalities goedgekeurd die bij de vorige oproep eveneens 
steun kregen? Zo ja, hoe kijkt de minister daarnaar?
c) Is het mogelijk een korte beschrijving te geven van alle goedgekeurde projecten 
van coalities in West-Vlaanderen?
d) Is het mogelijk om per provincie de toegekende bedragen te vermelden en voor 
de projecten in West-Vlaanderen te bepalen op hoeveel subsidies ze aanspraak 
maken? Graag een overzicht per project.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 206 van 21 december 2023
van BRECHT WARNEZ
1. Volgende 2 aanvragen werden geweigerd:
Aanvraag Provincie Gemeenten Reden 
weigering
Mekingenweg Sint-
Pieters-LeeuwVlaams-Brabant Sint-Pieters-
Leeuwonontvankelijk
Kempische 
InfiltratiespotsAntwerpen Geel
Lille
DesselVoldeed niet aan 
voorwaarden 
oproep
2. a) Volgende 7 aanvragen werden goedgekeurd:
Aanvraag Subsidie (€) Provincie Gemeenten
De Antwerpse Rand 
Onthardt1.000.000 Antwerpen Schilde
Antwerpen (Ekeren)
Brasschaat
Verbindend Water 1.317.740 Limburg Maaseik
Bilzen
Lanaken
Sponslandschappen 
als Denderpraktijk1.003.634 Oost-Vlaanderen Ninove
Dendermonde
Affligem
Water voor de 
Woluwe971.634 Vlaams-Brabant Zaventem
Wezembeek-Oppem
Machelen
Van Zenne tot 
Zoniën1.001.680 Vlaams-Brabant Halle
Beersel
Sint-Genesius-Rode
IJzer- en 
Handzamevallei1.000.750 West-Vlaanderen Poperinge
Vleteren
Alveringem
‘t Soete Water 498.750 Oost-Vlaanderen Stekene
Sint-Gillis-Waas
Beveren
 
b) In enkele gebieden (Strategisch Project Horizon+; Nationaal Park Hoge Kempen en 
T.OP Dender) wordt via de gebiedsdeals 2.0 verder gewerkt op de ervaringen en 
realisaties van de eerste gebiedsdeals om het watersysteem verder te versterken.
c)
Gemeente Deelproject Beschrijving
Poperinge Vroonhofsite in 
Poperinge: 
Vleterbeek in 
open profielHet in open profiel brengen van 
de Vleterbeek als groen-blauwe 
slagader in het centrum van 
Poperinge 
Vleteren en Poperinge Veerkrachtig 
watersysteem 
Hollebeek-
SpanebeekMeer ruimte voor water binnen 
landbouwlandschap en werken aan 
betere waterkwaliteit door het inzet 
Nature Based Solutions 
Alveringem De Pannenhoeve 
– ruimte voor 
water en 
ecologische 
herinrichtingWaterbergend vermogen van de 
open ruimte verhogen door het 
openleggen van een 
polderwaterloop
d) Zie 2a).
