title: Hoger onderwijs - 'Knip' en leerkrediet
thema: Onderwijs en Vorming
pdf link: https://docs.vlaamsparlement.be/pfile?id=2016522
thema link: https://www.vlaamsparlement.be/parlementaire-documenten/schriftelijke-vragen/1780533
SCHRIFTELIJKE VRAAG
nr. 141
van BRECHT WARNEZ
datum: 17 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Hoger onderwijs  -  'Knip' en leerkrediet
Bij decreet van 15 juli 2022 over de instroom en het optimaliseren van de studie-efficiëntie 
in het hoger onderwijs en overige organisatorische aspecten van het hoger onderwijs, 
keurde het Vlaams Parlement de knip tussen tweede en derde bachelor goed voor het 
hoger onderwijs. Dat betekent dat studenten niet langer naar het derde bachelorjaar 
kunnen gaan als ze niet geslaagd zijn voor al hun vakken uit het eerste bachelorjaar. Dat 
kadert binnen de doelstelling om de studie-efficiëntie te verhogen en de studieduur te 
verkorten. Nu nemen studenten volgens de Vlaamse Regering te vaak en te veel vakken 
uit hun eerste jaar mee om uiteindelijk zonder diploma achter te blijven.
Ondertussen is echter eveneens het systeem van leerkrediet van toepassing. Dat betekent 
dat een student bij aanvang van zijn of haar studies 140 studiepunten krijgt en die inzet 
om vakken op te nemen. Als hij/zij slaagt, krijgt hij/zij de desbetreffende studiepunten 
terug. Als een student geen studiepunten meer overheeft om in te zetten om vakken op te 
nemen, kan die niet meer verder studeren en geen nieuw academiejaar meer starten. 
Tegen de tijd dat de desbetreffende student die boodschap krijgt, is hij/zij echter meestal 
al enkele jaren bezig aan een opleiding. De boodschap dat de gekozen studierichting niet 
geschikt is voor hem/haar komt dan ook vaak te laat.
Dit is een opvolgvraag van mijn schriftelijke vraag nr. 824 van 21 september 2022.
Graag alle data in Excel beschikbaar stellen.
1. Kan de minister een update geven van het aantal trajectstarters, die geen 
generatiestudent zijn in een academisch of professioneel gerichte bachelor, vanaf 
academiejaar 2016-2017 en die een inschrijving hadden in een bacheloropleiding naar 
al dan niet hebben behaald van een bachelordiploma?
2. Kan de minister een update geven van het aantal trajectstarters die geen 
generatiestudent zijn in een academisch of professioneel gerichte bachelor en die een 
inschrijving hadden in een andere bacheloropleiding voor het startjaar van het traject 
op het totaalaantal trajectstarters die geen generatiestudent zijn vanaf academiejaar 
2016-2017 naar al dan niet hebben behaald van een bachelordiploma de jaren voor 
het startjaar van het traject?
3. Kan de minister een update geven van het aantal trajectstarters in een academische 
of professioneel gerichte bachelor naar al dan niet generatiestudent vanaf 
academiejaar 2016-2017?
4. Kan de minister een update geven van het aantal trajectstarters in een master en die 
een inschrijving hadden in een andere masteropleiding voor het startjaar van het 
traject vanaf academiejaar 2016-2017 naar al dan niet hebben behaald van een 
masterdiploma?
5. Kan de minister een update geven van het aandeel trajectstarters in een 
masteropleiding die een inschrijving hadden in een andere masteropleiding voor het 
startjaar van het traject op het totaalaantal trajectstarters in de masteropleidingen 
vanaf academiejaar 2016-2017 naar al dan niet hebben behaald van een 
masterdiploma de jaren voor het startjaar van het traject?
6. Kan de minister een update geven van het aantal trajectstarters in een master vanaf 
academiejaar 2016-2017?
7. Hoe evalueert de minister die cijfers (vraag 1 tot en met 6) van studenten die 
meerdere richtingen starten? Is er een verandering merkbaar?
8. In het antwoord op schriftelijke vraag nr. 824 gaf de minister aan dat hij niet 
overweegt om een maximum te zetten op het aantal studierichtingen dat een student 
kan aanvatten. 
Blijft de minister bij die mening?
Zo ja, wat zal de minister dan doen om studenten zo snel mogelijk op het juiste traject 
te krijgen?
Zo niet, heeft de minister al concrete stappen ondernomen om dit in te voeren?
9. In het antwoord op vraag nr. 824 gaf de minister aan dat er momenteel geen plannen 
zijn om extra studievoortgangsstimuli te onderzoeken. 
Blijft de minister bij die mening?
a) Zo niet, heeft de minister al concrete ideeën om extra studievoortgangsstimuli in 
te voeren?
b) Hoe zal de minister deze stimuli - mogelijk - implementeren? Graag een plan van 
aanpak met timing en budget.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 141 van 17 november 2023
van BRECHT WARNEZ
1-6.In bijlage vindt de Vlaamse volksvertegenwoordiger de gevraagde cijfergegevens. 
7-9.Uiteraard blijf ik bij mijn antwoord op SV 824. Het decreet over de instroom en het 
optimaliseren van de studie-efficiëntie in het hoger onderwijs en overige 
organisatorische aspecten van het hoger onderwijs (decreet studievoortgang) wordt 
pas sedert dit academiejaar geïmplementeerd in het hoger onderwijs. De eerste 
studenten zijn met andere woorden nog maar net gestart en kregen nog niet eens de 
kans om een eerste keer examens af te leggen. Het lijkt me dan ook geen goed idee 
om nu reeds bijkomende maatregelen op te leggen. 
BIJLAGE
Overzicht
