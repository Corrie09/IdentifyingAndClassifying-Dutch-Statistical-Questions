title: Departement Omgeving - Ondersteuning thuiswerkend personeel
thema: Natuur en Milieu
Ruimtelijke ordening
Vlaamse administratie
pdf link: https://docs.vlaamsparlement.be/pfile?id=2013557
thema link: https://www.vlaamsparlement.be/parlementaire-documenten/schriftelijke-vragen/1777423
SCHRIFTELIJKE VRAAG
nr. 104
van BRECHT WARNEZ
datum: 8 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Departement Omgeving  -  Ondersteuning thuiswerkend personeel 
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Omgeving:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen. 
b) Hoeveel budget werd daarvoor gereserveerd? Graag een overzicht voor de 
afgelopen drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Hoeveel budget werd daarvoor gereserveerd? Graag een overzicht voor de 
afgelopen drie jaar.
b) Hoeveel ambtenaren hebben de afgelopen jaren deze initiatieven genoten? Graag 
een overzicht van de afgelopen drie jaar.
3. Indien bij het Departement Omgeving nog geen maatregelen genomen zijn zoals in 
vraag 1, zijn er dan extra initiatieven gepland? Graag met vermelding van motivatie 
alsook van timing en budget.
4. Indien bij het Departement Omgeving nog geen initiatieven genomen zijn omtrent 
materiële ondersteuning zoals in vraag 2, zijn er dan extra initiatieven gepland? Graag 
met vermelding van motivatie alsook van timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 104 van 8 november 2023
van BRECHT WARNEZ
1. Een internetvergoeding van 20 euro per maand (sinds 1 oktober 2021) en een 
thuiswerkvergoeding van 20 euro per maand (sinds 1 januari 2023).
a) Internetvergoeding: 840 medewerkers (99%). 
Thuiswerkvergoeding: 837 medewerkers (98%).
b) 655.000 euro voor de afgelopen drie jaar.
2. Elke medewerker kon een keuze maken tussen een bureaustoel of klein ICT-materiaal 
(scherm, muis, rugzak,…).
a) 207.750 euro voor de afgelopen drie jaar.
b) Voor 831 medewerkers.
3. Niet van toepassing.
4. Niet van toepassing.
