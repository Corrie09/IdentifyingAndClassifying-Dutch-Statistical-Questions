title: Lozen industrieel afvalwater - Vergunningen en handhaving
thema: Natuur en Milieu
pdf link: https://docs.vlaamsparlement.be/pfile?id=2043122
thema link: https://www.vlaamsparlement.be/parlementaire-documenten/schriftelijke-vragen/1794630
SCHRIFTELIJKE VRAAG
nr. 242
van MAXIM VEYS
datum: 16 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Lozen industrieel afvalwater  -  Vergunningen en handhaving
In mijn schriftelijke vraag nr. 706 van 4 mei 2023 vroeg ik onder meer een overzicht op 
van het aantal vastgestelde vervuilingen in West-Vlaamse waterlopen in de afgelopen vijf 
jaar (van 2018 tot heden). Dit naar aanleiding van een vastgestelde verontreiniging van 
de Neerbeek, een beek die door het grondgebied van Wevelgem en Kortrijk stroomt. 
Om een beter zicht te krijgen op de situatie, had ik graag de volgende aanvullende 
informatie verkregen.
1. Graag een overzicht van alle omgevingsvergunningen voor het lozen van industrieel 
afvalwater die werden verleend door de administratie van de minister tussen 2017 en 
heden.
a) Graag een onderverdeling per jaar.
b) Graag een onderverdeling per provincie.
c) Graag per vergunning een korte beschrijving van het voorwerp van de 
vergunning/exploitatie.
d) Graag daarbij een vermelding van de vergunde rubrieken uit het Vlaams reglement 
betreffende de milieuvergunning (VLAREM).
e) Graag per vergunning een vermelding van de locatie van de exploitatie.
f) Graag per vergunning de duur van de omgevingsvergunning vermelden.
g) Graag per vergunning vermelden op welke waterloop er wordt geloosd.
2. Graag had ik meer inzicht gekregen in de controle en handhaving van vergunningen 
voor het lozen van industrieel afvalwater sinds 2017 tot heden.
a) Graag een overzicht van het aantal handhavingsacties voor bovenvermelde 
exploitaties met een lozingsvergunning. Graag daarbij een opsplitsing per provincie 
en per jaar.
b) Graag een overzicht van het aantal voltijdsequivalenten (vte’s) dat jaarlijks wordt 
ingezet voor de handhaving van die exploitaties, opgesplitst per jaar van 2017 tot 
heden.
c) Graag een overzicht van het budget dat jaarlijks wordt ingezet voor de handhaving 
van de exploitaties, opgesplitst per jaar van 2017 tot heden.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 242 van 16 januari 2024
van MAXIM VEYS
1. In bijlage 1 vindt u het overzicht van de  omgevingsvergunningen voor het lozen van 
bedrijfsafvalwater die werden verleend via mij als bevoegd minister tussen 2017 en 
2023. De vergunningen die ik aflever, gaan, zoals gedefinieerd in het 
omgevingsvergunningenbesluit, over enerzijds beroepen tegen klasse 1- vergunningen 
uitgereikt door de Bestendige Deputatie van de provincie, en anderzijds Vlaamse 
projecten en dossiers die geadviseerd worden door de Gewestelijke 
Omgevingsambtenaren.
a) In het eerste tabblad wordt een onderverdeling gegeven per jaar en per provincie.
b) Zie 1.a).
c) In het tweede tabblad worden alle vergunningen opgelijst met een beschrijving van 
het voorwerp van de vergunning, de Vlarem-rubrieken – voor zover beschikbaar in 
de databank van de Vlaamse Milieumaatschappij (VMM) –, de locatie van de 
exploitatie en de duur van de omgevingsvergunning. In het vierde tabblad vindt u 
de Vlarem-rubrieken met de bijhorende omschrijving. 
d) Zie 1.c).
e) Zie 1.c). 
f) Zie 1.c).
g) In het derde tabblad vindt u de verschillende afvalwaterstromen en de bijhorende 
lozingssituatie. In het geval er op riool geloosd wordt, ziet u de 
rioolwaterzuiveringsinstallatie (RWZI) waarop aangesloten is en het uiteindelijk 
oppervlaktewater waarop deze RWZI loost. In geval er in oppervlaktewater (OW) 
geloosd wordt, vindt u in de laatste kolom de naam van de waterloop. Dit zijn de 
afvalwaterstromen zoals gekend in de databank van de VMM. Hierbij moet 
opgemerkt worden dat het bij veel van de vergunningen in het tweede tabblad gaat 
om de lozing van bemalingswater waarvoor er geen exploitatie en lozingsituatie in 
het derde tabblad voorhanden is.
2. a) Hieronder is een overzicht opgenomen van het aantal controles op de exploitaties 
in vraag 1 en waarvoor Afdeling Handhaving van het Departement Omgeving 
bevoegd is voor het toezicht.
Antwerpen Limburg Oost-
VlaanderenVlaams-
BrabantWest-
Vlaanderen
2017 23 10 18 8 9
2018 55 12 11 21 14
2019 36 10 30 20 12
2020 36 12 15 10 15
2021 51 21 43 23 19
2022 48 17 40 28 20
2023 41 30 35 32 23
b) Er wordt niet geregistreerd hoeveel tijd er per handhavingsactie ingezet wordt, 
maar de VTE-inzet per handhavingsactie wordt jaarlijks begroot op basis van de 
planning. De inzet behelst enkel het proces ‘inspecteren en maatregelen’, 
werkgroepwerking en andere ondersteunende processen zijn hierbij niet 
inbegrepen. 
Totale VTE-inzet voor controle en handhaving van exploitaties met een 
lozingsvergunning:
2017 3,03
2018 5,40 
2019 4,60 
2020 4,72 
2021 4,72 
2022 4,37 
20235,02 
c) Budget per jaar inclusief btw (in euro):
2017 501.970,76
2018 546.909,74
2019 476.354,35
2020 420.464,85
2021 551.614,08
2022 602.352,32
2023 479.409,02 (gefactureerd t.e.m. 12/09/2023)
BIJLAGE
Overzicht omgevingsvergunningen voor het lozen van bedrijfsafvalwater die werden 
verleend tussen 2017 en 2023
