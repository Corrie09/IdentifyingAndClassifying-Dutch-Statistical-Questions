title: Geïntegreerd investeringsprogramma (GIP) 2024 - N73 Kinrooi
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024522
thema link: https://www.vlaamsparlement.be/parlementaire-documenten/schriftelijke-vragen/1784763
SCHRIFTELIJKE VRAAG
nr. 352
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N73 Kinrooi
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Kinrooi voor de uitvoering van de N73 Fietspaden Kinrooi 
/ Uitvoering (GIP003889/01) 2.800.000 euro budget en 2.800.000 euro fietsbudget 
gereserveerd. 
1. Wat houden deze werken in het ontwerp GIP 2024 precies in?
2. Welke stappen dienen er nog te gebeuren voor de uitvoering van de werken aangevat 
kan worden?
3. Wanneer zullen de werken aangevat worden? 
4. Wat is de verdere timing en planning van het project?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 352 van 5 december 2023
van SOFIE MERTENS
1. Het project behelst de aanleg van fietspaden langsheen de N73 van de Binnenweg tot 
aan de Kloosterstraat te Kinrooi. Samen met Aquafin en Fluvius wordt er ook een 
gescheiden rioleringsstelsel aangelegd. 
2. Momenteel is de MER-studie lopende voor de bemaling voor de aanleg van de riolering. 
Zodra deze is afgerond, kan de omgevingsvergunningsaanvraag worden ingediend. 
Vervolgens zal het aanbestedingsdossier worden opgemaakt en de aanbesteding 
georganiseerd worden.
3. De werken kunnen, onder de voorwaarde van het verkrijgen van de 
omgevingsvergunning en na het organiseren van de aanbesteding, in de loop van 2025 
van start gaan.
4. In het voorjaar verwacht AWV de uitkomst van het MER. Vervolgens kan de 
omgevingsvergunningsaanvraag worden opgemaakt en ingediend. De aanbesteding 
wordt voor de tweede helft van 2024 voorzien. De aanvang van de werken wordt dan 
voorzien in 2025, en is tevens afhankelijk van de werken van de nutsmaatschappijen.
5. Het MER voor de bemaling is ingediend bij de cel MER. Zodra deze is goedgekeurd, kan 
de omgevingsvergunningsaanvraag worden opgemaakt en ingediend.
