title: Secundair onderwijs - Profiel en uitstoom beginnende leerkrachten
thema: Onderwijs en Vorming
pdf link: https://docs.vlaamsparlement.be/pfile?id=2023124
thema link: https://www.vlaamsparlement.be/parlementaire-documenten/schriftelijke-vragen/1783113
SCHRIFTELIJKE VRAAG
nr. 158
van ELISABETH MEULEMAN
datum: 29 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundair onderwijs  -  Profiel en uitstoom beginnende leerkrachten 
Geregeld worden er schriftelijke vragen gesteld over de uitstroom van beginnende 
leerkrachten in het onderwijs (zie vragen van Karolien Grosemans, Brecht Warnez, 
Hannelore Goeman, e.a.). Uitstroom wordt weergegeven naar onderwijsniveaus, naar 
statuut of naar provincie.
Graag zou ik cijfers over uitstroom van beginnende leerkrachten willen vernemen met 
betrekking tot een aantal andere belangrijke specificaties binnen het secundair onderwijs.
1. Kan de minister voor de afgelopen 5 schooljaren een overzicht geven van het aantal 
leerkrachten dat binnen de vijf jaar na hun eerste indiensttreding het onderwijs verlaat 
voor de verschillende onderwijsvormen: het algemeen secundair onderwijs (aso), het 
technisch secundair onderwijs (tso), het kunstsecundair onderwijs (kso), het 
beroepssecundair onderwijs (bso) en het deeltijds beroepssecundair onderwijs (dbso)? 
Kan de minister ook apart cijfers verschaffen over de mate waarin OKAN-leerkrachten 
binnen de vijf jaar na hun eerste indiensttreding het onderwijs verlaten (OKAN: 
onthaalonderwijs voor anderstalige nieuwkomers)?
2. Kan de minister voor de afgelopen 5 schooljaren een overzicht geven van het aantal 
startende leerkrachten dat bij hun eerste indiensttreding geen lerarenopleiding heeft 
gevolgd voor de verschillende onderwijsvormen: het algemeen secundair onderwijs 
(aso), het technisch secundair onderwijs (tso), het kunstsecundair onderwijs (kso), 
het beroepssecundair onderwijs (bso) en het deeltijds beroepssecundair onderwijs 
(dbso)? Kan de minister ook apart cijfers verschaffen over de mate waarin OKAN-
leerkrachten bij hun eerste indiensttreding geen lerarenopleiding hebben gevolgd?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 158 van 29 november 2023
van ELISABETH MEULEMAN
Ik verwijs naar het antwoord op SV 10 van Jan Laeremans van 29 september 2022 en naar 
het antwoord op SV 866 van Karolien Grosemans van 1 september 2023.
Het is niet mogelijk om deze cijfers op te splitsen naar onderwijsvorm, OKAN leerkracht of 
het type gevolgde lerarenopleiding. 
