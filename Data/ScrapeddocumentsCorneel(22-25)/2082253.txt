title: Ronde van Vlaanderenbrug Kortrijk - Verlichting
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082253
thema link: https://www.vlaamsparlement.be/parlementaire-documenten/schriftelijke-vragen/1835722
SCHRIFTELIJKE VRAAG
nr. 35
van JEREMIE VANEECKHOUT
datum: 23 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Ronde van Vlaanderenbrug Kortrijk  -  Verlichting
Op de Ronde van Vlaanderenbrug in Kortrijk zijn er aanhoudende problemen met de 
verlichting. Dat wekt niet enkel een verloederde indruk, maar is ook nefast voor de 
fietsveiligheid en het veiligheidsgevoel in het algemeen. 
Dergelijke chronische gebreken zijn vreemd voor een brug die pas in 2006 in gebruik werd 
genomen. Er kan dan ook gedacht worden aan structurele ontwerp- of constructiefouten. 
1. Is de minister op de hoogte van deze problematiek?
2. Wat is de oorzaak van de problemen?
3. Waarom duurt het zo lang voor een robuuste oplossing voor het probleem gevonden 
wordt?
4. Wanneer komt die oplossing er?
5. Is de brug nog onder een of andere vorm van 'garantie'? Zijn de ontwerper of 
aannemer nog aansprakelijk te stellen voor de defecten?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 35 van 23 oktober 2024
van JEREMIE VANEECKHOUT
1. Deze situatie is bekend bij de administratie.
2. De oorzaak van de problemen is vandalisme.
3. Aangezien de verlichting in de reling verwerkt is, bestaat steeds de mogelijkheid dat 
de kunststof kappen opzettelijk beschadigd worden nadat deze opnieuw vervangen 
zijn. Er werd evenwel een ontwerp van ledverlichting - uitwendig aan de leuning - 
uitgedacht en ingediend in het kader van het actieplan energie-efficiëntie. Dit zou het 
voor vandalen in de toekomst een stuk moeilijker moeten  maken om de verlichting te 
beschadigen.
4. Dit wordt verder bekeken in het kader van het actieplan energie-efficiënte.
5. De brug is niet meer onder garantie.
