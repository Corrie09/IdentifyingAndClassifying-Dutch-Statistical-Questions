title: Duidingsprogramma's VRT - Aanwezigheid politici
thema: Media
pdf link: https://docs.vlaamsparlement.be/pfile?id=2066752
thema link: https://www.vlaamsparlement.be/parlementaire-documenten/schriftelijke-vragen/1830028
SCHRIFTELIJKE VRAAG
nr. 4
van ANKE VAN DERMEERSCH
datum: 23 juli 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Duidingsprogramma’s VRT  -  Aanwezigheid politici
Kan voor de periode van 1 januari 2024 tot en met 30 juni 2024 een volledig overzicht 
worden gegeven van de aanwezigheid van politici in duidingsprogramma's die op de 
openbare omroep werden uitgezonden en dit voor respectievelijk radio en televisie, met 
opgave van de volgende specificaties:
a) naam van het programma;
b) datum van uitzending;
c) welke politici het betrof, met vermelding van de partij waartoe ze op het ogenblik van 
de uitzending behoorden?
1BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 4 van 23 juli 2024
van ANKE VAN DERMEERSCH
Ik verwijs naar de antwoorden die op dezelfde vraag reeds herhaaldelijk werden gegeven1. 
De antwoorden van de opeenvolgende ministers bevoegd voor Media waren op al deze 
vragen vrijwel identiek. Een gelijkaardig antwoord is ook hier van toepassing:
1 Overzicht van het antwoord op identieke vragen:
het antwoord van de Minister van Media, de heer Kris Peeters, op de schriftelijke vraag van de heer Joris Van 
Hautem (nummer 109) van 3 februari 2009 met als titel “VRT-duidingsprogramma’s – Politici”
het antwoord van de Minister van Media, mevrouw Ingrid Lieten, op de schriftelijke vraag van de heer Wim 
Wienen (nummer 15) van 28 oktober 2009 met als titel “VRT-duidingsprogramma’s – Politici”
het antwoord van de Minister van Media, mevrouw Ingrid Lieten, op de schriftelijke vraag van de heer Joris 
Van Hauthem (nummer 48) van 28 januari 2010 met als titel “VRT-duidingsprogramma’s – Politici”
het antwoord van de Minister van Media, mevrouw Ingrid Lieten, op de schriftelijke vraag van de heer Wim 
Wienen (nummer 205) van 21 januari 2013 met als titel “VRT-nieuws- en –duidingsprogramma’s – Politici”
het antwoord van de Minister van Media, mevrouw Ingrid Lieten, op de vraag om uitleg van de heer Wim 
Wienen (nummer 1.106) van 18 maart 2013 met als titel “de bekendmaking van de aanwezigheid van politici 
in programma’s die ressorteren onder de VRT-nieuwsdienst”
het antwoord van de Minister van Media, de heer Sven Gatz, op de schriftelijke vraag van mevrouw Anke 
Van dermeersch (nummer 12) van 14 oktober 2015 met als titel “VRT-nieuws en duidingsprogramma's – 
Politici”
het antwoord van de Minister van Media, de heer Sven Gatz, op de schriftelijke vraag van mevrouw Anke 
Van dermeersch (nummer 94) van 11 januari 2016 met als titel “VRT-nieuws en duidingsprogramma's - 
Aanwezigheid politici (2)”
het antwoord van de Minister van Media, de heer Sven Gatz, op de schriftelijke vraag van de heer Wilfried 
Vandaele (nummer 172) van 23 februari 2016 met als titel “Informatieprogramma’s VRT - Aanwezigheid 
politici”
het antwoord van de Minister van Media, de heer Sven Gatz, op de schriftelijke vraag van mevrouw Anke 
Van dermeersch (nummer 118) van 17 januari 2017 met als titel “Duidingsprogramma’s VRT - Aanwezigheid 
politici”
het antwoord van de Minister van Media, de heer Sven Gatz, op de schriftelijke vraag van mevrouw Anke 
Van dermeersch (nummer 113) van 12 januari 2018 met als titel “Duidingsprogramma’s VRT - Aanwezigheid 
politici”
het antwoord van de Minister van Media, de heer Sven Gatz, op de schriftelijke vraag van mevrouw Anke 
Van dermeersch (nummer 125) van 20 maart 2019 met als titel “Duidingsprogramma’s VRT – Aanwezigheid 
politici”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 62) van 9 januari 2020 met als titel “Duidingsprogramma’s VRT – 
Aanwezigheid politici”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 217) van 18 september 2020 met als titel “Duidingsprogramma’s VRT – 
Aanwezigheid politici”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 72) van 22 januari 2021 met als titel “VRT - Aanwezigheid politici 
duidingsprogramma’s”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 4) van 30 september 2021 met als titel “VRT – Aanwezigheid politici in 
duidingsprogramma’s”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 54) van 12 januari 2022 met als titel “VRT – Aanwezigheid politici in 
duidingsprogramma’s”
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 177) van 1 september 2022 met als titel “Duidingsprogramma's VRT  -  
Aanwezigheid politici (3)” 
het antwoord van de Minister van Media, de heer Benjamin Dalle, op de schriftelijke vraag van mevrouw 
Anke Van dermeersch (nummer 64) van 4 januari 2023 met als titel ‘Duidingsprogramma’s VRT – 
Aanwezigheid politici”
2De programma’s van de nieuwsdienst genieten redactionele onafhankelijkheid (artikel 
29 van het Mediadecreet) onder de verantwoordelijkheid van de hoofdredacteurs. De 
journalistieke medewerkers zijn gebonden door de deontologische code met onder 
meer de onpartijdigheidsplicht en de non-discriminatie-plicht (cfr. artikel 39 van het 
Mediadecreet).
De nieuwsdienst dient te berichten over alle relevante feiten en alle relevante 
standpunten dienen aan bod te komen. De relevantie van de nieuwsfeiten en de 
desbetreffende standpunten worden echter in alle onafhankelijkheid bepaald door de 
redactie op basis van journalistieke en deontologisch verantwoorde criteria.
Actualiteits- en nieuwsprogramma’s worden in hun inhoud in hoge mate bepaald door 
actualiteit en nieuws. Daarbij worden geen namenlijstjes gehanteerd en worden geen 
overtuigingen, expertises of personen uitgesloten of willekeurig uitgenodigd.
De verplichting om alle relevante standpunten aan bod te laten komen, staat niet gelijk 
met het brengen van de standpunten van alle groeperingen, verenigingen of partijen. 
Noch moeten alle relevante standpunten binnen één uitzending aan bod komen.
In de aanloop naar verkiezingen waakt de VRT-nieuwsdienst nauwkeurig over een 
evenwichtige spreiding van de politici in de verschillende verkiezingsprogramma’s. Dat 
gebeurt onder toezicht van de hoofdredactie van de nieuwsdienst.
Een oplijsting van alle politici die te gast waren in programma’s van de nieuwsdienst 
wenst de VRT bijgevolg niet bekend te maken. Een dergelijke oplijsting is, volgens de 
VRT, immers vatbaar voor verkeerde interpretaties: de aanwezigheid van politici in 
programma’s van de nieuwsdienst hangt af van de actualiteit van de dag en de week.
het antwoord van de Minister van Media, de heer Benjamin Dalle op de schriftelijke vraag van mevrouw Anke 
Van dermeersch (nummer 194) van 28 juni 2023 met als titel ‘Duidingsprogramma’s VRT – Aanwezigheid 
politici
het antwoord van de Minister van Media, de heer Benjamin Dalle op de schriftelijke vraag van mevrouw Anke 
Van dermeersch (nummer 54) van 9 januari 2024 met als titel ‘Duidingsprogramma’s VRT – Aanwezigheid 
politici’
