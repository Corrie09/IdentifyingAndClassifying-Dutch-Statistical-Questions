title: Dyzo - Samenwerking met gemeenten
thema: Economie
Werk
pdf link: https://docs.vlaamsparlement.be/pfile?id=2051147
thema link: https://www.vlaamsparlement.be/parlementaire-documenten/schriftelijke-vragen/1809262
SCHRIFTELIJKE VRAAG
nr. 314
van ROBRECHT BOTHUYNE
datum: 4 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Dyzo  -  Samenwerking met gemeenten
Dyzo sluit akkoorden met OCMW of met het gemeentebestuur of met beide instanties. 
Elk gemeentebestuur in Vlaanderen kan sinds 1 januari 2015 kiezen uit 3 mogelijkheden: 
1. Gemeente en Dyzo sluiten geen overeenkomst. De medewerkers van de gemeente 
kunnen wel terecht bij Dyzo voor consulten en informatievragen betreffende een 
concrete hulpvraag (telefonisch en per mail). Maar het zwaartepunt van de 
hulpverlening, met name de gegevensinzameling en de uitvoering van de consulten, 
blijft bij de gemeente en Dyzo gaat ook niet ter plaatse. De Dyzo-ondersteuning op 
afstand aan de gemeente blijft wel kosteloos. Deze optie veronderstelt een belangrijke 
mate van voorkennis van de gemeente. 
2. De gemeente kiest voor occasionele samenwerking met Dyzo telkens als ze het nodig 
acht. Ze roept de hulp van Dyzo in om complexe dossiers ter plaatse uit te zoeken en 
op te lossen. Dat omvat naargelang de fase waarin de ondernemer zich bevindt een. 
ondernemingsscan en adviezen door een multidisciplinair team (jurist, boekhouder en 
ondernemer) of een sociaal vooronderzoek in functie van de toekenning van een 
tussenkomst door het OCMW met een schriftelijk rapport als eindresultaat. 
3. De gemeente neemt een jaarabonnement op een all-in service van Dyzo. De kostprijs 
ervan wordt bepaald in functie van de bevolkingsgrootte van de gemeente en is alles 
inbegrepen, onafhankelijk van de complexiteit en hoeveelheid van de dossiers.
1. Hoeveel gemeenten in Vlaanderen werkten samen met Dyzo in 2023? Graag 
totaalaantal en opdeling naar:
a) Occasionele samenwerking
b) Jaarovereenkomst
c) Provincie
d) Samenwerking met OCMW
e) Samenwerking met gemeente an sich
f) Samenwerking met OCMW én gemeente
2. Hoeveel gemeenten in Vlaanderen werkten niet samen met Dyzo in 2023? Graag 
totaalaantal en opdeling naar provincie.
3. Graag de top 3 van de redenen waarom een gemeente/OCMW niet structureel wenst 
samen te werken met Dyzo.
4. De overlegtafel Dyzo en Vereniging van Vlaamse Steden en Gemeenten (VVSG) in 
2021 werd als positief ervaren. We zijn nu enkele jaren verder. 
Welke bedoeling heeft men nog met de overlegtafel? Zal ze herhaald worden? In welke 
mate, met welke partners en onder welke voorwaarden? 
5. De samenwerking tussen Dyzo en VVSG rond opleidingen/vorming kan succesvol 
worden genoemd. 
In welke mate werd dit structureel voortgezet in 2023? 
6. Via welke andere wegen zou de minister de samenwerking tussen lokale besturen en 
Dyzo kunnen aanmoedigen? 
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 314 van 4 maart 2024
van ROBRECHT BOTHUYNE
1. In 2023 werkten 239 gemeenten in Vlaanderen samen met Dyzo, opgedeeld als 
volgt:
a) Occasionele samenwerking: 92 “betalingen per case”
b) Jaarovereenkomst: 147 “all-in” samenwerkingsovereenkomsten
c) Provincie: cf. onderstaande tabel
Aantal gemeenten dat in 2023 
samenwerkt met DyzoOccasioneel 
(betalingen per case)Jaarovereenkomst
- Provincie Antwerpen 5 55
- Provincie Limburg 24 25
- Provincie Oost-Vlaanderen 25 30
- Provincie West-Vlaanderen 29 28
- Provincie Vlaams-Brabant 9 9
Totaal 92 147
d) Samenwerking met OCMW: cf. onderstaande tabel.
e) Samenwerking met gemeente an sich: cf. onderstaande tabel.
f)Samenwerking met OCMW én gemeente: cf. onderstaande tabel
Aantal OCMW’s/gemeenten dat 
in 2023 samenwerkt met DyzoOccasioneel 
(betalingen per case)Jaarovereenkomst
- OCMW 88 135
- Gemeente “an sich” 2 10
- Gemeente én OCMW 2 2
Totaal 92 147
2. 61 van de 300 gemeenten in Vlaanderen werkten in 2023 niet samen; 239 (of m.a.w. 
bijna 80%) dus wel, waarvan 147 via “all-in” samenwerkingsovereenkomsten en 92 
via “betalingen per case.” Onderstaande kaart geeft een overzicht van welke 
gemeenten wel (“blauw”) en welke gemeenten niet (“rood”) samenwerken met Dyzo. 
Hieruit kan worden afgeleid dat het vooral gemeenten uit de provincie Limburg betreft. 
2Onderstaande tabel geeft een overzicht van het aantal gemeenten per provincie
Aantal gemeenten dat niet samenwerkt met Dyzo 2023
- Provincie Antwerpen 14
- Provincie Limburg 21
- Provincie Oost-Vlaanderen 11
- Provincie West-Vlaanderen 4
- Provincie Vlaams-Brabant 11
Totaal 61
3. De top 3 van de redenen waarom een gemeente/OCMW niet structureel wenst samen 
te werken met Dyzo is:
a) de grootte van de gemeente;
b) de kostprijs
c) het feit dat gemeentelijke ambtenaren economie nog onvoldoende bekend zijn 
met zowel Dyzo als met hoe om te gaan met ondernemers in moeilijkheden
4. De (regionale) overlegtafels Dyzo en Vereniging van Vlaamse Steden en Gemeenten 
(VVSG) van 2021-2022 werden niet structureel voortgezet in 2023 omdat vorig jaar 
de realisatie van 20 werven centraal stond en prioriteit kreeg. In 2024 wordt bekeken 
of deze overlegtafels, met als bedoeling de dienstverlening van Dyzo voor te stellen 
en hieruit nieuwe samenwerkingen te laten voortvloeien, kunnen herhaald worden; en 
met welke frequentie en partners, en onder welke voorwaarden. Dyzo kan immers niet 
alle noden op het terrein zelf delgen doch samenwerking met partners (zoals VVSG) 
kan win-winsituaties - zoals vroegtijdige detectie van moeilijkheden - doen ontstaan 
in het belang van de finale doelgroep.
5. Ook dit werd niet structureel voortgezet in 2023 omdat vorig jaar de realisatie van 20 
werven centraal stond en prioriteit kreeg. In 2024 wordt bekeken of de samenwerking 
tussen Dyzo en VVSG rond opleidingen/vorming wel opnieuw structureel kan worden 
voortgezet.
6. Hiervoor verwijs ik naar punt 4. van het antwoord op uw vraag nr. 313 van dezelfde 
datum.
 

