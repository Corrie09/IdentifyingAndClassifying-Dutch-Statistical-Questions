title: Website grenswijs.be - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2051125
thema link: https://www.vlaamsparlement.be/parlementaire-documenten/schriftelijke-vragen/1807899
SCHRIFTELIJKE VRAAG
nr. 266
van KATRIEN SCHRYVERS
datum: 28 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Website grenswijs.be  -  Stand van zaken
Grenswijs.be is een website die informatie bundelt over grensoverschrijdend gedrag en 
aan organisaties tools geeft om zelf een beleid te ontwikkelen met betrekking tot agressie, 
pesten en seksueel grensoverschrijdend gedrag. De website geeft informatie over de wijze 
waarop in voorkomend geval gepast kan worden gereageerd, maar ook over hoe aan 
preventie en een veilig klimaat binnen een organisatie kan worden gewerkt. Grenswijs.be 
is een samenwerking van Sensoa, Icoba en Pimento. 
Er worden voor verschillende sectoren (welzijn, onderwijs, gezondheid, jeugd, sport, 
cultuur,…) geregeld vormingen aangeboden over het werken met grenswijs.
In antwoord op eerdere schriftelijke vragen (meest recente nr. 439 van 21 februari 2023) 
verkreeg ik cijfers over de website. 
1. Hoeveel unieke bezoekers telde de website grenswijs.be in 2023? Graag een opdeling 
per maand.
2. Hoeveel organisaties werden in 2023 vanuit een van de partnerorganisaties gecoacht 
bij het opstellen van een beleid rond integriteit? Graag een opdeling naargelang de 
sector en naargelang de accenten binnen het integriteitsbeleid (fysieke, emotionele en 
lichamelijke integriteit).
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 266 van 28 februari 2024
van KATRIEN SCHRYVERS
1. Dit zijn de bezoekersaantallen van Grenswijs.be per maand in 2023:
•januari: 19.749
•februari: 14.344
•maart: 18.254
•april: 14.890
•mei: 15.634
•juni:             7.637
•juli:   7.772
•augustus:   9.265
•september: 12.350
•oktober: 14.540
•november: 15.146
•december: 13.772
Deze cijfers kunnen moeilijk in vergelijking worden gebracht met deze van het 
werkingsjaar 2022. Men is immers, omwille van GDPR, moeten overschakelen naar 
een nieuwe wijze van meten van de bezoekersaantallen, nl. via Matomo. 
De knik in de cijfers tussen mei en juni 2023 zou dan weer te maken hebben met een 
aanpassing in de cookiebanner.
2. Dit is het aantal begeleidingen in 2023 vanuit de respectievelijke organisaties:
Seksuele integriteit (informatie van Sensoa)
•Mediasector: uitwerken visie en gedragscode – 1 begeleiding
•Onderwijs: Vlaggensysteem, Grenswijs, uitwerken van een beleid en intervisie
Universiteiten: 3 begeleidingen
Secundair onderwijs: 1 begeleiding
Internaten: 1 begeleiding
•Bijzondere Jeugdzorg: Grenswijs, uitwerken van visie en beleid – 1 begeleiding
•Asiel: integriteitsbeleid in asielcentra – 1 begeleiding
•Werk: Grenswijs – 3 begeleidingen
•Welzijn: Trajectbegeleiding seksueel grensoverschrijdend gedrag – 1 begeleiding
•Ouderenzorg: Referentiepersoon relaties, intimiteit en seksualiteit – 1 begeleiding
•Zorg voor personen met een beperking: Grenswijs – 1 begeleiding
Agressie (informatie van Icoba)
•Ondersteuning van sleutelfiguren in een agressiebeleid via presentaties, 
uitwisselingssessies en intervisies. In 2023 ondersteunde Icoba 95 sleutelfiguren 
met uitwisselsessies, intervisie of een presentatie, verspreid over 5 begeleidingen.
Onderwijs: 1 begeleiding
Opvoedingssector: 4 begeleidingen
•Vorming van sleutelfiguren in een agressiebeleid. In 2023 bood Icoba aan 262 
sleutelfiguren in een agressiebeleid vorming aan, verspreid over 29 dagen. 
Opvoedingssector: 29 dagen begeleiding
•Ondersteuning van organisaties in hun agressiebeleid. Ondersteuning bestaat uit 
het geven van feedback op agressiebeleidsteksten, externe procesbegeleiding, 
beleidsadviesvragen. 
Gezinszorg: 3 begeleidingen
Onderwijs: 2 begeleidingen
Socio-culturele sector: 1 begeleiding
Geestelijke gezondheidszorg: 1 begeleiding
Welzijnssector: 1 begeleiding
Opvoedingssector: 13 begeleidingen
Pesten (informatie van Pimento)
•Integriteit: 6 organisaties uit het Jeugdwerk
•Pestpreventie begeleiders: 14 organisaties 
11 x jeugdwerk
3 x onderwijs
•Opleiding Aanspreekpersonen integriteit
3 x jeugdwerk
3 x onderwijs
•Trajectbegeleiding integriteit: 2 organisaties uit het jeugdwerk
•Trajectbegeleiding omgaan met seksueel grensoverschrijdend gedrag
4 x onderwijs
2 x vrije tijd
1 x jeugdwerk
•Trajectbegeleiding omgaan met seksueel grensoverschrijdend gedrag in het 
nachtleven: 6 x vrije tijd.
