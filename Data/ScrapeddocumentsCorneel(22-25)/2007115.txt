title: Buildwise - Verplichte aansluiting voor aannemers
thema: Wetenschap en Innovatie
pdf link: https://docs.vlaamsparlement.be/pfile?id=2007115
thema link: https://www.vlaamsparlement.be/parlementaire-documenten/schriftelijke-vragen/1773942
SCHRIFTELIJKE VRAAG
nr. 40
van ILSE MALFROOT
datum: 19 oktober 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Buildwise  -  Verplichte aansluiting voor aannemers
Aansluiting bij Buildwise is verplicht voor alle bedrijven in de bouwsector waarvan de aard 
in de opsomming onder de statuten van Buildwise bepaald is. Wanneer men in de 
Kruispuntbank van Ondernemingen (KBO) ingeschreven is als aannemer m.b.t. die 
bouwwerkzaamheden, betaalt men jaarlijks een verplichte bijdrage aan Buildwise.
Buildwise (vroeger WTCB) werd in 1959 opgericht als een particuliere onderzoeksinstelling, 
bij toepassing van de Besluitwet De Groote. Die wet, genoemd naar de toenmalige minister 
van Economische Zaken, had tot doel het toegepaste onderzoek in de industrie te 
bevorderen en het concurrentievermogen te verhogen. 
Enkele voordelen van dat lidmaatschap zouden zijn:
- technisch advies en bouwplaatsbezoek;
- gespecialiseerde opleidingen en evenementen;
- Buildwise-publicaties. 
1. Hoeveel procent van de betrokken aannemers die aangesloten zouden moeten zijn bij 
Buildwise, zijn ook daadwerkelijk aangesloten? 
2. Zijn er cijfers bekend m.b.t. de tevredenheid van de betrokken aannemers over 
Buildwise? 
3. Beschikt de minister over cijfers van het aantal aannemers dat zijn lidmaatschap stop 
wenst te zetten? Zo ja, kan hij die meedelen?
4. Is de minister voorstander van die verplichte aansluiting?
JO BROUNS 
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 40 van 19 oktober 2023
van ILSE MALFROOT
De verplichte aansluiting voor aannemers bij Buildwise is een federale bevoegdheid.
