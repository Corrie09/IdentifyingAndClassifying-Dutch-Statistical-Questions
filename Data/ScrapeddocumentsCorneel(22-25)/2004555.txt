title: Niet-werkende werkzoekenden (NWWZ's) - Vrijstelling van beschikbaarheid voor het volgen van opleidingen 2022 en 2023
thema: Onderwijs en Vorming
Werk
pdf link: https://docs.vlaamsparlement.be/pfile?id=2004555
thema link: https://www.vlaamsparlement.be/parlementaire-documenten/schriftelijke-vragen/1765836
SCHRIFTELIJKE VRAAG
nr. 6
van AXEL RONSE
datum: 2 oktober 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Niet-werkende werkzoekenden (NWWZ's)  -  Vrijstelling van beschikbaarheid voor het 
volgen van opleidingen 2022 en 2023
Er wordt een vrijstelling geboden voor het volgen van een opleiding. Met een uitkering van 
de RVA kan men automatisch een vrijstelling van beschikbaarheid van VDAB krijgen als 
men een voltijdse erkende opleiding, studie of stage volgt die minstens een maand duurt. 
1. Hoeveel niet-werkende werkzoekenden hebben een vrijstelling van beschikbaarheid 
aangevraagd en ontvangen voor het volgen van een voltijdse erkende opleiding, studie 
of stage in 2022 en de eerste 6 maanden van 2023? Graag ontvang ik een overzicht 
van het aantal aanvragen en toekenningen van 2021 met een onderscheid in het type 
opleiding, gender, alsook een opdeling per provincie. 
2. Hoeveel van bovenvermelde opleidingen zijn gefocust op een knelpuntberoepen? 
Graag een overzicht voor 2022 en de eerste 6 maanden van 2023. Kan er eventueel 
een overzicht gegeven worden van het aantal deelnemers per knelpuntberoep, per 
gender en leeftijdscategorie? 
3. Graag ontvang ik een overzicht van het contingent werkloosheidsdagen waarvan 
Vlaanderen in 2022 en de eerste 6 maanden van 2023 gebruik heeft gemaakt. Graag 
ook een overzicht van de besteding in de andere gemeenschappen/gewesten.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 6 van 2 oktober 2023
van AXEL RONSE
1. In tegenstelling tot de niet-erkende opleidingen waarvoor de burger manueel een 
vrijstelling van beschikbaarheid moet aanvragen, wordt de vrijstelling van 
beschikbaarheid bij een VDAB-erkende opleiding, studie of stage automatisch 
toegekend indien zowel in hoofde van de burger als in hoofde van de opleiding aan de 
voorwaarden is voldaan. Wat de opleiding betreft, dient deze een gemiddelde 
intensiteit van minimum 20 uur per week en een duurtijd van minstens 4 weken te 
hebben. We kennen het begrip ‘aangevraagde vrijstellingen van beschikbaarheid’ 
binnen de context van de VDAB-erkende opleidingen dan ook niet. In hetgeen volgt 
beperken we ons dan ook tot de toegekende vrijstellingen van beschikbaarheid voor 
het volgen van een erkende opleiding, studie of stage.
Tabel 1: Het aantal toegekende vrijstellingen van beschikbaarheid opgedeeld naar 
vrijstellingstype
Jaar 2022 06/2023
VrijstellingstypeAantal unieke 
klantenAantal unieke 
klanten
Tijdelijke 
werkervaringsovereenkomst 2.340 198
VDAB-opleidings- 
stageovereenkomst 17.996 7.885
Totaal 19.869 8.070
Bron: dienst monitoring VDAB
In 2022 werden 19.869 vrijstellingen van beschikbaarheid toegekend voor VDAB-
erkende opleidingen, studies of stages. Voor de eerste helft van 2023 gaat dit om 
8.070 vrijstellingen van beschikbaarheid. De meerderheid komt voort uit een VDAB-
opleidings- en stageovereenkomst, een minderheid uit een tijdelijke 
werkervaringsovereenkomst. 
Tabel 2: Het aantal toegekende vrijstellingen van beschikbaarheid opgedeeld naar 
geslacht
Jaar 2022 06/2023
GeslachtAantal unieke 
klantenAantal unieke 
klanten
man 11.003 4.574
vrouw 8.866 3.496
Totaal 19.869 8.070
Bron: dienst monitoring VDAB
De verdeling naar geslacht verhoudt zich ongeveer op 56% mannen en 44% vrouwen. 
Tabel 3: Het aantal toegekende vrijstellingen van beschikbaarheid opgedeeld naar 
provincie
Jaar 2022 06/2023
Provincie VerblijfplaatsAantal 
unieke 
klanten %Aantal 
unieke 
klanten %
Antwerpen 6.453 32,48% 2.595 32,16%
Limburg 2.935 14,77% 1.160 14,37%
Oost-Vlaanderen 4.343 21,86% 1.761 21,82%
Vlaams-Brabant 2.779 13,99% 1.141 14,14%
West-Vlaanderen 3.344 16,83% 1.408 17,45%
Brussel 14 0,07% 10,01%
Buiten Brussel/Vlaanderen 8 0,04% 50,06%
Totaal 19.869 100% 8.070 100%
Bron: dienst monitoring VDAB
In de verdeling naar de provincie van de verblijfplaats van de cursist stellen we vast 
dat in 2022 het grootste aandeel toegekende vrijstellingen van beschikbaarheid in het 
kader van een VDAB-erkende opleiding, studie of stage naar cursisten uit de provincie 
Antwerpen (32,48%) ging. Dit gevolgd door Oost-Vlaanderen (21,86%) en West-
Vlaanderen (16,83%). Limburg (14,77%) en Vlaams Brabant (13,99%) sluiten het 
rijtje. Deze verdeling is voor de eerste jaarhelft van 2023 gelijkaardig. 
2. Beroepsgerichte opleidingen worden gekoppeld aan één of meerdere beroepen. Het 
knelpuntkarakter van deze gekoppelde beroepen is bepalend voor het 
knelpuntkarakter van de opleiding. Contracten in het kader van tijdelijke werkervaring 
en niet-beroepsspecifieke opleidingen (zoals Nederlands voor anderstaligen of 
oriënterende opleidingen) kunnen niet gekoppeld worden aan één of meerdere 
specifieke beroepen en worden zodoende altijd als niet-knelpunt gecategoriseerd.
Bij het toekennen van de vrijstelling wordt enkel het knelpuntkarakter meegegeven, 
niet de desbetreffende knelpuntberoep(en) die aan de opleiding vasthangen. We 
hebben dan ook geen cijfergegevens over de toegekende vrijstellingen van 
beschikbaarheid voor erkende opleidingen specifiek opgedeeld naar het 
knelpuntberoep. 
In 2022 werd 46% van de vrijstellingen van beschikbaarheid voor erkende opleidingen, 
studies of stages toegekend in het kader van een knelpuntopleiding. In de eerste 
jaarhelft van 2023 was dit 31,4%. 
Tabel 4: Het aantal toegekende vrijstellingen van beschikbaarheid voor een erkende 
knelpuntopleiding, -studie of -stage opgedeeld naar geslacht
Jaar 2022 06/2023
GeslachtAantal 
unieke 
klantenAantal 
unieke 
klanten
man 4.891 1.315
vrouw 4.314 1.216
Totaal 9.205 2.531
Bron: dienst monitoring VDAB
In de verdeling naar geslacht, stellen we vast dat er iets meer mannen zijn die een 
vrijstelling van beschikbaarheid hebben gekregen voor een erkende knelpuntopleiding, 
-studie of -stage. 
Tabel 5: Het aantal toegekende vrijstellingen van beschikbaarheid voor een erkende 
knelpuntopleiding, -studie of -stage opgedeeld naar leeftijdscategorie
Jaar 2022 06/2023
LeeftijdAantal 
unieke 
klanten %Aantal 
unieke 
klanten %
-25 jaar 1.415 15,37% 34513,63%
25 tot en met 59 jaar 7.732 84,00% 2.169 85,70%
60 jaar en + 62 0,67% 170,67%
Totaal 9.205 100% 2.531 100%
Bron: dienst monitoring VDAB
In de verdeling naar leeftijd, stellen we vast dat de 25-59 jarigen een aandeel van 
ruim 84% hebben in de gevolgde erkende knelpuntopleiding, -studie of -stage met een 
vrijstelling van beschikbaarheid. 
3. VDAB beschikt niet over deze gegevens.
