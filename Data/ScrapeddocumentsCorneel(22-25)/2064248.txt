title: Overdracht familiale onderneming of vennootschap - Fiscaal gunstregime schenk- en erfbelasting
thema: Financiën
pdf link: https://docs.vlaamsparlement.be/pfile?id=2064248
thema link: https://www.vlaamsparlement.be/parlementaire-documenten/schriftelijke-vragen/1823863
SCHRIFTELIJKE VRAAG
nr. 266
van MIEKE SCHAUVLIEGE
datum: 25 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Overdracht familiale onderneming of vennootschap  -  Fiscaal gunstregime schenk- en 
erfbelasting
Er is voorzien in een substantieel fiscaal gunstregime bij de overdracht van een familiale 
onderneming of familiale vennootschap binnen de schenk- en erfbelasting, onder bepaalde 
voorwaarden. Het gaat concreet om een vrijstelling van de schenkbelasting en een 
verminderd tarief voor de erfbelasting (forfaitair 3% voor een verwant in rechte lijn of 
partner, 7% in alle andere gevallen). 
De doelstelling van dit gunstregime is de continuïteit van de ondernemingen en 
vennootschappen garanderen in functie van duurzame tewerkstelling.
Dit gunstregime werd in het kader van de Vlaamse brede heroverweging doorgelicht op 
zijn doeltreffendheid en beleidsmatige opportuniteit door het departement Financiën en 
Begroting.
1. In het eindrapport Vlaamse Brede Heroverweging van het departement Financiën en 
Begroting wordt de evolutie van de fiscale uitgaven voor het fiscale gunstregime voor 
de schenking van aandelen familiale vennootschap en schenking activa familiale 
onderneming meegegeven voor de periode 2015 tot 2020. 
Kan de minister een update geven voor de periode 2021 tot 2023, in euro's en in aantal 
dossiers voor zowel de schenking van aandelen familiale vennootschap als de 
schenking activa familiale onderneming?
2. In het eindrapport Vlaamse Brede Heroverweging van het departement Financiën en 
Begroting wordt de evolutie van de indicatieve fiscale uitgaven voor de erfbelasting 
meegegeven voor de periode 2015 tot 2019. 
Kan de minister een update geven voor de periode 2020 tot 2023, in euro's en in aantal 
dossiers? Graag opgesplitst voor de erfbelasting voor familiale ondernemingen en de 
erfbelasting voor familiale vennootschappen. Graag zowel de belastbare grondslag, 
berekend recht aan de huidige tarieven, theoretisch recht aan de normale tarieven en 
het verschil  meegeven. Graag telkens opgesplitst per type verwantschap: 
echtgenoot/echtgenote/partner, rechte lijn, broer/zus, alle andere gevallen. 
3. Kan de minister aangeven wat de budgettaire impact is van de gunstregimes voor 
enerzijds de schenkbelasting en anderzijds de erfbelasting voor familiale 
ondernemingen en vennootschappen? Graag een overzicht voor de periode 2018 tot 
en met 2023. Graag in euro's en in aantal dossiers. 
4. Tijdens de commissievergadering Algemeen beleid van 18 april 2023 over de uitspraak 
van het Grondwettelijk Hof over de gunstregeling in de schenk- en erfbelasting voor 
familiale ondernemingen gaf de minister aan dat naar aanleiding van de uitspraak door 
het Grondwettelijk Hof over een aantal prejudiciële vragen van het Hof van Beroep de 
minister verder onderzoek zou laten uitvoeren of er ongeoorloofde scheeftrekkingen 
zijn in het begunstigen van familiale vennootschappen ten opzichte van andere 
entiteiten. 
Welke stappen zijn ondernomen? Werden er bijkomende studies uitgevoerd? Kunnen 
die bezorgd worden? 
5. Tijdens de commissievergadering Algemeen beleid van 18 april 2023 over de uitspraak 
van het Grondwettelijk Hof over de gunstregeling in de schenk- en erfbelasting voor 
familiale ondernemingen gaf de minister aan dat hij naar aanleiding van de doorlichting 
in het kader van de Vlaamse brede heroverweging van de fiscale gunstmaatregelen 
schenkbelasting en erfbelasting familiale onderneming en familiale vennootschap op 
hun doeltreffendheid en beleidsmatige opportuniteit verder onderzoek zou doen naar 
de effectiviteit en efficiëntie van deze gunstmaatregelen. 
Is er ondertussen een opdracht gegeven voor een diepgaande spending review? Welke 
stappen zijn gezet? Werden er bijkomende studies uitgevoerd? Wat waren de 
conclusies? Kunnen die bezorgd worden? 
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 266 van 25 april 2024
van MIEKE SCHAUVLIEGE
1. Hieronder vindt u een overzicht van het aantal dossiers en de fiscale uitgaven van de 
schenking van aandelen familiale vennootschap en de schenking activa familiale 
onderneming voor aanslagjaren 2021-2023.
Schenking aandelen familiale vennootschap
2021 2022 2023
Aantal 611 507 725
Bedrag (in euro) 124.515.682 291.108.544 213.420.996
Schenking activa familiale onderneming
2021 2022 2023
Aantal 410 476 404
Bedrag (in euro) 40.951.773 39.711.014 33.640.221
2. Onderstaande tabellen bevatten voor aanslagjaren 2021-2023 een overzicht van het 
aantal nalatenschappen waarbij toepassing gemaakt werd van de vlakke tarieven van 
artikel 2.7.4.2.2 van de Vlaamse Codex Fiscaliteit (VCF) voor de vererving van familiale 
bedrijfsactiva, de belastbare grondslag, het bedrag van de erfbelasting op basis van de 
huidige tarieven, het theoretische bedrag van de erfbelasting aan de reguliere tarieven 
en het verschil tussen beide (d.i. de fiscale uitgave).  
Gelet op de aangiftetermijn en de tijd die nodig is voor de verwerking van een dossier 
zijn de cijfers voor aanslagjaar 2023 nog niet volledig.
Aantal dossiers 
2021 2022 2023
Aantal dossiers 236 205 168
Belastbare grondslag (in euro)
2021 2022 2023
Echtgeno(o)t(e)/samenwonende 
partner 37.608.473 54.750.731 26.434.346
Rechte lijn 79.272.670 100.160.211 35.620.213
Broer/zus 4.223.248 1.509.074 2.950.181
Anderen 1.494.251 9.188.182 1.612.266
Totaal 122.598.642 165.608.197 66.617.006
Bedrag erfbelasting (huidige tarieven 3%-7%) (in euro)
2021 2022 2023
Echtgeno(o)t(e)/samenwonende 
partner 1.128.254 1.642.522 793.030
Rechte lijn 2.378.180 3.004.806 1.068.606
Broer/zus 295.627 105.635 206.513
Anderen 104.598 643.173 112.859
Totaal 3.906.659 5.396.136 2.181.008
Theoretisch bedrag erfbelasting aan reguliere tarieven (in euro)
2021 2022 2023
Echtgeno(o)t(e)/samenwonende 
partner 10.154.288 14.782.697 7.137.274
Rechte lijn 21.403.621 27.043.257 9.617.457
Broer/zus 2.322.786 829.991 1.622.599
Anderen 821.838 5.053.500 886.747
Totaal 34.702.533 47.709.445 19.264.077
Verschil (in euro)
2021 2022 2023
Echtgeno(o)t(e)/samenwonende 
partner 9.026.034 13.140.175 6.344.243
Rechte lijn 19.025.441 24.038.451 8.548.851
Broer/zus 2.027.159 724.355 1.416.087
Anderen 717.241 4.410.327 773.888
Totaal 30.795.874 42.313.309 17.083.069
3. Voor de budgettaire impact van deze gunstregimes verwijs ik naar het rapport Vlaamse 
Brede Heroverweging (voor 2018-2020) en naar het antwoord op vragen 1 en 2 (voor 
2021-2023). 
4. Begin dit jaar werd een adviesopdracht gegund om na te gaan hoe de bestaande 
regelgeving rond de gunsttarieven kan worden aangepast, enerzijds om opnieuw aan te 
sluiten bij haar initiële doelstellingen en anderzijds om oneigenlijk gebruik uit te sluiten. 
Het rapport wordt in de loop van juni verwacht. 
5. Mijn administratie startte eind 2022 een overheidsopdracht op om de evaluatie van de 
gunstregeling in de schenk- en erfbelasting voor familiale ondernemingen te 
onderbouwen. Er schreven op die opdracht geen kandidaten in. In 2023 ging mijn 
administratie, in samenspraak met externen, actief na waarom er zich geen kandidaten 
hadden aangediend en hoe dit in de toekomst kon worden opgelost. Hieruit bleek dat er 
wel interesse was in de opdracht, maar dat de inschrijvers ofwel niet over de nodige 
data beschikken, ofwel niet beschikten over de nodige wetenschappelijke kennis om het 
onderzoek te kunnen voeren.
Zoals ik ook al aankondigde in de commissie Algemeen Beleid is het ook nodig om na 
te gaan waar de gunstregimes worden toegepast in situaties waarvoor ze niet werden 
bedoeld. Mijn administratie wint daarvoor, zoals hierboven aangehaald, momenteel het 
nodige advies in. Het blijft echter waardevol om de regimes te evalueren en meer 
diepgaand onderzoek te voeren naar de efficiëntie en de effectiviteit van de fiscale 
gunstregimes. In dat licht zet mijn administratie in 2024 haar zoektocht verder naar 
potentiële kandidaten om die evaluatie uit te voeren en te stofferen. Daarbij wordt 
onderzocht of de piste om via een steunpunt te werken ook voor dit thema soelaas kan 
brengen. 
