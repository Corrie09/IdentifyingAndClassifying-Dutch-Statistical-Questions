title: Invoering basisbereikbaarheid - Stijging aantal reizigers
thema: Mobiliteit en Verkeer
pdf link: https://docs.vlaamsparlement.be/pfile?id=2063528
thema link: https://www.vlaamsparlement.be/parlementaire-documenten/schriftelijke-vragen/1821849
 
SCHRIFTELIJKE VRAAG  
 
nr. 843 
van MARINO KEULEN  
datum: 1 9 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Invoering basisbereikbaarheid  -  Stijging aantal reizigers  
 
Met basisbereikbaarheid ko os men  voor het begraven van het model van basismobiliteit 
dat door iedereen verguisd werd en waar de praktijk geleerd heeft dat het niet goed werkte.  
 
In plaats van het aanbodgestuurde model werd er gekozen voor het vraaggestuurde model. 
Uit alle voorafgaande studies bleek dat hetzelfde belastinggeld meer burgers ten dienste 
zou zijn en d at dat zou leiden tot meer reizigers. Of met andere woorden : goed bestuur.  
 
In de discussie werd goede dienstverlening al te dikwijls gelijkgesteld met het aantal haltes 
en dat die de graadmeter zijn om te komen tot meer reizigers.  
 
Ondanks de negatieve perceptie over basisbereikbaarheid blijkt nu uit de eerste metingen 
van De Lijn dat er 6% meer reizigers zijn sinds de nieuwe regeling. Het ging over buslijnen 
in de regio ’s Gent  en Aalst, maar ook  in Zaventem, Antwerpen en Limburg.  
 
Dat wil niet zeggen dat het voor elke reiziger beter geworden is. Dat was ook niet het 
opzet. Het opzet was dat er meer mensen op vooruit zouden gaan dan achteruit en dat er 
nieuwe reizigers aangetrokken zouden worden.  
 
Met de 6% op die korte tijd wordt er beter gescoord dan volgens de theoretische modellen 
die ook nog eens geen rekening hielden met een negatieve perceptie.  
 
Daarnaast heeft De Lijn bijgestuurd en gaat De Lijn nog verdere bijsturingen doen zoals 
de minister beloofd had.  
 
De beleidsvragen die in de commissie in het verleden gesteld werden zijn nu dus relevant er 
dan ooit . 
 
1. Hoe kijkt de minister naar de cijfers en wat zijn de voorlopige conclusies die zij eruit 
kan trekken?  
 
2. Volgen er nog evaluaties op korte termijn of een globale evaluatie?  
 
3. De minister  beloofde bijsturing waar nodig.  
 
Hoe verloopt die op dit moment?  
 
4. Meer reizigers leid en tot meer inkomsten voor De Lijn. E en van de principes van 
basisbereikbaarheid was dat de meerinkomsten opnieuw in het openbaar vervoer 
geïnvesteerd zouden worden.   
   
Worden de meerinkomsten die in een bepaalde vervoerregio gegenereerd worden ook 
opnieuw in die vervoerregio geïnvesteerd en dat op de wijze zoals de vervoerregioraad 
dat wenst?  
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  843 van 19 april  2024 
van MARINO KEULEN  
 
 
 
1. Volgens De Lijn zou het nog te vroeg zijn o m al grote conclusies te trekken. Men geeft 
aan dat grote netwerkverandering en tijd vragen en dat m ensen  de tijd moeten krijgen 
om het nieuwe net te ontdekken  en uit te proberen , en hun verplaatsingsgedrag aan 
te passen.  Volgen s De Lijn tonen de voorlopige reizigersaantallen een positieve trend  
en is de reizigersgroei in 2024 beduidend hoger dan de eerdere reizigersgroei in 202 3. 
 
2. De Lijn geeft aan dat i n samenwerking met de vervoerregio’s een traject van 
monitoring  en evaluatie werd opgezet.  De Lijn voorziet daarbij elke drie maanden een 
monitoringsrapport  met kwartaalstatus  van o.a. volgende zaken:  
- gebruik kernnet en aanvullend net ; 
- algemene werking en gebruik  VOM Flex ; 
- klantenreacties, bijsturingen ; 
- communicatie  op het terrein . 
 
De eerste voorstelling van deze rapporten staat volgens De Lijn gepland vanaf eind 
mei. Eind dit jaar  voorziet De Lijn  vervolgens een  eerste jaarlijkse evaluatie , waarbij 
een diepere analyse wordt  voorzien  van de gegevens en inzichten verzameld  in het 
afgelopen jaar.   
 
3. De Lijn blijft het netwerk constant monitor en. Ik dring herhaaldelijk aan bij De Lijn 
om dringende  noden/vragen zo snel mogelijk  bij te sturen, zeker in volgende 
situaties : 
- veiligheid skwesties voor de reiziger s of chauffeur s; 
- voorziene a ansluiting en die niet  haalbaar  blijken ; 
- scholen en school uren; 
- overbezetting en; 
- plaatsen van e xtra halte i.f.v. grote no den. 
 
De Lijn geeft echter mee dat snelheid van de bijsturingen  erg afhankelijk  zijn van 
verschillende elementen. In eerste instantie wijst De Lijn naar de complexe 
operationele planning , waardoor bepaalde bijsturingen meer/minder tijd zouden 
vragen om te worden ingevoerd.  Zo stelt men dat het een kluwen is om de 
beschikbaarheid van voertui gen en personeel na te gaan bij voorstellen tot 
wijzigingen. Ook geeft De Lijn mee dat bijsturing en extra overleg met betrokken 
stakeholders eisen , wat vertragingen met zich zou brengen.  
 
Ik dring andermaal aan om de gevraagde aanpassingen door te voeren , zeker ten 
behoeve van scholen en zorginstellingen.  
 
4. In het ODC is opgenomen dat de meerontvangsten dienen als compensatie van de 
meerkosten . 
