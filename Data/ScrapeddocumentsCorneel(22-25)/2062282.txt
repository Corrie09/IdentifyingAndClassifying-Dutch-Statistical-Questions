title: Geïntegreerd investeringsprogramma (GIP) 2024 - N371 Blankenberge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062282
thema link: https://www.vlaamsparlement.be/parlementaire-documenten/schriftelijke-vragen/1817524
SCHRIFTELIJKE VRAAG
nr. 810
van BERT MAERTENS
datum: 28 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N371 Blankenberge
In het ontwerp GIP 2024 onder GIP-nummer 004427/01 werd het project ‘N371 
Blankenberge – heraanleg + fietspaden / ontwerpstudie’ opgenomen. Het Agentschap 
Wegen en Verkeer (AWV) reserveert een budget van 150.000 euro voor de uitvoering van 
deze studie.
1. Welke stappen werden al gezet in de voorbereiding van dit project? 
2. In welke timing en fasering is voorzien voor de uitvoering van het project? 
3. Kan er een (geschatte) startdatum voor de werken worden meegedeeld? 
4. Welke partners zijn betrokken bij de studie en de beslissingen over de herinrichting 
van het fietspad? 
5. Wanneer vond het laatste overleg plaats en welke betrokken partners waren daarop 
aanwezig?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 810 van 28 maart 2024
van BERT MAERTENS
Het aanbestedingsdossier voor de opmaak van een start- en projectnota is in 
voorbereiding en werd door het Agentschap Wegen en Verkeer (AWV) besproken met de 
stad Blankenberge op 2 april 2024. Verdere afstemming met de lokale rioolbeheerder is 
nog gepland. Pas naarmate de studie vordert; waarbij de impact op omgeving, de 
combinatie met projecten van andere partners, of de raming duidelijker zal worden; kan 
een inschatting gemaakt worden van de verdere procedure en timing. Daarbij zal het 
decreet betreffende de basisbereikbaarheid (2019) met de bijhorende 
projectmethodologie gevolgd worden. Daardoor zullen het AWV, het departement 
Mobiliteit en Openbare Werken, de gemeente, de lokale politie, de Lijn, de NMBS en de 
provincie zeker betrokken worden in het verdere proces.  Participatie van onder meer 
bewoners en lokale handelaars is voorzien in het studietraject.
