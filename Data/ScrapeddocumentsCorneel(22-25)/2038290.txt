title: Vlaams Mensenrechteninstituut (VMRI) - Meldingen discriminatie woonmarkt
thema: Gelijke kansen
Wonen
pdf link: https://docs.vlaamsparlement.be/pfile?id=2038290
thema link: https://www.vlaamsparlement.be/parlementaire-documenten/schriftelijke-vragen/1798449
SCHRIFTELIJKE VRAAG
nr. 118
van AN MOERENHOUT
datum: 25 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Vlaams Mensenrechteninstituut (VMRI)  -  Meldingen wonen en huisvesting
Sinds maart 2023 bestaat het Vlaams Mensenrechteninstituut (VMRI). Het instituut 
behandelt meldingen over onder andere wonen en huisvesting.
1. Hoeveel meldingen werden er gemaakt sinds het bestaan van het VMRI over wonen en 
huisvesting? Graag een overzicht per maand sinds de totstandkoming tot en met 
december 2023.
2. Hoeveel meldingen gingen in het specifiek over discriminatie op de private huurmarkt? 
Graag een overzicht per maand tot en met december 2023 en per discriminatiegrond 
(ras, seksuele geaardheid enzovoort).
3. In hoeveel van de meldingen over wonen en huisvesting leidde de bemiddeling niet tot 
een oplossing? Graag een overzicht per maand tot en met december 2023 en per 
discriminatiegrond. In hoeveel van die dossiers ging het dossier verder naar de 
geschillenkamer? Graag een overzicht per maand tot en met december 2023 en per 
discriminatiegrond.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 118 van 25 januari 2024
van AN MOERENHOUT
Het Vlaams Mensenrechteninstituut, opgericht bij decreet van 28 oktober 2022, is een 
autonome dienst met rechtspersoonlijkheid onder toezicht van het Vlaams Parlement. Het 
komt het Vlaams Mensenrechteninstituut zelf toe om toelichting te geven bij haar werking. 
Dit kan conform artikel 43 van het decreet worden georganiseerd door het Vlaams 
Parlement of door de bevoegde commissies van het Vlaams Parlement.
