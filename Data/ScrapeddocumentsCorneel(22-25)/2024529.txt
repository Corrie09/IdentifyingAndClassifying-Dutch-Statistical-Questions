title: Geïntegreerd investeringsprogramma (GIP) 2024 - N78 Maasmechelen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024529
thema link: https://www.vlaamsparlement.be/parlementaire-documenten/schriftelijke-vragen/1784799
SCHRIFTELIJKE VRAAG
nr. 358
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N78 Maasmechelen
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Maasmechelen voor de uitvoering van de N78 
Maasmechelen, Aanleg riolering en fietspaden / Uitvoering (GIP000869/06) 1.900.000 
euro budget en 1.900.000 euro fietsbudget gereserveerd. In het definitieve GIP 2023 werd 
1.900.000 euro reservebudget ingeschreven.
Op mijn schriftelijke vraag nr. 1002 van 17 maart 2023 antwoordde de minister dat de 
aanbesteding ten vroegste mogelijk zou zijn in het najaar van 2023 en dat ook de 
omgevingsvergunning in het najaar van 2023 aangevraagd zou worden. 
1. Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024? Wat zijn de 
redenen van de vertraging in het dossier?
3. Welke stappen werden er in het dossier al gezet in 2023?
4. Werd het dossier al aanbesteed? Zo niet, waarom niet en wanneer mogen we de 
aanbesteding verwachten? Zo ja, wanneer wordt die afgerond?
5. Werd de omgevingsvergunning al ingediend? Zo niet, waarom niet en wanneer mogen 
we dat verwachten? 
6. Welke stappen dienen er nog te gebeuren voor de uitvoering van de werken aangevat 
kan worden?
7. Wanneer zullen de werken aangevat worden? 
8. Wat is de verdere timing en planning van het project?
9. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 358 van 5 december 2023
van SOFIE MERTENS
1. Dit gaat over hetzelfde project als op het GIP23.
2. Er werden nog technische aanpassingen aan het dossier doorgevoerd in de loop van 
2023. 
3. De aanbesteding heeft plaatsgevonden, het gunningsverslag circuleert voor 
goedkeuring en vastlegging.
4. Zie punt 3.
5. De omgevingsvergunning werd nog niet ingediend. In het voorjaar 2024 wordt een 
infomoment gepland en op dat moment zal de omgevingsvergunning ingediend 
worden.
6. Volgende stappen dienen nog doorlopen te worden: onteigeningen, het aanvragen van 
een omgevingsvergunning en de verplaatswerken van de nutsleidingen.
7. De start van de werken staat gepland voor begin 2025.
8. Zie punt 7.
9. Zie punt 5, 6 en 7. 
