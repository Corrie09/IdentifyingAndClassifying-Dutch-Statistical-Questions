title: Geïntegreerd investeringsprogramma (GIP) 2024 - N49 Knokke-Heist
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062296
thema link: https://www.vlaamsparlement.be/parlementaire-documenten/schriftelijke-vragen/1817534
SCHRIFTELIJKE VRAAG
nr. 817
van BERT MAERTENS
datum: 28 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N49 Knokke-Heist
In het ontwerp GIP 2024 onder GIP-nummer 002953/02 werd het project ‘N49 Knokke-
Heist 2de golf Kragendijk heraanleg / uitvoering’ opgenomen. Het Agentschap Wegen en 
Verkeer reserveert een budget van 950.000 euro voor de uitvoering van die werken.
1. Welke stappen werden al gezet bij de voorbereiding van dat project?
2. Wat is de huidige stand van zaken van het project?
3. In welke timing en fasering is voorzien voor de uitvoering van dit project?
4. Wanneer vond het laatste overleg plaats en welke betrokken partners waren daarbij 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 817 van 28 maart 2024
van BERT MAERTENS
Het project N49 Knokke-Heist 2de golf Kragendijk werd voorbereid en uitgevoerd door de 
gemeente Knokke-Heist. Het Agentschap Wegen en Verkeer (AWV) voorziet in een 
subsidie voor de aanleg van een verbeterd fietspad én het affrezen en heraanleggen van 
de aansluitende wegenis ter hoogte van het kruispunt Isabellavaart en Kragendijk. 
De nutswerken werden al in juni 2022 afgerond. Van maart tot juni 2022 werden 
voorbereidende werkzaamheden uitgevoerd. Van september 2022 tot juni 2023 werd de 
volledige westzijde van de Natiënlaan (pare huisnummers) heraangelegd. 
De huidige fase loopt van september 2023 tot juni 2024. Meer specifiek worden momenteel 
de voetpaden, fietspaden en groenzones aangelegd. Ook gebeurt gelijktijdig de aanleg 
van de middenberm, inclusief het planten van de bomen en andere beplanting. Het einde 
van de werken is voorzien in juni 2024. 
Recent vond voor dit project geen overleg plaats. De uitvoering is lopende en afspraken 
werden reeds in het verleden gemaakt.
