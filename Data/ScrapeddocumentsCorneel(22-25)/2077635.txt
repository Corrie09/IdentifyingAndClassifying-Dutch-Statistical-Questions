title: VDAB - Return on investment
thema: Economie
Werk
pdf link: https://docs.vlaamsparlement.be/pfile?id=2077635
thema link: https://www.vlaamsparlement.be/parlementaire-documenten/schriftelijke-vragen/1832906
SCHRIFTELIJKE VRAAG
nr. 12
van TOM ONGENA
datum: 10 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
VDAB  -  Return on investment
In een interview in De Morgen van dinsdag 30 juli stelde VDAB-topman Wim Adriaens dat 
“de impact van VDAB op de samenleving enorm is”. Hij wijst op een berekening die VDAB 
in 2021 heeft gemaakt om na te gaan wat zijn werk oplevert aan uitgespaarde uitkeringen 
en extra belastingen. Dat brengt hem tot de conclusie dat “elke euro die VDAB en partners 
investeren, de overheid 2,80 euro oplevert”. Nog in dat interview werd aangegeven dat er 
zich sinds 2019 meer dan 400.000 mensen inschreven bij VDAB. Het gaat om mensen met 
een leefloon, ziekte-uitkering of zonder uitkering, die niet aan het werk waren en ook niet 
op zoek waren naar een job. Daar stelde Wim Adriaens dat “meer dan 250.000 
beroepsinactieven aan de slag zijn gegaan”.
1.
a) Heeft VDAB die berekening van de return on investment zelf gemaakt?
b) Zo ja, wie heeft dat gedaan?
c) Zo niet, aan wie werd die oefening uitbesteed?
d) Werd de studie voorgelegd aan de raad van bestuur?
e) Graag ontvang ik die studie als bijlage bij het antwoord op deze vraag.
2. Op basis van welke precieze parameters kan geconcludeerd worden dat één euro 
investeren in VDAB een return on investment van 2,80 euro oplevert?
3. Eerder bleek bij de opmaak van de audit door het Rekenhof dat VDAB door een niet 
strikte scheiding van de actor- en regisseursrol niet bij machte was om de kostprijs 
van de eigen dienstverlening te berekenen. 
Hoe is men daarmee omgegaan in het kader van deze studie?
4. Werd ook een vergelijking gemaakt met de toegevoegde waarde van VDAB ten aanzien 
van zijn tegenhangers in onze buurlanden en in Wallonië en Brussel?
5. Welk aandeel hebben de private partners in de toegevoegde waarde die VDAB kan 
leveren aan de overheden door zijn taak als arbeidsbemiddelaar, beroepsopleider en 
loopbaanregisseur?
6. Werd ook nagegaan hoe de return on investment van VDAB zich verhoudt tot die van 
de private partners?
7. Hoeveel van die 2,80 euro die elke geïnvesteerde euro oplevert komt ten goede aan 
de federale, respectievelijk de Vlaamse en een eventuele andere overheid? Graag een 
gedetailleerd overzicht.
8. Hoeveel bedroeg het totale budget waarover VDAB kon beschikken in 2023?
9. Hoeveel is het geplande budget van VDAB in 2024?
10. Graag krijg ik een overzicht van het aantal mensen dat zich bij VDAB heeft 
ingeschreven in de periode 2019 tot en met de eerste drie kwartalen van 2024. De 
cijfers graag per jaar.
11. Hoeveel van die inschrijvingen waren verplicht
a) wegens leefloon;
b) wegens inburgering;
c) wegens sociale huur?
12. Hoeveel sociale huurders moesten zich inschrijven bij VDAB?
13. Hoeveel sociale huurders hebben dat al effectief gedaan?
14. Hoe worden sociale huurders aangepakt die zich niet inschrijven bij VDAB ondanks de 
geldende verplichting?
15. Op welke termijn en op welke manier worden zij gesanctioneerd?
16. VDAB heeft een aantal initiatieven op poten gezet om inactieven te stimuleren om zich 
beschikbaar te stellen voor de arbeidsmarkt. Voorbeelden daarvan zijn de horecatrailer 
en de poetsmobiel.
a) Hoeveel mensen hebben die twee initiatieven elk intussen bereikt?
b) Hoeveel van die mensen stroomden intussen door naar werk?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD 
op vraag nr. 12 van 10 oktober 2024
van TOM ONGENA
1. De berekening werd door de studiedienst van VDAB gemaakt en werd voorgelegd aan 
de Raad van Bestuur. Het gaat hier evenwel niet over een uitgeschreven rapport. 
2. In de berekening is nagegaan wat de opbrengst is voor de gemeenschappelijke 
overheden van een overgang naar werk vanuit respectievelijk werkloosheid, 
bestaansminimum en inactiviteit. Hiervoor werd als input gebruik gemaakt van 
simulaties op basis van het microsimulatie-model van het Federaal Planbureau. 
Vervolgens is nagegaan hoeveel personen uit het klantenbestand van VDAB over een 
periode van 12 maanden de overgang naar werk maakten.
Door beide stappen te combineren, is de totale opbrengst berekend voor de overheid 
van al deze overgangen. Het ROI van 2,80 euro is de breuk tussen deze totale 
opbrengst en de jaardotatie van VDAB.
3. Door de gehanteerde benadering die hierboven wordt toegelicht, was het niet nodig om 
een dergelijke opsplitsing te maken.
4. Neen, er werd geen vergelijking gemaakt met de buurlanden, noch met andere 
gewesten.
5. Deze opsplitsing werd niet gemaakt.
6. Deze opsplitsing werd niet gemaakt.
7. De exacte berekening werd niet gemaakt, maar het is duidelijk dat vooral de Federale 
Overheid financieel wint bij een overgang naar werk: minderuitgaven voor de diverse 
uitkeringen, meerinkomsten door werk (directe belastingen, werknemersbijdrage 
sociale zekerheid, werkgeversbijdrage sociale zekerheid,..). Het Vlaams Gewest wint 
via de gewestelijke peronenbelasting en ook voor de gemeenten  zijn er opcentiemen.
8. Het totale budget waarover de VDAB kon beschikken in 2023 bedroeg 933,7 miljoen 
euro
9. Het budget waarover VDAB beschikt in 2024 bedraagt 956,6 miljoen euro 
10-11. a) Sinds 2019 waren meer dan 400.000 unieke voormalig niet-beroepsactieven 
ingeschreven bij VDAB. De voormalig niet-beroepsactieven zijn burgers die zich 
hebben ingeschreven als vrij ingeschreven werkzoekende zonder werk (categorie 
03), werkzoekende ten laste van het OCMW (05), werkzoekende met een 
inkomensvervangende tegemoetkoming van de FOD Sociale Zekerheid (06) of 
werkzoekenden met een ziekte-uitkering (32). 
Het cijfer van 400.000 wil zeggen dat zoveel voormalig niet-beroepsactieve 
burgers sinds 2019 een actief dossier hebben (gehad) bij VDAB. Inschrijving is 
uiteraard geen eenmalig gegeven, een burger kan zich inschrijven, uitschrijven 
om een bepaalde reden bv. werk, en nadien terug inschrijven. 
In onderstaande tabel tonen we het aantal unieke burgers per 
werkzoekendencategorie dat in een bepaald jaar minstens één keer ingeschreven 
was bij VDAB.1 Omdat er in de vraag wordt verwezen naar de ingeschreven 
voormalig niet-beroepsactieve werkzoekenden, beperken we ons hier ook tot 
deze groepen. Opgelet: de cijfers per jaar en categorie mogen niet worden 
opgeteld. 
- Indien een burger in de loop van het jaar in verschillende 
werkzoekendencategorieën was ingeschreven, wordt die bij elke 
werkzoekendencategorie geteld. 
- Indien de burger in meer dan één kalenderjaar was ingeschreven, wordt 
die bij alle kalenderjaren waarin die was ingeschreven, geteld. 
Tabel. Het aantal unieke voormalig niet-beroepsactieve werkzoekenden zonder 
werk die ingeschreven waren binnen een kalenderjaar en 
werkzoekendencategorie, 2019-2024
2019 2020 2021 2022 20232024 
(tem sept 
24)
Categorie 03 Vrij 
ingeschreven 
werkzoekenden 
zonder werk 102.489 94.171 88.465 97.612 120.667 108.747
Categorie 05 
Werkzoekenden ten 
laste van het OCMW 29.214 27.760 28.222 32.572 42.420 43.546
Categorie 06 
Werkzoekenden met 
een 
inkomensvervangende 
tegemoetkoming van 
de FOD Sociale 
Zekerheid 977 802 846 1.208 1.559 1.935
Categorie 32 
Werkzoekenden met 
een ziekte-uitkering 11.189 10.854 12.047 12.448 16.020 19.960
Uit bovenstaande tabel leiden we bijvoorbeeld af dat in 2023 42.420 unieke 
burgers ingeschreven waren bij VDAB als werkzoekende ten laste van het OCMW. 
11. b) De opvolging van de verplichte inschrijving van inburgeraars is de bevoegdheid van 
de Agentschappen Integratie en Inburgering. Met de medewerking van VDAB 
worden cijferrapporten hiervoor opgesteld. Op basis van het laatste rapport zien we 
dat 22.272 inburgeraars voldeden aan de verplichte inschrijving bij VDAB tot en 
met 28/2/2024. 
c) Door de algemene gegevensverordening kan VDAB geen sociale huurders uit haar 
klantenbestand als dusdanig identificeren. Hierdoor volgt dat VDAB momenteel niet 
kan analyseren wie de sociale huurders zijn, van welke dienstverlening zij gebruik 
maken en wat hun uitstroom naar werk is. In het kader van het Vlaamse 
1 De telling gebeurt aan het einde van elke maand. 
Regeerakkoord werd afgesproken om een AVG conforme gegevensuitwisseling 
tussen VDAB en Wonen in Vlaanderen te voorzien. In de toekomst zouden deze 
gegevens dus ter beschikking moeten zijn. 
12-15. Vragen 12 tot 15 met betrekking tot de sociale huurders vallen onder de 
bevoegdheid van minister van Wonen. Ik verwijs u daarom graag door naar mijn 
collega bevoegd voor Wonen.
16. De doelstelling van deze initiatieven is het zichtbaar maken van het aanbod en 
bereiken van de niet-werkende werkzoekenden, alsook de niet-beroepsactieven ifv aan 
warm onthaal. Dit gebeurt in samenwerking met lokale besturen. 
Zowel VDAB als de lokale besturen nodigen niet-werkende werkzoekenden uit om 
kennis te maken met de aan de mobiele settings gerelateerde jobs. Door de visibiliteit 
bereiken we ook niet-beroepsactieven.
 
Vanuit deze initiatieven worden de niet-werkende werkzoekenden en niet-
beroepsactieven begeleid naar een activeringstraject, Cijfergegevens van deze 'warme 
welkom'  op klantniveau zijn bijgevolg niet beschikbaar; het aantal initiatieven die zijn 
gebeurd (periode 1/01/24 - 30/08/24):
Limburg:
Horeca Trailer = 1 x te Genk 
Poetsmobiel = nog niet geleverd
Oost-Vlaanderen:
Horeca Trailer = 0 x
Poetsmobiel = 4 x (Zelzate, Eeklo, Gent en Wondelgem)
West-Vlaanderen:
Horeca Trailer = 1 x ( Oostende ) 
Poetsmobiel = 7 x ( Knokke, Brugge, Oostende, Blankenberge, Waregem)
Antwerpen:
Horeca Trailer = 2 x (Antwerpen en Turnhout) 
Poetsmobiel = 4 x ( Schoten, Broechem, Herentals (2))
Vlaams Brabant:
Horeca Trailer = 2 x ( Tienen en Leuven )
Poetsmobiel = 7 x ( Asse, Haacht, Vilvoorde, Tienen, Leuven)
