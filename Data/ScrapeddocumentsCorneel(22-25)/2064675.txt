title: Woonkwaliteitshandhaving - Register van herstelvorderingen
thema: Wonen
pdf link: https://docs.vlaamsparlement.be/pfile?id=2064675
thema link: https://www.vlaamsparlement.be/parlementaire-documenten/schriftelijke-vragen/1825843
SCHRIFTELIJKE VRAAG
nr. 279
van GUY D'HAESELEER
datum: 3 mei 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Woonkwaliteitshandhaving  -  Register van herstelvorderingen
Het register van herstelvorderingen verzamelt alle panden waarvoor de wooninspecteur in 
het kader van de strafrechtelijke procedure over woningkwaliteitshandhaving een 
herstelvordering heeft opgesteld en waarvoor nog niet werd vastgesteld dat die 
herstelvordering uitgevoerd werd.
1. Hoeveel panden zijn er sinds 2022 in het register vermeld? Graag opsplitsing per jaar 
en per provincie en met vermelding om welke type pand (winkelpand, woning …) het 
gaat.
2. Welke herstelmaatregelen (herstellen gebreken, sloop, herbestemming) werden voor 
die panden opgelegd? Graag een overzicht, opgesplitst per herstelmaatregel en per 
provincie.
3. Bij hoeveel van die panden werd er al een dagvaarding uitgebracht of een definitieve 
veroordeling tot herstel? Graag de cijfers vanaf 2021 tot vandaag.
4. Wat zijn de gemiddelde dwangsommen die opgelegd worden bij het niet tijdig voldoen 
aan de opgelegde herstelmaatregelen?
5. Welke problemen met de woonkwaliteit komen het vaakst voor bij die panden? Graag 
de cijfers voor 2022 en 2023.
6. Hoe verhouden de cijfers zich ten opzichte van de cijfers van vorige jaren? Is er een 
daling of stijging merkbaar? Plant de minister op basis van de cijfers nog bijkomende 
maatregelen anders dan vermeld in zijn beleidsnota?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 279 van 3 mei 2024
van GUY D'HAESELEER
1. In de eerste tabel wordt een overzicht gegeven van het aantal panden waarvoor in 2022 
een herstelvordering werd opgemaakt. Cijfers voor 2023 zijn nog niet beschikbaar. In 
de laatste kolom wordt aangegeven hoeveel individuele woningen door deze 
herstelvorderingen gevat werden. De term ‘woning’ wordt generiek gebruikt voor zowel 
zelfstandige als niet-zelfstandige woningen. De vergunde toestand is niet van belang, 
de fysieke toestand is doorslaggevend. Om deze reden wordt de vergunde toestand ook 
niet gemonitord. Winkelpanden die omgevormd zijn tot woningen worden ook als 
woning geteld.
Provincie Aantal panden met HV Aantal woningen
Antwerpen 90 259
Vlaams-Brabant 56 119
West-Vlaanderen 82 240
Oost-Vlaanderen 73 199
Limburg 42 104
Totaal 343 921
In de tweede tabel wordt een opsplitsing gemaakt per type woning. CNVVB staat voor 
‘constructie niet voor bewoning bestemd’ en heeft betrekking op constructies waarin wel 
gewoond wordt, maar die niet als woning beschouwd kunnen worden (bijvoorbeeld 
enkel bedden, maar geen andere voorzieningen).
Type woning Aantal per provincie
Antwer-
penVlaams-
BrabantWest-
VlaanderenOost-
VlaanderenLimburg
CNVBB 0 0 0 0 2
Eengezinswoning 28 29 26 37 13
Kamer 64 37 110 44 41
Kamer 
seizoenarbeider4 0 0 0 5
Studio/apparte-
ment163 53 104 118 43
TOTAAL 259 119 240 199 104
2. In de strafrechtelijke procedure inzake woningkwaliteit bestaan er twee 
herstelmatregelen. De principiële maatregel is het herstel van de 
woningkwaliteitsgebreken zodat de woning opnieuw conform is. Wanneer dat echter niet 
mogelijk is, bijvoorbeeld omdat het herstel van de conformiteit tot gevolg zou hebben 
dat een inbreuk op andere regelgeving bestendigd wordt (bijvoorbeeld een 
stedenbouwkundige schending door wederrechtelijke wijziging van het aantal 
woongelegenheden), wordt er herbestemming overeenkomstig de VCRO (andere functie 
dan wonen) of sloop (tenzij dit verboden is op basis van bestaande regelgeving) 
gevorderd. De wooninspecteur kan immers enkel herstel van de woningkwaliteit 
vorderen en geen stedenbouwkundig herstel. De keuze tussen herbestemming of sloop 
is aan de overtreder. Het betreft 1 maatregel.
ProvincieAantal panden 
met HVVordering sloop/
herbestemmingVordering herstel 
conformiteit
Antwerpen 90 41 49
Vlaams-Brabant 56 17 39
West-Vlaanderen 82 42 40
Oost-Vlaanderen 73 14 59
Limburg 42 18 24
Totaal 343 132 211
3. In onderstaande tabel wordt het aantal panden weergegeven waarbij de 
herstelvordering in 2021 of 2022 werd opgesteld én waarvoor ondertussen een 
dagvaarding of definitieve veroordeling tussenkwam. Het aantal dagvaardingen geeft 
effectief weer voor hoeveel panden er gedagvaard is. Het aantal definitieve 
veroordelingen geeft het aantal panden weer waarover een definitieve uitspraak werd 
gedaan. Als het parket dagvaardt, is het een strafrechtelijke dagvaarding (strafrechter). 
Als de wooninspecteur zelf dagvaardt om de herstelvordering te laten opleggen nadat 
het parket het heeft geseponeerd, is het een burgerlijke dagvaarding (burgerlijke 
rechter).
Jaar HV 
opgesteldType 
dagvaardingAantal panden met 
dagvaardingAantal panden met 
definitieve veroordeling
2021 Burgerlijk 22 13
2021 Strafrechtelijk 170 122
2022 Burgerlijk 7 4
2022 Strafrechtelijk 43 28
Totaal 242 167
Als we bekijken voor welke panden in 2021 of 2022 een veroordeling definitief werd, 
ongeacht het jaar waarin de herstelvordering werd opgesteld, krijgen we volgend 
resultaat:
Jaar veroordeling 
definitiefType dagvaardingAantal panden met definitieve 
veroordeling
2021 Burgerlijk 14
2021 Strafrechtelijk 159
2022 Burgerlijk 12
2022 Strafrechtelijk 121
Totaal 306
4. Voor panden waarvoor een herstelvordering werd opgesteld in 2021 of 2022 en waarin 
de rechter reeds een definitieve veroordeling uitsprak, bedroeg de gemiddelde 
dwangsom die de rechter oplegde 130 euro per dag vertraging.
5. De meest voorkomende gebreken bij zelfstandige woningen in 2022 zijn:
•gebreken gelinkt aan een gevaar voor elektrocutie of brand (88,73%)
•gebreken gelinkt aan vocht (68,36%)
•gebreken gelinkt aan de gasinstallatie, algemene beschadigingen en toegankelijkheid 
van de woning (allen tussen de 57 en 58%).
De meest voorkomende gebreken bij niet zelfstandige woningen in 2022 zijn:
•gebreken gelinkt aan een gevaar voor elektrocutie of brand (94,85%)
•gebreken gelinkt aan privacy (91,33%), vaak een gevolg van het samenwonen in 
eengezinswoningen zonder dat men een gezin vormt (dit wordt dan beschouwd als 
kamerwonen)
•gebreken gelinkt aan sanitaire installaties (76,96%)
•gebreken gelinkt aan de toegankelijkheid van de woning (68,83%)
•gebreken gelinkt aan de gasinstallatie (66,4%).
Voormelde cijfers hebben enkel betrekking op aanvankelijke acties. Dit zijn acties 
waarin de woningen voor de eerste keer onderzocht worden zonder dat er al 
herstelwerkzaamheden gebeurd zijn.
6. In 2022 werd er voor iets meer panden een herstelvorderingen opgesteld dan in 2021. 
In totaal lag het aantal individuele woningen waarop deze herstelvorderingen betrekking 
hadden wel iets lager dan in 2021. Globaal genomen is het aantal herstelvorderingen 
over de voorbije jaren redelijk stabiel, al is er wel een licht stijgende trend.
Op 21 mei 2024 stonden er 1349 herstelvorderingen op het register van 
herstelvorderingen ten opzichte van 1242 op 1 maart 2023. Vergelijken tussen beide 
jaren is moeilijk omdat het moment van het nazicht vaak een impact heeft. De 
verhouding tussen herstelvorderingen met als voorwerp het herstel van de conformiteit 
en herbestemming of sloop blijft gelijk. Een belangrijkere indicator is het aantal 
uitgevoerde herstelvorderingen, wat ook globaal genomen de voorbije jaren in stijgende 
lijn gaat. 
Wat de gerechtelijke uitspraken betreft is er vanaf 2021 wel een stijging merkbaar, wat 
toch aangeeft dat het openbaar ministerie ook meer inzet op de vervolging van 
krotverhuur.
De top van de meest voorkomende gebreken blijft al geruime tijd stabiel. Ook de 
procentuele aanwezigheid van specifieke gebreken ligt in dezelfde lijn, met af en toe 
een uitzonderlijke uitschieter.
Wat eventuele bijkomende maatregelen betreft op basis van deze cijfers, verwijs ik naar 
mijn antwoord op uw schriftelijk vraag nummer 224 van 16 februari 2023.
