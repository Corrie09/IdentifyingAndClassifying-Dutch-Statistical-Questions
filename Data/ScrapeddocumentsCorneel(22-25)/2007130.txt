title: Overladen vrachtwagens - Administratieve boetes
thema: Mobiliteit en Verkeer
pdf link: https://docs.vlaamsparlement.be/pfile?id=2007130
thema link: https://www.vlaamsparlement.be/parlementaire-documenten/schriftelijke-vragen/1769921
SCHRIFTELIJKE VRAAG
nr. 75
van MARINO KEULEN
datum: 11 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Overladen vrachtwagens  -  Administratieve boetes
Overladen vrachtwagens zorgen voor beschadiging en snellere slijtage van autosnelwegen 
en gewone gewestwegen. Daar worden controles voor verricht en boetes voor geïnd.
Kan de minister meedelen telkens voor het jaar 2021, 2022 en 2023?
1. Hoeveel boetes werden er uitgeschreven? 
2. Welk totaalbedrag aan ontvangsten werd precies geïnd? 
3. Hoe is de verhouding in bekeuringen van Belgische ten opzichte van buitenlandse 
vrachtvervoerders? Kan de minister een overzicht geven van de bekeuringen per land 
van herkomst van de vrachtwagen? 
4. Hoeveel overtredingen werden vastgesteld waarbij de chauffeur en de burgerrechtelijk 
aansprakelijke werkgever geen woonplaats of vaste verblijfplaats heeft in België en 
over welk totaalbedrag gaat dat?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 75 van 11 oktober 2023
van MARINO KEULEN
1. De afgelopen jaren werden door de wegeninspecteur-controleur van het Agentschap 
Wegen en Verkeer (AWV) de volgende hoeveelheden administratieve geldboetes 
opgelegd wegens overladingen:
•2021: 832
•2022: 685
•2023: 588
Strafrechtelijke boeten worden door de gewone hoven en rechtbanken opgelegd. Hier 
hebben mijn diensten geen informatie over.
2. Volgende administratieve boetebedragen voor overladingen werd door het AWV geïnd. 
Dit bedrag bevat niet de boetes die strafrechtelijk werden opgelegd door de hoven en 
rechtbanken.
•2021: 998.970,39 euro
•2022: 1.170.885,75 euro
•2023: 1.190.946,29 euro
3. In 2021 werden 832 administratieve boetes opgelegd voor overladingen , waarvan 35 
voor overtredingen waarbij chauffeur en onderneming buiten België gevestigd zijn. 
4,2% van de opgelegde administratieve boetes werd dus aan buitenlandse 
transporteurs opgelegd.
In 2022 werden 685 administratieve boetes opgelegd voor overladingen, waarvan 23 
voor overtredingen waarbij chauffeur en onderneming buiten België gevestigd zijn. 
3,4% van de opgelegde administratieve boetes werd dus aan buitenlandse 
transporteurs opgelegd.
In 2023 werden 588 administratieve boetes opgelegd voor overladingen, waarvan 23 
voor overtredingen waarbij chauffeur en onderneming buiten België gevestigd zijn. 
3,9% van de opgelegde administratieve boetes werd dus aan buitenlandse 
transporteurs opgelegd.
Het AWV houdt geen register bij van de landen van herkomst van vrachtwagens. 
Hierover kan dus geen overzicht worden gegeven.
4. De afgelopen jaren werden door de wegeninspecteur-controleur van het AWV de 
volgende hoeveelheden administratieve geldboetes opgelegd wegens overladingen 
waarbij de overtreder en de onderneming geen woonplaats of vaste verblijfplaats in 
België hebben:
•2021: 35 voor een totaalbedrag van 94.300 euro
•2022: 23 voor een totaalbedrag van 102.600 euro
•2023: 23 voor een totaalbedrag van 74.000 euro
