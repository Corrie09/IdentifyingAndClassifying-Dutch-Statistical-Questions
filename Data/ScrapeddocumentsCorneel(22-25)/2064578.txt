title: Subsidies Blue Deal - Natuurpunt
thema: Financiën
Natuur en Milieu
pdf link: https://docs.vlaamsparlement.be/pfile?id=2064578
thema link: https://www.vlaamsparlement.be/parlementaire-documenten/schriftelijke-vragen/1824408
SCHRIFTELIJKE VRAAG
nr. 528
van BART VAN HULLE
datum: 30 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidies Blue Deal  -  Natuurpunt
In het antwoord op schriftelijke vraag nr. 291 van 30 januari 2024 kreeg ik een overzicht 
van Vlaamse subsidies aan Natuurpunt voor het jaar 2023. 
Uit het antwoord op schriftelijke vraag nr. 227 van 12 maart 2024 aan minister Matthias 
Diependaele blijkt dat Vlaanderen geld krijgt uit het NextGenerationEU-fonds, en dat van 
dat geld er 20,6 miljoen euro vanuit Vlaanderen naar Natuurpunt is gegaan voor de Blue 
Deal. 
Zat het bedrag van die 20,6 miljoen euro in de cijfers van schriftelijke vraag nr. 291 aan 
minister Demir? 
Als dat niet het geval is: wordt dit beschouwd als een Europese subsidie en is ze daarom 
niet opgenomen? Of is die subsidie nog niet uitbetaald? En zo ja, wanneer dan wel? Of is 
er een andere uitleg? 
Als dat wel het geval is: onder welke categorie valt de subsidie?
Deze vraag werd gesteld aan de ministers Zuhal Demir (528), Matthias Diependaele (270)
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD
op vraag nr. 528 van 30 april 2024
van BART VAN HULLE
De cijfers met betrekking tot de Europese middelen uit het Next Generation EU-fonds 
hebben geen enkel verband met de cijfers in SV 291. Daarin zijn immers de vastgelegde 
subsidies doorgegeven op het budget 2023. Er werden in dat jaar geen vastleggingen meer 
gedaan op de Next Generation EU fonds middelen. 
Het bedrag waarvan sprake in deze vraag, 20,6 miljoen EUR, is opgenomen in de 
vastgelegde subsidies in de jaren 2021 en 2022. Voor meer informatie hierover verwijzen 
we naar de antwoorden op SV nr. 606 van 14 maart 2022 en SV 291 van 30 januari 2024.
