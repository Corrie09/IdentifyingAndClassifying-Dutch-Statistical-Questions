title: Hoger onderwijs - Studietoelagen per type
thema: Onderwijs en Vorming
pdf link: https://docs.vlaamsparlement.be/pfile?id=2080023
thema link: https://www.vlaamsparlement.be/parlementaire-documenten/schriftelijke-vragen/1834326
SCHRIFTELIJKE VRAAG
nr. 31
van BRECHT WARNEZ
datum: 17 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Hoger onderwijs - Studietoelagen per type
In het antwoord op mijn schriftelijke vraag nr. 694 van 9 juli 2020 gaf minister Weyts drie 
tabellen:
­In de eerste tabel stonden de toegekende studietoelagen per gezinssituatie (ten laste 
van ouders, ten laste van andere, zelfstandige student, gehuwde student en 
alleenstaande student).
­In de tweede tabel stonden de toegekende studietoelagen per type verblijf (niet op kot, 
op kot in Vlaanderen, kottoelage wegens statuut en opleiding buiten Vlaanderen).
- En in de derde tabel stonden de toegekende studietoelagen bij overgang van 
onderwijsniveau (recht in hoger én recht vorig jaar in secundair, geen recht in hoger 
en vorig jaar in secundair wél en aandeel dat recht behoudt). Dit is belangrijk om te 
weten aangezien veel studenten die de overstap maken van het secundair onderwijs 
naar het hoger onderwijs, wel een schooltoelage kregen, maar plots geen 
studietoelage meer krijgen, ondanks dat hun levenssituatie niet veranderd is. Dat komt 
door de verschillende voorwaarden om recht te hebben op een schooltoeslag of een 
studietoelage. 
De drie tabellen werden gegeven voor de academiejaren 2017-2018, 2018-2019 en 2019-
2020. Maar nu begint men aan het academiejaar 2024-2025 en er is nergens eenduidige 
informatie te vinden over de recentere academiejaren en dus is het moeilijk om conclusies 
te trekken uit het gevoerde beleid.
Graag alle data in Excel beschikbaar stellen, op dezelfde manier als bij mijn schriftelijke 
vraag nr. 694 van 9 juli 2020.
1. a) Kan de minister een overzicht geven van de gezinssituatie van studenten aan wie 
een studietoelage werd toegekend: hoeveel studenten bevinden zich in de categorie 
ten laste van ouders, ten laste van andere, zelfstandige student, gehuwde student of 
alleenstaande student?
Graag voor de academiejaren 2020-2021, 2021-2022, 2022-2023, 2023-2024 alsook 
voor 2024-2025 voor zover bekend.
b) Wat leert de minister uit die cijfers?
2. a) Hoeveel studietoelagen werden toegekend aan kotstudenten, niet-kotstudenten, 
kotstudenten met statuut en studenten die een opleiding buiten Vlaanderen volgen?
Graag voor de academiejaren 2020-2021, 2021-2022, 2022-2023, 2023-2024 alsook 
voor 2024-2025 voor zover bekend.
b) Wat leert de minister uit die cijfers?
3. a) Hoeveel studenten kregen een studietoelage zowel in het hoger als het jaar ervoor 
in het secundair, en hoeveel studenten kregen geen studietoelage in het hoger hoewel 
ze het jaar ervoor in het secundair wel een kregen?
Graag voor de academiejaren 2020-2021, 2021-2022, 2022-2023, 2023-2024 alsook 
voor 2024-2025 voor zover bekend.
b) Wat leert de minister uit die cijfers?
4. Wat betreft de uitvoering van het regeerakkoord in verband met de uitbetaling van 
studietoelagen.
a) Zal de minister de voorwaarden, nu een beroep zal worden gedaan op het VUTG, 
beter op elkaar afstemmen?
b) Welke voorwaarden dienen volgens de minister afgestemd te worden?
c) Kan de minister een stappenplan en timing geven voor die eventuele wijziging?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 31 van 17 oktober 2024
van BRECHT WARNEZ
1-2.U kan de meest actuele cijfers over de toekenning van de studietoelagen, gezinstypes 
en kotstudenten raadplegen op www.studietoelagen.be onder het luik ‘Professionals’. 
3. Hier bestaan geen cijfers over. U verwijst ook naar een tabel in vraag nr. 694 van 9 
juli 2020 die zou aantonen dat studenten bij de overstap van het secundair naar het 
hoger onderwijs het recht op een studietoelage zouden verliezen door de gewijzigde 
regels m.b.t. de schooltoeslag. Dit klopt helemaal niet. De tabel vergelijkt de 
rechthebbenden in het hoger onderwijs in 2019-2020 met de rechthebbenden op een 
schooltoelage in het secundair onderwijs in 2018-2019. In 2018-2019 werden de 
schooltoelagen nog uitbetaald door Onderwijs onder de voorwaarden van de huidige 
studietoelagen. Eventuele wijzigingen kunnen  verklaard worden door wijzigende 
gezinssituaties, een verbetering van de financiële draagkracht van het gezin of de niet-
financierbaarheid van de opleiding in het hoger onderwijs.
Het is wel zo dat de voorwaarden om in aanmerking te komen voor een studietoelage 
in het hoger onderwijs ondertussen verschillen van de voorwaarden om in aanmerking 
te komen voor een schooltoeslag. In het kader van de integratie van de schooltoeslag 
in het Groeipakket werden de voorwaarden vereenvoudigd en minder selectief. De 
voorwaarden voor de studietoelagen in het hoger onderwijs bleven onveranderd.
4. Zie antwoord op antwoord 28.
