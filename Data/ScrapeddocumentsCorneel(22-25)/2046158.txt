title: Sociale economie - Arbeidsmatige activiteiten
thema: Sociale economie
pdf link: https://docs.vlaamsparlement.be/pfile?id=2046158
thema link: https://www.vlaamsparlement.be/parlementaire-documenten/schriftelijke-vragen/1803514
SCHRIFTELIJKE VRAAG
nr. 270
van LOES VANDROMME
datum: 14 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Sociale economie  -  Arbeidsmatige activiteiten
Maatwerkbedrijven of samenwerkingsverbanden tussen één of meer maatwerkbedrijven 
kunnen een aanvraag indienen voor de toekenning van een contingent van arbeidsmatige 
activiteiten in de sociale economie (AMA WSE). Binnen dat toegekende contingent wordt 
een subsidie toegekend per begeleide deelnemer per kalenderjaar. Daartoe wordt ook een 
begeleidingsovereenkomst opgesteld.
Het Departement WSE evalueert jaarlijks of het contingent werd ingevuld. Was de invulling 
op jaarbasis minder dan 80%, dan ziet de organisatie haar contingent automatisch dalen 
vanaf 1 juli van dat kalenderjaar. Als blijkt dat de voorwaarden niet (meer) worden 
nageleefd, dan kan het contingent geschorst of ingetrokken worden.
In opvolging van mijn schriftelijke vraag nr. 490 van 23 maart 2023 ontving ik graag een 
antwoord op volgende vragen:
1. Hoeveel beschikbare contingenten AMA WSE voor maatwerkbedrijven zijn er jaarlijks 
beschikbaar sinds de start van de maatregel in 2021? Graag een overzicht per jaar, 
van het aantal maatwerkbedrijven (verdeeld per provincie) waarover het gaat en het 
aantal contingenten dat zij telkens kunnen invullen.
2. Hoeveel maatwerkbedrijven (verdeeld per provincie) haalden de vereiste 80%-
invulling niet? En hoeveel contingenten AMA WSE moesten zij bijgevolg weer afstaan? 
Graag een overzicht per jaar sinds de start van de maatregel.
3. Onder hoeveel maatwerkbedrijven (verdeeld per provincie) werden de ingeleverde 
contingenten herverdeeld? Ook hier graag een overzicht per jaar sinds de start van de 
maatregel.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 270 van 14 februari 2024
van LOES VANDROMME
1. Hieronder vindt u een overzicht van de arbeidsmatige activiteiten per provincie naar 
aantal organisaties en aantal toegekend contingent begeleidingen (Ct = contingent)
In deze tabel kan u telkens een foto op het moment van 1 januari terugvinden. 
Op 1 april 2023 zijn er 251 extra tijdelijke contingenten AMA WSE gelanceerd, dit 
moment werd toegevoegd aan de tabel. 
Op 1 juli 2023 werd het contingent verminderd op basis van de invulling 2022 (zie 
antwoord 2).
2. Voor de invulling in de periode april 2021- december 2021, deden we in 2022 geen 
herverdeling gezien de maatregel pas opstartte in april 2021 en als zodanig geen 
invulling over 12 maanden kon worden berekend.
Voor het jaar 2022 deden we in 2023 een vermindering (zie tabel hieronder).
De jaarinvulling van 2023 is momenteel nog niet afgewerkt, eind maart wordt de 
jaarafrekening afgerond en is de invulling op jaarbasis gekend. 
Vermindering op 1/7/2023 op basis van invulling 2022:
Provincie # MWB# trajecten 
verminderd
Antw 12 69
Limburg 4 21
O-Vl 7 25
Vl-Brabant 5 15
W-Vl 3 13
Eindtotaal 31 143
 
3. Gezien de toekenning van 251 nieuwe tijdelijke trajecten op 1 april 2023 en de 
moeilijke toeleiding was een bijkomende toekenning in 2023 niet zo zinvol. 
Momenteel wordt een oproep voorbereid waarbij niet alleen de vermindering 2023 maar 
ook de vermindering 2024 en een deel van de bij begrotingsopmaak 2024 bijkomend 
ontvangen middelen vanuit Welzijn zullen worden verdeeld.1/04/2021 1/01/2022 1/01/2023 1/04/2023 1/07/2023 1/01/2024
# MWB Ct # MWB Ct# 
MWB Ct # MWB Ct# 
MWB Ct# 
MWB Ct
Limburg 12380 12380 12380 14417 13396 13396
Antwerpen 17319 17319 17319 20367 20298 20298
Vl-Br 9234 9234 9234 9270 9255 9255
Oost-Vl 14443 14443 13443 17526 501 17 501 17
West-Vl 19411 19411 19411 21479 21466 20466
