title: Agentschap Innoveren en Ondernemen (VLAIO) - Klanttevredenheid
thema: Economie
Wetenschap en Innovatie
pdf link: https://docs.vlaamsparlement.be/pfile?id=2029949
thema link: https://www.vlaamsparlement.be/parlementaire-documenten/schriftelijke-vragen/1791910
SCHRIFTELIJKE VRAAG
nr. 143
van BRECHT WARNEZ
datum: 5 januari 2024
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Agentschap Innoveren en Ondernemen (VLAIO)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij het Agentschap Innoveren en 
Ondernemen.
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van het Agentschap Innoveren en Ondernemen betreft? 
2. Om de hoeveel tijd is er een meting van de klanttevredenheid? 
3. Gebruikt het Agentschap Innoveren en Ondernemen andere methodes dan een 
bevraging alleen om klanttevredenheid te meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van het 
Agentschap Innoveren en Ondernemen?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten 
van het agentschap of wordt er daartoe ook samengewerkt/uitbesteed met/aan 
gespecialiseerde adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van het Agentschap Innoveren en 
Ondernemen geïmplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert het Agentschap Innoveren en Ondernemen na het 
klanttevredenheidsonderzoek nog naar de respondent over wat men doet met de 
resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van het Agentschap 
Innoveren en Ondernemen?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 143 van 5 januari 2024
van BRECHT WARNEZ
1. Het laatste klantentevredenheidsonderzoek (Reputatieonderzoek VLAIO) werd in april 
2021 uitgevoerd. De bevraging omvatte de werking en dienstverlening van het 
Agentschap als geheel en alle klanten ontvingen een uitnodiging. Aangezien dit 
onderzoek het meest omvattende is, zullen de vervolgvragen beantwoord worden op 
basis van dit onderzoek. Daarnaast onderneemt VLAIO ook specifiekere 
klantenonderzoek over de klantenbeleving in de huidige dienstverlening en de noden 
bij toekomstige dienstverlening. In de periode 2021-2023 werden 15 
klantenonderzoeken uitgevoerd. Een overzicht van alle uitgevoerde 
klantenbevragingen vindt u terug in de bijlage 1.
2. Dit hangt af van het type klantenonderzoek. Klanten worden standaard bevraagd bij 
het afsluiten van een vraag- of begeleidingstrajecten. Daarnaast worden er jaarlijks 
adhoc onderzoeken uitgevoerd. 
3. Ook de methodiek hangt af van het type klantenonderzoek. Per onderzoeksvraag wordt 
afgewogen of het onderzoek best kwantitatief of kwalitatief wordt uitgevoerd. Naast 
bevragingen werd ook al gebruik gemaakt van interviews en design workshops. 
4. De criteria voor tevredenheidsmetingen zijn:
­Er zijn 3 verschillende doelstellingen voor klantenonderzoek: 1/ input voor de 
interne strategie van het Agentschap, 2/ om de tevredenheid van een 
klantencontact te evalueren en 3/ om tegemoet te komen aan de noden van de 
klant bij het ontwikkelen van nieuwe dienstverlening.
­Het aantal respondenten verschilt per klantenonderzoek. Een overzicht van alle 
uitgevoerde klantenbevragingen vindt u terug in de bijlage 1.
­De samenstelling van de respondenten wordt vergeleken met de samenstelling van 
de gehanteerde database.
­Voor kwantitatief onderzoek wordt steeds getracht om een minimum van 300 
respondenten te behalen. Indien dit niet gehaald werd, worden de 
onderzoeksresultaten met alle voorzichtigheid gekaderd. 
­Er wordt niet gewerkt met een steekproef van alle VLAIO klanten. VLAIO selecteert 
de klanten die tijdens de voorbije drie maanden een klantencontact hadden met 
VLAIO voor onderzoek indien een selectie uit het volledige klantenbestand nodig is.
­Momenteel zijn er twee momenten waarop standaard een bevraging wordt 
uitgestuurd naar de klant: na een vraagtraject bij het VLAIO Contact Center en na 
een begeleidingstraject door Team Bedrijfstrajecten.
­Prioriteiten voor klantenonderzoek worden bepaald op basis van de projectselectie 
binnen de strategische doelstellingen. Daarnaast werk VLAIO toe naar een volledige 
dekkingsgraad van klantenfeedback op de huidige dienstverlening. 
­Nee. 
5. Het overgrote deel van de klantentevredenheidsonderzoeken lopen digitaal. Sinds de 
inburgering van online vergaderingen, kan ook kwalitatief onderzoek doorgaans 
digitaal uitgevoerd worden. VLAIO verkiest digitaal onderzoek om zo weinig mogelijk 
inspanning te vragen van de klant.
6. Het reputatieonderzoek uit 2021 werd via een raamcontract van Het Facilitair Bedrijf 
uitbesteedt aan marktonderzoeksbureau Ipsos. Maar ook intern worden 
klantenonderzoek uitgevoerd.
­De kostprijs voor dit onderzoek bedroeg EURO 27.412,55 (inclusief BTW).
­De keuze voor interne of externe uitvoering van een klantenonderzoek hangt af van 
de complexiteit. Eenvoudige online enquêtes worden intern uitgevoerd. 
Onderzoeken met complexere onderzoeksopzet, met een kwalitatief luik of met 
niet-VLAIO klanten worden uitbesteed aan externe marktonderzoeksbureau.
7. De belangrijkste resultaten kan u terugvinden in het bijgevoegde rapport. 
­Zie bijlage 2, slide 27 voor de NPS
­Zie bijlage 2, slide 82 voor de belangrijkste conclusies
­Ja, ook digitale dienstverlening werd opgenomen. Zie bijlage 2, slide 47. Daarnaast 
focusten de adhoc onderzoeken voor een VLAIO app, de strategie voor E-loket en 
de strategie voor GIS op de digitale gebruikerservaring van klanten.
8. Het reputatieonderzoek was het eerste overkoepelende onderzoek onder de naam 
VLAIO. Eerder klantenonderzoek belichtte de klantenbeleving in kader van de fusie van 
IWT en AO. 
9. VLAIO geeft op de volgende manier gevolg aan klantentevredenheidsmetingen:
­Het reputatieonderzoek diende als rechtstreekse input bij de herijking van de 
strategische doelstellingen in 2021. De realisatie van deze doelstellingen wordt door 
het directie comité opgevolgd tijdens de jaarlijkse evaluatie. Andere 
klantenonderzoeken zijn deze oftewel direct gekoppeld aan een intern project 
oftewel is binnen het team een verantwoordelijke aangesteld voor de verdere 
opvolging. Deze VLAIO medewerkers bekijkt waar de dienstverlening kan verbeterd 
worden. De resultaten worden ook besproken met de teamleden om zo de 
individuele klantgerichtheid van teamleden te stimuleren.
­Het reputatieonderzoek werd in 2021 besproken met de minister. Gezien de 
positieve resultaten voor VLAIO en de gedefinieerde strategische doelstellingen 
werden er geen specifieke instructies gegeven.
­Zie antwoord op 9.b, er werden geen specifieke verbeterpunten gedefinieerd. 
10.Momenteel worden resultaten van klantenonderzoeken niet gecommuniceerd.
11.De strategische doelstelling van VLAIO onder hun huidige formulering lopen tot eind 
2024. Ter evaluatie zal het reputatieonderzoek herhaalt worden. De resultaten zullen 
beschikbaar zijn in het eerste kwartaal van 2025.
12.De minister evalueert de laatste klantentevredenheidsmeting algemeen als positief en 
waardeert VLAIO’s inzet om een toegankelijk, oplossingsgericht en klantgericht 
Agentschap te zijn voor hun klanten. 
BIJLAGEN
1.Overzicht VLAIO klantenonderzoeken periode 2021-2023
2.Rapport Reputatieonderzoek 2021
