title: Scholen - Huursubsidies
thema: Onderwijs en Vorming
pdf link: https://docs.vlaamsparlement.be/pfile?id=2016443
thema link: https://www.vlaamsparlement.be/parlementaire-documenten/schriftelijke-vragen/1778987
SCHRIFTELIJKE VRAAG
nr. 122
van LOES VANDROMME
datum: 13 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Scholen  -  Huursubsidies
Scholen kunnen subsidies krijgen van 60 of 70% voor de huur, gedurende een periode van 
maximaal 18 jaar, van infrastructuur die eerder niet voor onderwijs werd ingezet. Het kan 
gaan om bestaande gebouwen of (ver)nieuwbouw.
Het Agentschap voor Infrastructuur in het Onderwijs (AGION) kondigde begin dit jaar een 
zesde huursubsidieoproep aan. Dossiers konden tot half september 2023 ingediend 
worden.
1. Hoeveel aanvragen voor huursubsidies werden, naar aanleiding van deze oproep, 
ingediend? Graag een overzicht per provincie, per onderwijsniveau en van het bedrag 
dat werd aangevraagd.
2. Welk budget is gereserveerd voor deze zesde huursubsidieoproep?
3. Wanneer wordt beslist over de toewijzing van de subsidies?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 122  van 13 november 2023
van LOES VANDROMME
1. AGION ontving 137 aanvragen binnen de zesde oproep voor huursubsidies. Op dit 
moment is het nog niet mogelijk om gegevens mee te delen, gezien de verwerking 
van deze aanvragen volop lopende is.  
2. De verbintenissen voor huursubsidies zijn begrensd door de machtiging in artikel 60 
van het programmadecreet bij de begrotingsopmaak 2024. Er wordt geen aparte 
budgettaire machtiging voorzien per oproep.
3. De raad van bestuur beslist over de toekenning van een huursubsidie. De beslissing 
van de raad van bestuur van AGION is voorzien in het voorjaar van 2024.
