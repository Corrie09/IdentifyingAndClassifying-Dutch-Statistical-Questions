title: Vervanging- en renovatieprogramma 'OverBruggen' - Oost-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2044262
thema link: https://www.vlaamsparlement.be/parlementaire-documenten/schriftelijke-vragen/1799619
SCHRIFTELIJKE VRAAG
nr. 587
van ROBRECHT BOTHUYNE
datum: 31 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Vervanging- en renovatieprogramma 'OverBruggen'  -  Oost-Vlaanderen
Op initiatief van de minister schakelt men een versnelling hoger voor het herstellen en 
vernieuwen van de kunstwerken (bruggen, tunnels, …) in Vlaanderen. Het vervanging- en 
renovatieprogramma ‘OverBruggen’ draagt veiligheid en betrouwbaarheid hoog in het 
vaandel. Die inhaalbeweging is noodzakelijk. Via dat pps-systeem zullen 49 bruggen 
aangepakt worden. Het gaat om een investering van 300 miljoen euro (pps: publiek-
private samenwerking).
1. Welke van de 49 bruggen liggen in Oost-Vlaanderen? Graag opsomming met opgave 
van exacte ligging.
2. Welke werken zijn er per brug in Oost-Vlaanderen gepland?
3. Over welke timing spreken we? Graag timing per brug in Oost-Vlaanderen.
4. Op welke manier werd de aanbesteding aangepakt?
5. Wat is het totale budget voor de renovatie van de 49 bruggen in Oost-Vlaanderen?
6. Hoe verloopt de communicatie met de lokale overheden over de renovatie van de brug 
die door hun grondgebied loopt?
7. Wie zal toezicht houden op het verloop van de werken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 587 van 31 januari 2024
van ROBRECHT BOTHUYNE 
1.
Naam GemeenteGPS 
LatGPS 
LongVolgnr.
Brug 11 in A10 over 
Afleidingskanaal Leie 
Weging NEVELE
51.051 3.566 000011
Brug 11 Bis  (in A10 over 
Vosselarestraat )NEVELE51.051 3.569 000012
Brug 27 aan op- en afrit 
18ERPE-MERE50.927 3.958 000041
Brug 28 in A10 over 
spoorweg + gemeenteweg ERPE-MERE50.927 3.962 000042
Brug 29bis over 
RooseveltlaanERPE-MERE50.926 3.973 000043
Brug CIV (B104) in de 
Nieuwenbroekstraat over 
E40Aalst 
(Nieuwerkerken) 50.929 4.003 000046
Brug CV (B105) in de 
Kwalestraat over E40Aalst 
(Erembodegem)50.927 4.013 000047
Brug 32 in A10 over 
spoorweg + 
NachtegaalstraatAALST
50.912 4.058 000054
Brug CX in de Kleistraat 
over E40; vervanging 
beweegbare opleggingenAalst 
(Erembodegem) 50.908 4.074 000057
Majoor Van Lierdebrug - 
GeraardsbergenGERAARDSBERGEN50.762 3.867 000411
Wiezebrug Aalst AALST50.982 4.066 000427
Heerweg-Noord 
ZwijnaardeGENT51.014 3.720 000440
Ringvaart Speybrug Gent GENT51.085 3.659 000448
Brug G25 in de N70 over 
spoorweg Gent-AntwerpenLOKEREN51.114 4.002 000628
Okegembrug Roosdaal 
Ninove ROOSDAAL/NINOVE50.854 4.058 001529
Brug B VI in Oudenaarde OUDENAARDE50.841 3.596 001531
Ekkergembrug Gent GENT51.054 3.698 001547
Complex Ternat over N285 TERNAT50.882 4.167 001966
Guilleminbrug 
GeraardsbergenGERAARDSBERGEN50.766 3.880 002196
 
2. Alle bruggen binnen de PPS-Overbruggen zijn te vervangen. De omvang van de 
werken is zoveel als mogelijk beperkt tot deze vervanging. 
 
3. Een timing per brug is momenteel nog niet bepaald. In de tweede jaarhelft van 2024 
zullen MOW en het nog te selecteren consortium samen de programmaplanning 
opmaken voor de komende jaren. De globale timing is om alle bruggen te hebben 
vervangen tegen einde 2030.
 
4. Via een concurrentiegerichte dialoog wordt een raamovereenkomst gesloten voor de 
sluiting van afzonderlijke DBFM-overeenkomsten (bestellingen). Voor de 
totstandkoming van de DBFM-overeenkomsten zullen de aanbestedende overheid – 
al dan niet aangevuld met de beheerder en/of de medefinanciers – en de 
opdrachtnemer (het consortium) een twee-fasen-proces doorlopen. 
In de eerste fase wordt een deelproject, in samenwerking met overheid en 
opdrachtnemer in een bouwteam-formule, uitgewerkt tot een contractdossier. Een 
deelproject bestaat uit één brug of in uitzondering uit meerdere bruggen, indien deze 
een logische geografische samenhang vertonen. Daarna wordt de DBFM-
overeenkomst voor dat deelproject besteld. 
In de tweede fase voert de opdrachtnemer de werken uit en staat 30 jaar in voor de 
beschikbaarheid ervan volgens de DBFM-overeenkomst. 
 
5. Van het initiële totale raming van 300 miljoen euro bouwkost, is er ca. 70 miljoen 
voorzien voor de bruggen te Oost-Vlaanderen.  
 
6. Binnen de PPS worden alle bruggen vervangen, niet gerenoveerd. Voor de 
communicatie tussen de lokale overheden en overige stakeholders hebben we een 
omgevingsmanager binnen het kernteam van MOW.  Deze wordt ondersteund door 
een extern studiebureau. Er worden projectstuurgroepen ingericht zoals voorzien in 
het decreet basisbereikbaarheid. 
Voor de volgende fasen van het project wordt het kernteam van MOW bijkomend 
ondersteund door het consortium, maar ook dan zal MOW de coördineerde rol blijven 
behouden en de officiële communicatie verzorgen via de bekende kanalen.   
 
7. Op programmaniveau zal het projectteam van MOW de werken opvolgen. Bij de 
uitvoering van de werken zelf zal, zoals traditioneel bij PPS-contracten, het toezicht 
en opvolging van de werken gebeuren door zelfcontrole van het consortium. MOW zal 
hier gericht op toezien.
