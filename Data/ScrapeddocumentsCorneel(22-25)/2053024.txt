title: Rapport 'Opvolging asbestgerelateerde ziektes in Vlaanderen' - Stand van zaken
thema: Gezondheid
Natuur en Milieu
pdf link: https://docs.vlaamsparlement.be/pfile?id=2053024
thema link: https://www.vlaamsparlement.be/parlementaire-documenten/schriftelijke-vragen/1809614
SCHRIFTELIJKE VRAAG
nr. 419
van JOHAN DANEN
datum: 5 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Rapport ‘Opvolging asbestgerelateerde ziektes in Vlaanderen’  -  Stand van zaken
Op 23 oktober 2018 verscheen het rapport ‘Opvolging Asbestgerelateerde ziektes in 
Vlaanderen - Monitoring mesotheliomen’. De doelstelling werd als volgt omschreven: “Om 
het Vlaams asbestafbouwbeleid te ondersteunen en op te volgen, wordt de evolutie van de 
asbestgerelateerde ziektes structureel opgevolgd. Dit rapport geeft een overzicht van de 
incidentie en de mortaliteit van mesotheliomen in het Vlaamse Gewest en in de 
aandachtsgebieden.”
In het rapport werd gesteld dat het aantal beroepsmatige blootstellingen zo goed als 
volledig gestopt is. Dramatisch is echter dat het aantal nieuw gediagnosticeerde 
mesotheliomen en andere asbestgerelateerde kankers in Vlaanderen nog niet daalt. Dat 
heeft vooral te maken met de tijdspanne tussen blootstelling aan asbest en het ontstaan 
van de ziekte; we spreken van gemiddeld 40 jaar voor mesothelioom. 
De conclusie van het rapport was duidelijk: “We zien voorlopig nog geen daling van de 
incidentie van of sterfte door mesothelioom. Dat is ook te verwachten, gezien de lange 
latentietijd van de ziekte en gezien het totaal verbod op asbest pas inging in 2001. We 
lijken ons de laatste 10 jaar op een soort plateau te bevinden. Het valt af te wachten hoe 
de ziekte in de volgende jaren zal evolueren. Dit zal verder opgevolgd worden met een 
overzichtsrapport om de 5 jaar.”
1. We zijn nu ongeveer vijf en een half jaar na publicatie van het eerste rapport. 
Werd er ondertussen een opvolg-overzichtsrapport gepubliceerd?
2. Kan de minister een overzicht geven (Vlaams Gewest en aandachtsgebieden) van 
incidentie en mortaliteit van mesothelioom over de periode 1998 tot nu, opgesplitst 
naargelang geslacht? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 419 van 5 maart 2024
van JOHAN DANEN
Voor een antwoord op uw schriftelijke vraag verwijs ik integraal naar mijn collega-minister 
Hilde Crevits, bevoegd Viceminister-president van de Vlaamse Regering en Vlaams minister 
van Welzijn, Volksgezondheid en Gezin.
