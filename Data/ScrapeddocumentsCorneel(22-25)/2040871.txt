title: Coördinatie Brussel - Subsidies
thema: Brussel en de Vlaamse Rand
pdf link: https://docs.vlaamsparlement.be/pfile?id=2040871
thema link: https://www.vlaamsparlement.be/parlementaire-documenten/schriftelijke-vragen/1800514
SCHRIFTELIJKE VRAAG
nr. 72
van HANNELORE GOEMAN
datum: 1 februari 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Coördinatie Brussel  -  Subsidies
Via het team Coördinatie Brussel subsidieert de Vlaamse Regering verschillende 
Nederlandstalige organisaties in het Brusselse Hoofdstedelijke Gewest. Met deze vraag zou 
ik zou graag zicht krijgen op die subsidies.
1. Graag een overzicht van alle werkingssubsidies verstrekt aan de vastgelegde Brusselse 
partnerorganisaties (BRIO, Brik, Brukselbinnenstebuiten, Huis van het Nederlands, 
Huis voor Gezondheid, Kenniscentrum Welzijn, Wonen, Zorg, Kuumba, Muntpunt, 
Studio Globo, Vlaams-Brusselse Media) vanuit de Vlaamse Gemeenschap van de start 
van de huidige legislatuur tot op heden. Dat overzicht graag opgedeeld per jaar en per 
organisatie. Daarbij graag een vermelding van het bedrag van de jaarlijkse subsidie 
en of de subsidie door de jaren geïndexeerd is en met hoeveel procent.
2. Graag een overzicht van alle projectsubsidies vanuit de projectsubsidielijn Polsslag 
Brussel van de start van de huidige legislatuur tot op heden. Dat overzicht graag 
opgedeeld per jaar, met vermelding van de organisatie, elk project en in welke 
Brusselse gemeente het project heeft plaatsgevonden.
3. Graag een overzicht van de investeringssubsidies verstrekt vanuit het Vlaams 
Brusselfonds van de start van de huidige legislatuur tot op heden. Dat overzicht graag 
opgedeeld per jaar, met vermelding van de het subsidiebedrag, organisatie, het 
initiatief waar de investeringssubsidies voor bedoeld zijn en in welke Brusselse 
gemeente het initiatief gesitueerd is. 
BENJAMIN DALLE
VLAAMS MINISTER VAN BRUSSEL, JEUGD EN MEDIA
ANTWOORD 
op vraag nr.72 van 1 februari 2024
van HANNELORE GOEMAN
1. Ik bezorg de gevraagde informatie in de bijgevoegde overzichtstabel. 
2. Voor een overzicht van de ondersteunde projecten verwijs ik naar Projectsubsidies 
Polsslag Brussel: gesubsidieerde initiatieven | Coördinatie Brussel (vlaanderen.be). 
Voor de jaren 2020-2023 vindt u de gevraagde informatie in overzichtstabellen. Voor 
de jaren 2023-2024 vindt u ook een samenvatting van elk vastgelegd project. 
De tabellen bevatten geen veld met de locatie waar de projecten hebben 
plaatsgevonden, omdat puur lokale projecten niet voor subsidiëring in aanmerking 
komen. Ik mik met deze subsidielijn op groot- en hoofdstedelijke projecten met een 
bovenlokale uitstraling. Heel wat projecten (b.v. Zinneke, Debateville, Growfunding…) 
bestrijken meerdere gemeenten in het Brusselse Hoofdstedelijk Gewest. 
3. Voor een overzicht van de investeringen tot en met 2022 verwijs ik naar de 
jaarverslagen van het Vlaams Brusselfonds, waarin de gevraagde elementen voor elke 
investering vanuit het fonds opgesomd staan. Voor de investeringen in 2023 verwijs ik 
u, in afwachting van de publicatie van het jaarverslag 2023, naar de overzichtspagina 
van gesubsidieerde investeringen via het fonds. Op deze overzichtspagina ontbreekt de 
locatie van de infrastructuur waarin geïnvesteerd werd, ter volledigheid geef ik deze 
hieronder mee:
Aanvrager Gemeente 
Pigment 1000 Brussel 
LDC Ellips 1082 Sint-Agatha-Berchem
Concordimmo / CM 1000 Brussel 
AMVB 1000 Brussel
WGC De Brug 1080 Sint-Jans-Molenbeek
Atelier Goot Eiland 1080 Sint-Jans-Molenbeek
Brik 1000 Brussel 
Zinneke 1000 Brussel 
EhB 1070 Anderlecht 
Coreatelier 1080 Sint-Jans-Molenbeek
Volta 1080 Sint-Jans-Molenbeek
De Ark 1130 Haren
Kenniscentrum WWZ 1000 Brussel
Zonnelied 1080 Sint-Jans-Molenbeek
Chez Nous Bij Ons 1000 Brussel
BIJLAGE
Werkingssubsidies 2019 tot heden partnerorganisaties 
