title: De Lijn Mechelen - Dienstverlening
thema: Mobiliteit en Verkeer
pdf link: https://docs.vlaamsparlement.be/pfile?id=2048744
thema link: https://www.vlaamsparlement.be/parlementaire-documenten/schriftelijke-vragen/1801438
SCHRIFTELIJKE VRAAG
nr. 638
van FREYA PERDAENS
datum: 7 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn Mechelen  -  Dienstverlening
Sinds een tijdje kampt De Lijn in de regio Mechelen met ernstige problemen op het vlak 
van het garanderen van de dienstverlening, door tekorten in personeel en materiaal. Dat 
kwam ter sprake tijdens de vergadering van de Commissie voor Mobiliteit en Openbare 
Werken van 25 januari 2024. 
Op de gemeenteraad van maandag 29 januari in Mechelen werd door de bevoegde schepen 
meegedeeld dat de minister die problemen erkent en dat ze extra bussen en personeel in 
de regio Mechelen zou inzetten om de meest acute problemen op te lossen.
1. Hoelang zal deze maatregel aangehouden worden?
2. Welke andere maatregelen overweegt de minister om de dienstverlening in de 
Mechelse regio op peil te houden? Welke initiatieven heeft ze daartoe al genomen? 
3. Kan een overzicht gegeven worden vanuit welke stelplaatsen personeel en bussen 
overgeplaatst worden? Met daarbij aanduiding van de vooropgestelde termijn per 
personeelslid / bus.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 638 van 7 februari 2024
van FREYA PERDAENS
1. De maatregelen zullen zolang als nodig geacht wordt, aangehouden worden.
 
2. De Lijn heeft een actieplan geactiveerd. De focuspunten van dit actieplan zijn onder 
andere de volgende:
a) Rekrutering technici: extra aanwervingscampagnes regio Mechelen.
b) Opleiding en ondersteuning van het technisch personeel om zo efficiÃ«nt en 
effectief mogelijk te kunnen werken: on the job-trainingen, externe 
opleidingen, ondersteuning door andere werkplaatsen van De Lijn.
c) Interne organisatie:
i. Om de huidige technische personeelsproblematiek op te vangen, zijn er 
twee stelplaatsen van regio Mechelen gekoppeld aan een ander 
onderhoudscentrum, zodat de workload van onderhoudscentrum 
Mechelen afneemt. 
ii. Daarnaast laat De Lijn onderhoud en herstel van bussen in andere 
onderhoudscentra van De Lijn plaatsvinden, zodat het 
onderhoudscentrum Mechelen qua workload ontlast wordt. 
3. Om de huidige technische personeelsproblematiek op te vangen, zijn er twee 
stelplaatsen van regio Mechelen gekoppeld aan een ander onderhoudscentrum in de 
regio Mechelen/Leuven, zodat de workload van onderhoudscentrum Mechelen 
afneemt. Er werd geen personeel overgeplaatst.
Beschikbare bussen worden overgeplaatsd uit diverse stelplaatsen in Vlaanderen.
