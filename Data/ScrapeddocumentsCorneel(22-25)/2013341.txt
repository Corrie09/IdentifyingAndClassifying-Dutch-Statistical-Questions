title: Woonzorgcentra (wzc's) - Inspecties medicatie
thema: Welzijn en Gezin
pdf link: https://docs.vlaamsparlement.be/pfile?id=2013341
thema link: https://www.vlaamsparlement.be/parlementaire-documenten/schriftelijke-vragen/1777906
SCHRIFTELIJKE VRAAG
nr. 95
van ANN DE MARTELAER
datum: 8 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc’s)  -  Inspecties medicatie
In oktober 2023 bracht de Zorginspectie voor de tweede maal een beleidsrapport uit over 
medicatie in woonzorgcentra. Een bijzonder leerrijk en zinvol rapport. 
Graag zou ik de volgende cijfers: 
a) klachtinspecties: percentage gegrond/niet gegrond;
b) algemene opvolginspecties:
i. voorzieningsniveau: percentage alle medicatieaspecten in orde/niet in orde;
Indien mogelijk ook de cijfers per afzonderlijk beoordeeld medicatie-aspect (15).
ii. dossierniveau: percentage dossiers in orde/niet in orde
Indien mogelijk ook per afzonderlijk beoordeeld aspect (5). 
opgesplitst willen ontvangen:
- per soort woonzorgcentrum: openbaar - commercieel/for profit - social profit;
- per grootte van woonzorgcentrum: minder dan 60 bewoners - 60 tot 119 bewoners - 
meer dan 119 bewoners;
- en eventueel per grootte van de leefgroep: klein (< 17 bewoners), middelgroot (17-32 
bewoners), groot (> 32 bewoners).
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 95 van 8 november 2023
van ANN DE MARTELAER
1. Klachtinspecties: percentage gegrond/niet gegrond.
De Woonzorglijn is de klachtenbehandelaar voor de woonzorgcentra. Jaarlijks maken 
zij een jaarverslag op waar deze info in opgenomen wordt. Jaarverslag Woonzorglijn | 
Vlaanderen.be
2. Algemene opvolginspecties:
a. voorzieningsniveau: percentage alle medicatieaspecten in orde/niet in orde;
Indien mogelijk ook de cijfers per afzonderlijk beoordeeld medicatie-aspect (15).
b. dossierniveau: percentage dossiers in orde/niet in orde
Indien mogelijk ook per afzonderlijk beoordeeld aspect (5). 
In het beleidsrapport bundelt Zorginspectie de inspectievaststellingen van inspecties 
in verschillende woonzorgcentra. Deze cijfergegevens zijn informatief omdat ze de 
sterke punten en werkpunten over voorzieningen heen zichtbaar maken. Het 2de 
medicatierapport werd op eenzelfde manier opgebouwd als het 1ste waardoor we 
tevens trends kunnen detecteren die ook in het rapport beschreven worden. 
De afzonderlijke gegevens per woonzorgcentrum zijn raadpleegbaar op 
Inspectieverslagen - CoBRHA Viewer (departementzorg.be). De cijfergegevens op 
voorzieningsniveau worden ook best daar geconsulteerd en beoordeeld omdat deze 
dienen samen gelezen te worden én met desgevallend de specifieke notities in verband 
met het medicatieproces én het gehele inspectieverslag.
3. Opgesplitst willen ontvangen:
a. per soort woonzorgcentrum: openbaar - commercieel/for profit - social profit;
b. per grootte van woonzorgcentrum: minder dan 60 bewoners - 60 tot 119 bewoners 
- meer dan 119 bewoners;
c. en eventueel per grootte van de leefgroep: klein (< 17 bewoners), middelgroot 
(17-32 bewoners), groot (> 32 bewoners).
De gevraagde onderverdelingen kunnen we niet aanleveren. Deze metadata zijn niet 
opgenomen in onze databanken en kunnen dus ook niet verwerkt worden in het 
medicatierapport. 
