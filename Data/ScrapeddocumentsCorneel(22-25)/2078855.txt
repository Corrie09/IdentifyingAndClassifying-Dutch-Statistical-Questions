title: Asbestverwijdering bij land- en tuinbouwbedrijven - Aanvragen
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2078855
thema link: https://www.vlaamsparlement.be/parlementaire-documenten/schriftelijke-vragen/1835778
SCHRIFTELIJKE VRAAG
nr. 45
van LOES VANDROMME
datum: 24 oktober 2024
aan JO BROUNS
VLAAMS MINISTER VAN OMGEVING EN LANDBOUW
Asbestverwijdering bij land- en tuinbouwbedrijven  -  Aanvragen
Eind september 2021 ging het protocol asbestveilige landbouw van start. Ook begin 2024 
werd er een oproep gedaan door de Openbare Vlaamse Afvalstoffenmaatschappij (OVAM) 
voor de inzameling van asbest bij landbouwers. Landbouwers kunnen zich inschrijven. Bij 
een goedkeuring kunnen ze zelf de asbestplaten op het dak (laten) demonteren. De OVAM 
stuurt een inzamelaar om het asbestafval gratis op te halen.
Ondertussen zijn er drie aanmeldingsperiodes geweest. De website vermeldt dat het niet 
meer mogelijk is om in te schrijven, omdat de vraag het aanbod overtreft. Landbouwers 
kunnen wel hun gegevens achterlaten op een contactformulier voor eventuele nieuwe 
ontwikkelingen of nieuwe aanmeldingsperiodes.
1. Hoeveel aanvragen werden er al ingediend bij de OVAM voor het ophalen van 
asbestafval van daken? Graag een overzicht sinds de start van de aanvragen tot nu. 
Graag een overzicht per provincie, per aanvraagperiode en van het aantal m² asbest 
dat werd ingezameld.
2. Hoeveel aanvragen werden goedgekeurd, hoeveel aanvragen werden afgekeurd en 
hoeveel aanvragen zijn eventueel nog in behandeling?
3. Hoeveel mensen schreven zich in op het contactformulier voor de aanvraagperiode van 
2024? Zal de minister stappen ondernemen om een nieuwe aanvraagprocedure op te 
starten?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 45 van 24 oktober 2024
van LOES VANDROMME
1. De OVAM organiseerde sinds de start van het sectorprotocol in 2021 drie oproepen 
waarbij landbouwbedrijven bij de OVAM hun asbestdak konden aanmelden voor 
ophaling. Landbouwers krijgen een jaar de tijd om een ophaling in te plannen bij de 
door de OVAM gecontracteerde inzamelaar. De oproepen leverden tot hiertoe een 
totaalresultaat op van 4.208 aanmeldingen en 1.361.135 m² verwijderde asbestdaken 
met volgende provinciale indeling: 
Antwerpen: 619 aanmeldingen en 302.197 m² asbestdak
- Oproep 1: 285 aanmeldingen en 183.220 m² asbestdak
- Oproep 2: 177 aanmeldingen en 102.200 m² asbestdak 
- Oproep 3: 157 aanmeldingen en 16.777 m² asbestdak
Limburg: 270 aanmeldingen en 92.069 m² asbestdak
- Oproep 1: 108 aanmeldingen en 51.299 m² asbestdak
- Oproep 2: 83 aanmeldingen en 36.327 m² asbestdak 
- Oproep 3: 79 aanmeldingen en 4.443 m² asbestdak
Oost-Vlaanderen: 1.060 aanmeldingen en 333.240 m² asbestdak
- Oproep 1: 454 aanmeldingen en 216.659 m² asbestdak
- Oproep 2: 315 aanmeldingen en 100.674 m² asbestdak 
- Oproep 3: 291 aanmeldingen en 15.907 m² asbestdak
Vlaams-Brabant: 341 aanmeldingen en 101.844 m² asbestdak
- Oproep 1: 125 aanmeldingen en 58.184 m² asbestdak
- Oproep 2: 98 aanmeldingen en 35.365 m² asbestdak 
- Oproep 3: 118 aanmeldingen en 8.295 m² asbestdak
West-Vlaanderen: 1.918 aanmeldingen en 531.785 m² asbestdak
- Oproep 1: 824 aanmeldingen en 343.277 m² asbestdak
- Oproep 2: 543 aanmeldingen en 179.678 m² asbestdak 
- Oproep 3: 551 aanmeldingen en 8.830 m² asbestdak
2. Van de 4.208 ontvangen aanmeldingen konden er 189 niet worden goedgekeurd. Er 
zijn momenteel geen aanvragen in behandeling, alle dossiers zijn verwerkt. 
3. Sinds april 2024 lieten 241 landbouwbedrijven via het contactformulier aan de OVAM 
weten dat zij op de hoogte willen gebracht worden zodra een nieuwe 
aanmeldingsoproep gelanceerd wordt. Bij een eventuele volgende oproep worden deze 
landbouwbedrijven die hun gegevens achterlieten, gecontacteerd om zich effectief aan 
te melden voor een dossieraanvraag. Er zijn op dit moment geen concrete plannen 
voor een nieuwe oproep in 2025. 
