title: Erasmusprogramma - Uitwisselingen naar Verenigd Koninkrijk
thema: Europese instellingen
Onderwijs en Vorming
pdf link: https://docs.vlaamsparlement.be/pfile?id=2046176
thema link: https://www.vlaamsparlement.be/parlementaire-documenten/schriftelijke-vragen/1803213
SCHRIFTELIJKE VRAAG
nr. 296
van BRECHT WARNEZ
datum: 12 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Erasmusprogramma  -  Uitwisselingen naar Verenigd Koninkrijk
Erasmus is volledig terug na een minder jaar door de coronapandemie. Zo blijkt dat het 
aantal binnenlandse studenten dat naar het buitenland gaat op Erasmus opnieuw even 
hoog is als voor corona.
Door het Erasmusprogramma wordt aan de hand van een beurs aan studenten de 
mogelijkheid gegeven om een deel van hun studies in het buitenland te vervolledigen. Naar 
aanleiding van de Brexit maakt het Verenigd Koninkrijk echter geen deel meer uit van het 
Erasmusprogramma.
Gelieve de gevraagde gegevens via een Excel-bestand weer te geven.
1. Beschikt de minister over gegevens van het aantal studenten dat in de periodes 2020-
2021, 2021-2022 en 2022-2023 naar het Verenigd Koninkrijk op uitwisseling geweest 
is? Graag een opdeling per oproep en per regio in het Verenigd Koninkrijk.
2. Uit welke studierichtingen gingen de studenten op uitwisseling naar het Verenigd 
Koninkrijk? Graag een overzicht per onderwijsinstelling.
3. Hoeveel studenten kwamen in 2020-2021, 2021-2022 en 2022-2023 van het Verenigd 
Koninkrijk naar Vlaanderen en Brussel in het kader van een uitwisseling?
4. Voor welke studierichtingen kwamen die studenten? Graag een overzicht per 
onderwijsinstelling en per jaar.
5. Hoe beoordeelt de minister een eventuele stijging of daling van het aantal studenten 
in deelvraag 1 en 3?
6. De minister liet in de commissie weten dat er een taskforce omtrent internationalisering 
opgericht is.
a) Kan de minister een update geven van de initiatieven die genomen werden na de 
voorstellen van de taskforce?
b) Is de strategie inmiddels geëvalueerd?
i. Zo ja, hoe evalueert de minister de initiatieven en de resultaten?
ii. Zijn er bijsturingen vooropgesteld of nodig? Wat is het plan van aanpak, de 
timing en het budget?
iii. Zo niet, wanneer verwacht de minister de evaluatie van de strategie?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 296 van 12 februari 2024 
Van BRECHT WARNEZ
1. In de bijlage op tabblad ‘vraag 1’ kan de Vlaamse volksvertegenwoordiger het aantal 
studenten terugvinden dat vanuit het Vlaamse hoger onderwijs naar het Verenigd 
Koninkrijk op mobiliteit is gegaan. De gegevens zijn opgedeeld per soort instelling, 
type opleiding en academiejaar van de laatste drie academiejaren. Voor het 
academiejaar 2022-2023 kunnen nog geen cijfers aangeleverd worden. In 
Datawarehouse hoger onderwijs worden enkel uitwisselingen geregistreerd voor 
studenten met een diplomacontract en dus geen “Erasmus+-studenten”.
2. In de bijlage op tabblad ‘vraag 2’ kan de Vlaamse volksvertegenwoordiger het aantal 
studenten terugvinden dat op uitgaande mobiliteit ging vanuit het Vlaamse hoger 
onderwijs naar het Verenigd Koninkrijk per instelling, soort instelling, type opleiding 
en academiejaar van laatste drie academiejaren. Voor het academiejaar 2022-2023 
kunnen nog geen cijfers aangeleverd worden. In Datawarehouse hoger onderwijs 
worden enkel uitwisselingen geregistreerd voor studenten met een diplomacontract. 
Door de kleine aantallen kan er geen opsplitsing gemaakt worden per studierichting. 
3-4.Wij beschikken niet over cijfers van studenten van het Verenigd Koninkrijk die naar 
Vlaanderen en Brussel komen in het kader van een uitwisseling.
5. De stijging van het aantal studenten uit het Vlaamse hoger onderwijs dat naar het 
Verenigd Koninkrijk op mobiliteit is gegaan in het academiejaar 2021-2022 ten 
opzichte van het voorgaande jaar is een positieve ontwikkeling. Dit duidt op een 
hernieuwde interesse en betrokkenheid van Vlaamse studenten in internationale 
mobiliteit, ondanks mogelijke uitdagingen in de voorgaande periode. 
6. Er wordt momenteel gewerkt aan een nieuwe internationaliseringsstrategie in 
samenwerking met de betrokken partners.
BIJLAGE
Standaard uitwisselingen_UK
