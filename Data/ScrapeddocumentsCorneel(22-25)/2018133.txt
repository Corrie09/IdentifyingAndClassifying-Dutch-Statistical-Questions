title: Geïntegreerd investeringsprogramma (GIP) 2024 - Berendrecht- en Zandvlietsluis
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018133
thema link: https://www.vlaamsparlement.be/parlementaire-documenten/schriftelijke-vragen/1781694
SCHRIFTELIJKE VRAAG
nr. 251
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Berendrecht- en Zandvlietsluis
In het GIP van het departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over de investeringen die hierin opgenomen worden voor 
de Berendrecht- en Zandvlietsluis.
1. In het ontwerp GIP 2024 wordt onder nummer GIP003499/01: “Berendrecht- en 
Zandvlietsluis” een budget van 3.200.000 euro gereserveerd, aangevuld met 
fietsbudget van 32.000 euro en reservebudget van 11.500 euro. 
Kan er een overzicht gegeven worden voor welke concrete investeringen dit budget 
gebruikt zal worden?
2. In het doorkijk GIP 2025 en 2026 wordt onder nummer GIP003499/01: “Berendrecht- 
en Zandvlietsluis” telkens een budget van 9.000.000 euro gereserveerd. 
Kan er een overzicht gegeven worden voor welke concrete investeringen dit budget 
gebruikt zou worden?
3. Welke investeringen konden worden gepland met het budget van 3.200.000 euro dat 
in het GIP 2023 gereserveerd werd voor de Berendrecht- en Zandvlietsluis?
4. Kan een overzicht gegeven worden van alle investeringen die door de Vlaamse 
overheid deze legislatuur werden uitgevoerd binnen de infrastructuur van de 
Berendrecht- en Zandvlietsluis? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 251 van 23 november 2023
van ORRY VAN DE WAUWER
1. Binnen het ontwerp GIP 2024 zijn twee projecten voorzien aan dit sluizencomplex: de 
vernieuwing van een lager aan de Oudendijkbrug (Berendrechtsluis) voor 2 mio euro 
en het saldo voor de renovatie van ballastgangen aan deur 1 en 3 van de 
Zandvlietsluis. Van deze investeringen, renovatiewerken aan infrastructuur waar ook 
fietsers over rijden, aanzien wij dat 1% ten behoeve van de fietser is. Dit budget van 
32.000 euro is geen bijkomend budget.
De 11.500 euro stemt niet overeen met wat op het opwerp GIP is opgenomen, daar 
staat 11,5 mio euro. Deze werken omvatten het vernieuwen van de haalkommen, de 
voegen, de bodemrails en revisie van de onderrolwagens op de Berendrechtsluis.
2. Volgende projecten zijn voorzien voor vastlegging in 2025:
- Renovatie 8 omloopschuiven Berendrechtsluis: 2 mio euro
- Renovatie van de deuren en deurkamers van de Berendrechtsluis: 7 mio euro
Volgende projecten zijn voorzien voor vastlegging in 2026:
- Renovatie van de deuren en deurkamers van de Berendrechtsluis: 7 mio euro
- Schilderen Berendrechtbrug: 2 mio euro
3. Dit zijn de projecten die onder punt 1 eerste deel vermeld werden. Door prioritering 
in het budget van 2023 zijn deze dossiers niet gepubliceerd en vastgelegd.
4. Volgende projecten werden uitgevoerd/zijn in uitvoering tijdens de huidige 
legislatuur:
- Vernieuwen vergrendeling en grendelgroepen van de bruggen van de Zandvliet-
en Berendrechtsluis (MDM/15H01) 18,8 keuro
- Renovatie van de seinmasten ROS en ZAS/BES en BOS/VCS (8 stuks) - Stralen en 
schilderen - elektrische aanpassingen - hernieuwen seinen - trappen en bordessen 
350 keuro
- Renovatie van de ramen en koepels van de machinegebouwen van de 
Berendrechtsluis OPZB 54,4 keuro
-Renovatie van de elektrische hoofdmotoren sluisdeuren van de Zandvlietsluis -
2.0077 keuro
- Renovatie van de omloop- en afvoerrioolschuiven van de Zandvlietsluis en van de 
brugvijzels van de Zandvlietbrug 9.441 keuro
