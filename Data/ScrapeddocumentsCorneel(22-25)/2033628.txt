title: Dierenasielen - Financiële steun - In- en uitstroom van dieren
thema: Dierenwelzijn
pdf link: https://docs.vlaamsparlement.be/pfile?id=2033628
thema link: https://www.vlaamsparlement.be/parlementaire-documenten/schriftelijke-vragen/1792072
SCHRIFTELIJKE VRAAG
nr. 226
van LUDWIG VANDENHOVE
datum: 8 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dierenasielen  -  Financiële steun  -  In- en uitstroom van dieren
Sinds 2021 is er een structurele financiering van dierenasielen in Vlaanderen.
Ik ontvang graag volgende gegevens per jaar van 2021 tot en met 2023:
1. Hoeveel erkende dierenasielen zijn er in Vlaanderen? Hoeveel daarvan komen in 
aanmerking voor financiering? 
2. Hoeveel opvangplaatsen in dierenasielen zijn er in Vlaanderen?  Graag een opdeling 
per diersoort en per provincie.
3. Hoeveel steun kreeg elk dierenasiel dat in aanmerking komt voor financiering 
gemiddeld van de Vlaamse overheid?
Graag ontvang ik die cijfers in totaal en opgedeeld naar het vast steunbedrag, de 
financiële steun op basis van het aantal adopties en de steun op basis van het aantal 
plaatsen.
4. Heeft de minister zicht op de instroom en uitstroom van dieren in dierenasielen? Zo 
ja,
a) graag krijg ik een overzicht van de instroom van dieren in dierenasielen. In totaal 
en opgedeeld naar de oorzaak van de opvang (inbeslagname, eigenaars die het 
dier binnenbrachten, dieren die werden achtergelaten, etc.) en opgedeeld per 
diersoort;
b) graag krijg ik een overzicht van de uitstroom van dieren. In totaal en opgedeeld 
naar soort uitstroom (adoptie, overlijden, euthanasie, etc.) en opgedeeld per 
diersoort.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 226 van 8 januari 2024
van LUDWIG VANDENHOVE
1. Hieronder kan u per jaartal terugvinden hoeveel dierenasielen er in totaal erkend 
waren (inclusief dierenasielen die opgestart en/of gestopt zijn gedurende dat jaar). 
2021: 195 dierenasielen
2022: 198 dierenasielen
2023: 198 dierenasielen
Ik heb er bewust voor gekozen om de structurele financiële steun heel laagdrempelig 
te houden: je moet slechts aan een beperkt aantal voorwaarden voldoen, zoals 
gebruik maken van de website www.adopteereendier.be. De voorwaarden zijn 
opgenomen in het BVR van 19/03/2021 over de vergoeding voor de opvang van in 
beslag genomen dieren, de subsidiëring van de erkende dierenasielen en het verhalen 
op de verantwoordelijke van de kosten voor inbeslagname van dieren. 
Hieronder vindt u een overzicht per jaartal van het aantal dierenasielen dat financiële 
steun ontving. 
2021: 122 dierenasielen 
2022: 138 dierenasielen 
2023: 119 dierenasielen 
Asielen die geen steun hebben ontvangen, voldeden ofwel niet aan de voorwaarden 
ofwel dienden ze geen aanvraag in.  
2. In de erkenningsaanvraag voor een dierenasiel moet enkel de beschikbare 
oppervlakte van de verblijven worden doorgegeven. Het aantal opvangplaatsen is dan 
afhankelijk van een resem verschillende factoren (grootte van de dieren, 
compatibiliteit van de dieren, …).
3. In 2021 en 2022 bestond het subsidiebedrag enkel uit het vast steunbedrag van 3000 
euro en een bedrag gekoppeld aan de beschikbare opvangcapaciteit. Sinds 2023 is 
een bijkomend subsidiebedrag toegevoegd op basis van het aantal geadopteerde 
dieren in het voorgaande jaar. 
Voor de subsidiebedragen van 2021 verwijs ik naar vraag 917 van 2 augustus 2021, 
voor de bedragen van 2022 naar vraag 674 van 30 juni 2022. De subsidiebedragen 
van 2023 kan u terugvinden in bijlage. 
4. In bijlage kan u de cijfers van de in– en uitstroom binnen dierenasielen terugvinden 
van 2021 en 2022. Deze cijfers zijn ook raadpleegbaar op de website van 
Dierenwelzijn Vlaanderen. De cijfers van 2023 zijn nog niet beschikbaar. 
BIJLAGEN
1.Overzicht ontvangen subsidies dierenasielen in 2023
2.Overzicht cijfers in- en uitstroom dierenasielen 2021
3.Overzicht cijfers in- en uitstroom dierenasielen 2022
