title: Busstroken - Signalisatie voor Diensten Aangepast Vervoer (DAV's) en flexplusvervoer
thema: Mobiliteit en Verkeer
pdf link: https://docs.vlaamsparlement.be/pfile?id=2025065
thema link: https://www.vlaamsparlement.be/parlementaire-documenten/schriftelijke-vragen/1787048
SCHRIFTELIJKE VRAAG
nr. 381
van KATRIEN SCHRYVERS
datum: 12 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Busstroken  -  Signalisatie voor Diensten Aangepast Vervoer (DAV’s) en flexplusvervoer
Al sinds 2015 vraag ik om ook de auto’s van de Diensten Aangepast Vervoer toe te laten 
op de busstroken. Die diensten brengen mensen die minder mobiel zijn en daardoor geen 
gebruik kunnen maken van het geregeld openbaar vervoer of een gewone taxi, van punt 
A naar punt B. In tegenstelling tot het geregeld openbaar vervoer of taxi’s mochten ze 
lange tijd geen gebruikmaken van de busstroken. Dat kost natuurlijk meer tijd, waardoor 
de DAV’s minder mensen kunnen vervoeren.
In antwoord op mijn schriftelijke vraag nr. 66 van 10 oktober 2023 stelde de minister dat 
interpretatie van het koninklijk besluit (KB) van 12 maart 2023 het gebruik van de 
busstroken door de DAV mogelijk maakt, op voorwaarde dat daarvoor bijkomende 
signalisatie wordt geplaatst. Die moet niet enkel worden aangebracht op de voertuigen van 
de DAV zelf, wat in de praktijk meestal al het geval is, maar ook op de busstroken.
1. Kan de minister een overzicht geven van het aantal gewestwegen waar er een 
busstrook is en waar, mits het aanbrengen van de signalisatie zoals gesteld in het 
antwoord op mijn schriftelijke vraag nr. 66 van 10 oktober 2023, de DAV gebruik zou 
kunnen maken van de busstrook? Op welke van die stroken werd er al signalisatie 
aangebracht? Graag een opdeling per provincie.
2. Op welke termijn zal de minister ervoor zorgen dat alle busstroken langs gewestwegen 
toegankelijk zijn voor de DAV en het toekomstige flexplusvervoer?
LYDIA PEETERS
VLAAMS MINISTER VAN MOBILITEIT EN OPENBARE WERKEN
  
ANTWOORD 
op vraag nr. 381 van 12 december 2023
van KATRIEN SCHRYVERS
1. Er zijn nog geen gewestwegen voorzien van het symbool  op het bord F17.
2. Het Agentschap Wegen en Verkeer (AWV) staat ervoor open om locatiegewijs de 
aanpassing van de signalisatie te bekijken als er daarvoor vragen zouden zijn. Dat zal 
dan in overleg met De Lijn en de lokale actoren gebeuren.

