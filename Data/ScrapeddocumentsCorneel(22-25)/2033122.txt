title: Vlaams Energiebedrijf (VEB) - Klanttevredenheid
thema: Energie
pdf link: https://docs.vlaamsparlement.be/pfile?id=2033122
thema link: https://www.vlaamsparlement.be/parlementaire-documenten/schriftelijke-vragen/1793493
SCHRIFTELIJKE VRAAG
nr. 228
van BRECHT WARNEZ
datum: 11 januari 2024
ZUHAL DEMIR 
VLAAMS MINISTER VAN VOOR JUSTITIE EN HANDHAVING, OMGEVING, ENERGIE EN TOERISME
Vlaams Energiebedrijf (VEB)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij het Vlaams Energiebedrijf.
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van het Vlaams Energiebedrijf betreft? 
2. Om de hoeveel tijd is er een meting van de klanttevredenheid? 
3. Gebruikt het Vlaams Energiebedrijf andere methodes dan een bevraging alleen om 
klanttevredenheid te meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van het 
Vlaams Energiebedrijf?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten 
van het agentschap of wordt er daartoe ook samengewerkt/uitbesteed met/aan 
gespecialiseerde adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van het Vlaams Energiebedrijf 
geïmplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert het Vlaams Energiebedrijf na het klanttevredenheidsonderzoek nog 
naar de respondent over wat men doet met de resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van het Vlaams 
Energiebedrijf?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 228 van 11 januari 2024
van BRECHT WARNEZ
1. De laatste klantentevredenheidsmeting, uitgevoerd door het Vlaams Energiebedrijf 
(VEB) en waarvan de resultaten verwerkt zijn, dateert van 01/12/2022.
2. In het verleden vonden de klantentevredenheidsmetingen jaarlijks plaats. Eind vorig 
jaar werd een project gestart met als doel een maandelijkse klantenbevraging te 
organiseren in functie van de specifieke interactie die er geweest is met de klant (bv. 
ondertekenen van een samenwerkingsovereenkomst, raadplegen van de 
budgetmodule, …).  
3. Om te waken over de kwaliteit van de dienstverlening is 
klantentevredenheidsonderzoek een belangrijk instrument. Daarnaast gebruikt het VEB 
heel wat andere manieren om de klantentevredenheid op te volgen, voeling te houden 
met klanten en zo de kwaliteit van de dienstverlening te verzekeren en te verbeteren.
Zo beschikt het VEB over een uitgebreid team dat dagelijks in contact staat met zijn 
klanten. Het gaat dan om: 
•Klantverantwoordelijken die instaan voor verkoop en begeleiding van de klanten 
van het VEB.
•Projectleiders en mensen in operationele ondersteuning van die projectleiders. 
Zij begeleiden klanten bij de implementatie van energie-efficiëntieprojecten. 
•Operationele klantenadviseurs, business support teams, pricing- en 
datamanagers voor de projecten en de vragen rond levering van gas en 
elektriciteit.
Daarnaast capteert het VEB op een gestructureerde manier de vragen en opmerkingen 
van klanten die binnenkomen via contactformulieren, mail, telefoon enz. Het VEB 
gebruikt daarvoor een ticketing systeem. Dat systeem verzamelt alle vragen en stuurt 
ze door naar de bevoegde personen en diensten. Dit laat het VEB ook toe om op 
maandelijkse basis de vragen van klanten op te volgen en daarover te rapporteren.
Het VEB investeert ook in gestructureerde overlegmomenten met haar klanten in de 
vorm van jaarlijkse klantenstuurgroepen. Op die manier verzamelt het VEB informatie 
over de tevredenheid over bestaande diensten, maar dit is ook een opportuniteit om 
met klanten te overleggen over nieuwe diensten. 
De feedback van de dagelijkse contacten met klanten en vragen van klanten worden 
verwerkt in gestructureerde wekelijkse overlegmomenten binnen de teams en via 
gestructureerde maandelijkse overlegmomenten tussen de teams onderling. 
Op die manier houdt het VEB de vinger aan de pols van zijn klanten. Voor het ontwerpen 
en uitwerken van nieuwe diensten wordt er naast marktonderzoek ook beroep gedaan 
op de kwalitatieve feedback die op de diverse manieren verzameld wordt. 
4. Voor deze vraag richten we ons tot de projectdefinitie van de 
klantentevredenheidsmeting die momenteel geïmplementeerd wordt. 
a. De doelstelling zal vastgelegd worden op basis van de eerste metingen. Meer 
bepaald zal gekeken worden naar de deelscores op de verschillende rubrieken 
om op die manier te zien welke marge voor verbetering er is op de punten 
waarover klanten minder tevreden zijn. 
b. In de nieuwe aanpak is het de bedoeling om alle klanten te bevragen in functie 
van de contactpunten die ze gehad hebben met het VEB. Voor de 
klantencontacten die zeer frequent voorkomen, wordt er een maandelijkse 
steekproef van 100 klanten genomen.
c. Bij het ontwerp van de klantentevredenheidsmeting werden de 
klantencontacten met een voldoende hoge frequentie weerhouden. Mocht 
blijken dat de responsgraad te laag is (te weinig respondenten op de 
uitgestuurde vragenlijst), dan zal worden nagegaan hoe we dit kunnen 
verbeteren.
d. Zie 4.c.
e. Het gaat om een willekeurige steekproef.
f. Neen, per klantencontact en per fase in een klantenproject wordt een 
bevragingsmethodiek (incl. frequentie) vastgelegd. 
g. De aspecten die bevraagd worden, worden o.a. vastgelegd in functie van de 
eigenheden van het product alsook het aantal en de aard van de contactpunten 
die de klant met het VEB heeft.
h. Ja, door het gebruik van de NPS-methodiek.
5. Het klantentevredenheidsonderzoek verloopt zowel digitaal als fysiek.
6. Het klantentevredenheidsonderzoek gebeurt in eigen beheer.
7. a) Zie tabel 1.
b) Zie tabel 1.
c) Ja, er werd gepeild naar de klantenbeleving van het klantenportaal. De beleving 
werd als positief ervaren.
8. a) Zie tabel 1.
b) Op vlak van NPS-scores is de trend licht dalend, maar de NPS-scores zijn nog steeds 
positief. 
9. a) Zie tabel 1.
b) Neen.
c) Via de regeringscommissaris.
10.Op vandaag is dat niet het geval.
11.Zie hierboven.
12.Voor de evaluatie van de klantentevredenheid baseert de minister zich op de externe 
evaluatie die uitgevoerd werd voor de samenwerkingsovereenkomst VEB-Vlaams 
Gewest 2019-2023. Hieruit bleek dat de klantentevredenheid hoog is. De klanten geven 
aan globaal tevreden te zijn over de dienstverlening, administratieve vereenvoudiging 
en tijdsbesparing. Als aandachtspunt kwamen enerzijds communicatie en 
informatiedoorstroming naar voor en anderzijds het proactief meedenken. Het eerste 
werd veroorzaakt door een snelle groei van de organisatie waardoor het aanspreekpunt 
voor (sommige) klanten vaak wisselde. Voor het tweede punt werd in de nieuwe 
samenwerkingsovereenkomst voorzien dat het VEB evolueert naar een systeem van 
trajectbegeleiding voor haar klanten. Het VEB kan daar in de komende periode op 
inzetten, mede doordat in de vorige periode het productportfolio van het VEB sterk 
verbreed is.
Tabel 1: Overzicht klantbevragingen van het VEB
Jaar 
bevraging Datum Respondenten NPS Detail Verbeteringen / Acties
Studie: 73% 
Uitvoering 75% 
1/12/2022 56 19Samenwerking met VEB: 75% 
Professionaliteit medewerkers: 
79%Aanpassen van de organisatie: 
uitbreiding van customer care, door 
aanduiding van 2 klantenadviseurs voor 
ondersteuning van klanten. 
Portaal: 76% 
Facturatie: 80%Gerichte acties in het kader van de 
energiecrisis.2022
6/10/2022 268 25Communicatie: 78% 
Digitaal portaal voor de vereenvoudiging van 
energieovernames
Hulp bij vereenvoudiging van facturatie- en 
goedkeuringsproces.
Opvolging en communicatie rond wijzigingen 
in de energiemarkt2021 13/01/2021 169 36Klanten zijn vragende partij voor 
administratieve ondersteuning bij 
de soms complexe processen in 
de gereguleerde energiemarkt.
Vernieuwing van het klantenportaal
+ tevredenheid over de 
klantenverantwoordelijke  
+ duidelijke facturatie 
+ extra diensten die aangeboden 
worden  
+ vertrouwen in de samenwerking  
+ lagere energiefactuur dan 
voorheen  
+ de ontzorging  
+ de telefonische bereikbaarheid  
+ de klantvriendelijkheid  
+ het gebruiksgemak van het 
digitaal portaal  
+ algemene tevredenheid  
- facturatieOntevredenheid was vaak naar aanleiding 
van klantspecifieke vragen en/of behoeften. 
Deze werden direct opgelost.2020 24/06/2020 169 36
- bepaalde aspecten van het 
klantenportaalDe vragen worden gebundeld en opgenomen 
met de softwarepartners
