title: Onroerend en cultureel erfgoed - Molens
thema: Cultuur
Onroerend erfgoed
pdf link: https://docs.vlaamsparlement.be/pfile?id=2057449
thema link: https://www.vlaamsparlement.be/parlementaire-documenten/schriftelijke-vragen/1811489
SCHRIFTELIJKE VRAAG
nr. 172
van BRECHT WARNEZ
datum: 11 maart 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Onroerend en cultureel erfgoed  -  Molens
De molens in Vlaanderen zijn een deel van onze Vlaamse geschiedenis maar ook van ons 
heden. Als onroerend en cultureel erfgoed verwijzen ze naar het rijke verleden van het 
molenaarsambacht en de samenleving errond. Molens waren niet alleen een onmisbare 
schakel in de voedselvoorziening, maar tevens de motor van de lokale economie. Vandaag 
hebben ze ook nog steeds een belangrijke toeristisch-recreatieve functie.
Uit het gecoördineerde antwoord van minister Diependaele op mijn schriftelijke vraag nr. 
510 van 6 mei 2021 blijkt dat er in het midden van de negentiende eeuw ongeveer 2200 
windmolensites waren in Vlaanderen of ongeveer 1 per 1000 inwoners. Daarvan zijn er 
nog 320 (deels) bewaard. Dat zijn exclusief ijzeren windmolens en naoorlogse windmolens 
naar traditioneel model (al dan niet op schaal). Van de 320 molens zijn er 302 aangeduid 
als vastgesteld bouwkundig erfgoed en zijn er 196 beschermd. Van de 196 beschermde 
molens zijn 192 beschermd als monument. 59 van die 192 molens bevinden zich ook in 
een beschermd stads- of dorpsgezicht en 22 in een beschermd cultuurhistorisch landschap. 
Daarnaast zijn er 2 molens enkel als stad- of dorpsgezicht beschermd en 2 als 
cultuurhistorisch landschap.
1. Hoeveel onderhouds- en restauratiedossiers werden in het kader van onroerend 
erfgoed in 2023 en 2024 aangevraagd voor molens?
a) Hoeveel aanvragen werden ontvankelijk verklaard?
b) Hoeveel aanvragen werden goedgekeurd? Welk subsidiebedrag werd toegekend? 
Welk type subsidie betrof het?
2. Graag een lijst van toegekende subsidies met vermelding van de huidige stand in het 
dossier of de werken.
3. Hoeveel molens staan vandaag op de wachtlijst om een erfgoedsubsidie te ontvangen? 
Graag een overzicht van alle molens met vermelding van de provincie, de gemeente, 
het adres/de locatie van de molen, het jaar van aanvraag, de subsidie-aanvrager, het 
aangevraagde subsidiebedrag en de status van de aanvraag, en de volgorde van 
toekenning van de subsidie.
4. Hoe evalueert de minister de lijst met molens die op een erfgoedsubsidie wachten?
Deze vraag werd gesteld aan de ministers Jan Jambon (172), Matthias Diependaele (223)
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 172 van 11 maart 2024
van BRECHT WARNEZ
Een gecoördineerd antwoord zal worden verstrekt door de heer Matthias Diependaele, 
Vlaams minister van Financiën en Begroting, Wonen en Onroerend Erfgoed.
