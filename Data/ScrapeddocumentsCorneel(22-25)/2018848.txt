title: Aanpak zwarte verkeerspunten - Jonkheer Paul Coppietersdreef, Torhoutse Steenweg Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018848
thema link: https://www.vlaamsparlement.be/parlementaire-documenten/schriftelijke-vragen/1782403
SCHRIFTELIJKE VRAAG
nr. 276
van MAAIKE DE VREESE
datum: 24 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanpak zwarte verkeerspunten  -  Jonkheer Paul Coppietersdreef, Torhoutse Steenweg 
Brugge
Sinds 2018 werkt Vlaanderen met een dynamische lijst van gevaarlijke punten. De lijst 
wordt jaarlijks geactualiseerd en is gebaseerd op de meest recente ongevallencijfers. Elk 
verkeerspunt waar in de afgelopen drie jaar minstens drie ongevallen zijn gebeurd, kan op 
de dynamische lijst opgenomen worden. Daarbij wordt afhankelijk van de ernst van het 
ongeval en het aantal slachtoffers een score berekend. Bedraagt de score minstens 15, 
dan wordt de locatie als gevaarlijk beschouwd. De zwarte verkeerspunten worden verder 
ingedeeld in vijf categorieÃ«n. 
Op de nieuwe dynamische lijst staat het Brugs kruispunt Jonkheer Paul Coppietersdreef, 
Torhoutse Steenweg.
1. Kan de minister de huidige stand van zaken geven van dit dossier? Welke stappen 
werden er al gezet om dit punt veiliger te maken?
2. Kan de minister een overzicht geven van de volgende stappen in dit dossier (fasering, 
timing en planning)? Wanneer zullen deze werken worden gerealiseerd?
3. Wat is de kostprijs om dit punt aan te pakken?
4. Hoeveel ongevallen zijn er in de periode 2015-2023 gebeurd op deze locatie? Kan de 
minister een overzicht geven per jaar? Graag met een opsplitsing tussen de 
verschillende types weggebruikers (fietsers, voetgangers, personenwagens, 
vrachtwagens etc.).
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 276 van 24 november 2023
van MAAIKE DE VREESE
Het punt Jonkheer Paul Coppietersdreef, Torhoutse Steenweg is nieuw op de dynamische 
lijst gevaarlijke punten. Het Agentschap Wegen en Verkeer (AWV) zal een voorstel tot 
verbetering uitwerken, bespreken met de stad Brugge en voorleggen aan de Provinciale 
Commissie Verkeersveiligheid (PCV). Pas nadat de uiteindelijke meest aangewezen 
ingrepen uitgewerkt zijn, kunnen deze concreet worden begroot en ingepland. 
In onderstaande tabel zijn de letselongevallen weergegeven van 2015 tot 2021. Recentere 
ongevalgegevens zijn momenteel niet beschikbaar bij het AWV.

