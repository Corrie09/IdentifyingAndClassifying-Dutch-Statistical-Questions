title: Alleenwonenden - Dienstencheques
thema: Economie
Gelijke kansen
pdf link: https://docs.vlaamsparlement.be/pfile?id=2018880
thema link: https://www.vlaamsparlement.be/parlementaire-documenten/schriftelijke-vragen/1782016
SCHRIFTELIJKE VRAAG
nr. 75
van BRECHT WARNEZ
datum: 23 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Alleenwonenden  -  Dienstencheques
Op 13 februari 2022 gaf voormalig minister Somers in de media aan te willen werken aan 
meer aandacht voor singles in het Vlaamse en lokale beleid. Een terechte ambitie waarbij 
we hopen op veel daadkracht.
Steeds meer Vlamingen zijn alleenwonend. In 2023 bestond 8% van de Vlaamse 
huishoudens uit alleenstaande ouders en 32% uit alleenwonenden. Het Federaal 
Planbureau voorziet in een stijging tot 50% tegen 2060.
De Vlaamse regelgeving is daarentegen vaak heel conservatief en is niet steeds aangepast 
aan de maatschappelijke realiteit waarbij singles een grote groep in de samenleving 
vormen. Tijdens de vergadering van de Commissie voor Binnenlands Bestuur, Gelijke 
Kansen en Inburgering van 22 februari 2022 gaf minister Somers aan daar samen met de 
Vlaamse Regering aan te willen werken.
Een dienstencheque is een door het Vlaamse Gewest gesubsidieerd betaalmiddel. Elke 
meerderjarige die gedomicilieerd is in het Vlaamse Gewest kan er tegen een bepaald tarief 
prestaties mee betalen voor het huishouden, de strijk, de boodschappen of het vervoer 
van personen met beperkte mobiliteit. Per gepresteerd uur betaalt men aan de werknemer 
van een erkende dienstencheque-onderneming één dienstencheque. Het tarief van de 
dienstencheque is relatief laag doordat de Vlaamse overheid een deel van de loonkosten 
bijpast. Per kalenderjaar kan elke gebruiker van een dienstencheque 400 dienstencheques 
bestellen tegen een prijs van 9 euro. Wenst men meer dan 400 dienstencheques te 
bestellen, dan zal men vanaf de 401ste dienstencheque 10 euro per dienstencheque 
betalen, met een maximum van 500 dienstencheques per persoon. Dat wil zeggen dat een 
koppel 800 dienstencheques tegen een prijs van 9 euro en 200 dienstencheques tegen een 
prijs van 10 euro per kalenderjaar kan bestellen. Aldus geldt er voor gehuwde en wettelijk 
samenwonenden een maximum van 1000 dienstencheques per kalenderjaar. Voor 
eenoudergezinnen geldt er al een uitzondering op die regel. Zij mogen per kalenderjaar 
2000 dienstencheques bestellen tegen een prijs van 9 euro. Als we echter kijken naar de 
kinderloze alleenstaanden, dan geldt er voor hen geen uitzondering op de regel. Kinderloze 
alleenstaanden kunnen per kalenderjaar in totaal maar 500 dienstencheques bestellen, 
waarvan 400 dienstencheques tegen een prijs van 9 euro en 100 dienstencheques tegen 
een prijs van 10 euro. Daarin is er een duidelijke scheefgroei, waarbij gezinnen worden 
voorgetrokken. 
Die scheefgroei ten aanzien van kinderloze singles kan men niet enkel vaststellen in het 
kader van het aantal dienstencheques tegen een voordelige prijs. Tevens kunnen 
kinderloze alleenstaanden, alsook eenoudergezinnen, minder de fiscale aftrekbaarheid van 
dienstencheques genieten. De betaalde sommen voor de dienstencheques maken namelijk 
het voorwerp uit van een belastingvermindering. Op de 191 eerste dienstencheques 
aangekocht per persoon per aanslagjaar geniet de gebruiker van de dienstencheque 
wonend in het Vlaamse Gewest een belastingvermindering van 1,8 euro per 
dienstencheque (belastingvermindering van 20%). Daardoor betaalt men in werkelijkheid 
7,20 euro per dienstencheque in plaats van 9 euro. 
De scheeftrekking zit hier in het feit dat de belastingvermindering geldt per persoon. 
Bijgevolg kunnen gehuwde of wettelijk samenwonende partners allebei die 
belastingvermindering voor de dienstencheques genieten, op voorwaarde dat ze de 
dienstencheques onder hun eigen naam aankopen (elke partner moet een 
gebruikersnummer aanvragen bij de dienstencheque-onderneming). In concreto wil dat 
zeggen dat alleenstaanden maar 191 dienstencheques fiscaal kunnen aftrekken, terwijl 
gehuwde of wettelijk samenwonende partners het dubbele kunnen aftrekken. 
Die scheeftrekkingen doen toch enigszins de wenkbrauwen fronsen. De behoefte aan hulp 
in het licht van het combineren van werk en privé is vaak groter bij (kinderloze) werkende 
alleenstaanden, dan bij gehuwden en wettelijk samenwonenden waar de huishoudelijke 
taken procentueel kunnen worden verdeeld onder meerdere hoofden. Het is te kort door 
de bocht om te concluderen dat alleenstaanden de helft minder hulp nodig hebben dan 
gehuwden en wettelijk samenwonenden en aldus procentueel minder de voordelen in het 
kader van de kostprijs en de fiscaliteit kunnen genieten. 
Gelieve alle gegevens beschikbaar te stellen in Excel. 
1. Hoeveel Vlamingen maakten gebruik van het systeem van dienstencheques in de 
periode 2019-2022? Graag een overzicht per provincie en voor de provincie West-
Vlaanderen een overzicht per gemeente.
a) Hoeveel van de gebruikers van het systeem van dienstencheques zijn 
alleenstaanden met kinderen? Graag een overzicht per provincie en voor de 
provincie West-Vlaanderen een overzicht per gemeente.
b) Hoeveel van de gebruikers van het systeem van dienstencheques zijn kinderloze 
alleenstaanden die niet gekwalificeerd worden als oudere personen en 
gepensioneerden? Graag een overzicht per provincie en voor de provincie West-
Vlaanderen een overzicht per gemeente.
c) Hoeveel van de gebruikers van het systeem van dienstencheques zijn 
alleenstaande ouderen en gepensioneerden? Graag een overzicht per provincie en 
voor de provincie West-Vlaanderen een overzicht per gemeente.
d) Is de verhouding van het aantal (al dan niet kinderloze) alleenstaanden een 
stijging of daling ten opzichte van de vorige jaren? Wat is volgens de minister een 
mogelijke verklaring? 
2. In het licht van de verbetering van de koopkracht en de inkomenspositie van 
alleenstaanden is het belangrijk dat we aandacht hebben voor de alleenstaanden die 
zich de aankoop van dienstencheques niet of in mindere mate kunnen permitteren.
a) Heeft de minister zicht op het aantal alleenstaanden die zich geen of te weinig 
dienstencheques kunnen permitteren hoewel ze die wel kunnen gebruiken en 
wensen?
b) Indien er een duidelijk zicht is.
i. Wat is volgens de minister een mogelijke verklaring? 
ii. Ziet de minister kansen om die problematiek aan te pakken? Neemt de 
minister initiatieven ter zake? 
3. a) Hoe staat de minister tegenover de ongelijkheid met betrekking tot het aantal 
toegelaten dienstencheques tegen een voordelige prijs. 
b) Is er volgens de minister nood aan om die problematiek aan te pakken en ziet hij 
kansen daartoe?
4. Hoe staat de minister tegenover de ongelijkheid met betrekking tot de fiscale 
aftrekbaarheid van dienstencheques? 
a) Hoe wenst de minister die problematiek aan te pakken? 
b) Staat de minister open voor een model waarbij het aantal fiscaal aftrekbare 
dienstencheques gelijk wordt getrokken per huishouden? 
Dat vereist natuurlijk een aanpassing op federaal niveau, plant de minister 
desgevallend een overleg met de federale minister van Financiën? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 75 van 23 november 2023
van BRECHT WARNEZ
1. Hieronder vindt u een overzicht van het aantal Vlamingen dat gebruik maakt van het 
systeem van dienstencheques, per provincie en volgens gezinssamenstelling.
a) Volgende cijfers zijn voor 2017 en zijn bijgevolg wat verouderd. Voor latere 
jaartallen hebben we deze specifieke kruising niet voor handen. Gegevens op 
gemeenteniveau zijn niet beschikbaar.
 Antwerpe
nLimbur
gOost-
Vlaandere
nVlaams-
BrabantWest-
Vlaandere
n Totaal
Onbekend 14 9 55 123 17 218
Gehuwd paar met 
kinderen 59847 29319 50512 47881 45910 233469
Gehuwd paar zonder 
kinderen 39811 19744 31542 26032 33849 150978
Ongehuwd paar met 
kinderen 21397 7346 16936 14788 10917 71384
Ongehuwd paar zonder 
kinderen 11138 3825 7994 6194 5920 35071
Eenoudergezin 12129 5648 9722 9554 8061 45114
Eenpersoonshuishoude
n 41424 17491 31178 24335 34359 148787
Overige 
huishoudens/onbekend
2474 998 2038 1509 1277 8296
Collectief huishouden2033 537 851 584 959 4964
Totaal 190267 84917 150828 131000 141269 698281
Bron: KSZ. Bewerking: DWSE
Recentere verdelingen van huishoudtype (zonder kruising naar provincie) kunt u 
terugvinden in het jaarrapport dienstencheques (2021). We zien daaruit dat het 
aandeel eenpersoonshuishoudens licht is gestegen in 2020 (22,6%) sinds 2017 
(21,4%) onder het aantal gebruikers.
b) Het aandeel kinderloze alleenstaanden dat niet gekwalificeerd wordt als ‘oudere 
personen en gepensioneerden’ kan op basis van de beschikbare gegevens niet 
worden onderscheiden van de eenpersoonshuishoudens van gepensioneerden en 
‘oudere personen’.
c) Het aantal gebruikers dat bij de Vlaamse sociale zekerheid gekend was als 
gepensioneerde was in 2020 202.785, oftewel 27,7%. Het aantal alleenstaande 
ouderen kan niet worden onderscheiden in de gegevens.
d) Het aantal alleenstaande ouderen kan niet worden onderscheiden in de gegevens.
2. Mijn administratie heeft geen zicht op het aantal alleenstaanden die wel 
dienstencheques zouden willen gebruiken maar die zich dat niet kunnen permitteren. 
3. a) In eerste instantie is dienstencheques een persoonsgebonden maatregel. Het is een 
dienst voorzien voor alle burgers die woonachtig zijn in Vlaanderen en ouder zijn 
dan 18 jaar. Elk individu kan jaarlijks 400 dienstencheques aankopen aan 9€ en 
100 dienstencheques aankopen aan 10€.Voor eenoudergezinnen en voor individuen 
met een beperking wordt er een uitzondering voorzien. Zij kunnen aanspraak doen 
op maximum 2000 in plaats van 500 dienstencheques. Dit komt omdat dit de twee 
categorieën zijn die het meeste nood hebben aan ondersteuning. Al wordt van deze 
regeling nauwelijks gebruik gemaakt. Slechts 731 gebruikers hebben vorig jaar 
meer dan 500 dienstencheques aangekocht.
Daarnaast zijn er weinig dienstencheques die aan 10 euro worden aangekocht. In 
2022 werden er in totaal 82.047.835 dienstencheques aangekocht. Hiervan werden 
er 445.519 aangekocht aan 10 euro. Dit is een aandeel van 0,54 %. Het grootste 
deel van de dienstencheques wordt dus aangekocht aan 9 euro. Dit is ook in lijn 
met de verwachtingen op basis van het gemiddeld gebruik. In 2022 werden er 
gemiddeld 109 dienstencheques aangekocht per gebruiker. 91,46% van de 
gebruikers kocht minder dan 200 dienstencheques. Slechts 0,79% van de 
gebruikers bestelde tussen de 400 en 500 dienstencheques. Hieruit kan worden 
afgeleid dat de “ongelijke behandeling”, voor wat de aanschafprijs betreft, in 
realiteit niet of nauwelijks speelt.
b) Gelet op het feit dat het aantal “grootgebruikers” in het stelsel van de 
dienstencheques zeer beperkt is en het overgrote deel van de gebruikers jaarlijks 
minder dan 200 dienstencheques besteld, lijkt het probleem van ongelijkheid in 
prijs zich in mindere mate te stellen. 
4. a) Voor aanslagjaar 2024 (inkomstenjaar 2023) wordt de belastingvermindering 
toegekend van 20% op maximaal 1720 euro aangekochte dienstencheques per 
persoon. Concreet kan een gebruiker volgend jaar dus genieten van een fiscale 
aftrek voor 191 dienstencheques, terwijl een gemiddelde gebruiker slechts 109 
cheques/jaar aankoopt (wat ongeveer overeenkomt met 4u. huishoudhulp om de 
twee weken). Bijna 90% van de gebruikers koopt jaarlijks minder dan 191 
dienstencheques. 
Indien men een eventuele ongelijke behandeling inzake fiscaliteit wenst aan te 
pakken, kan er beter voor geopteerd worden om de fiscale aftrek af te schaffen 
zodat de prijs uiteindelijk voor elk huisgezin (ongeacht de grootte) hetzelfde is, om 
het even hoeveel cheques er worden aangekocht.
b) Zoals u zelf al aangeeft is de gelijktrekking van de fiscale aftrek op gezinsniveau 
niet evident, enerzijds om dat de dienstencheques een persoonsgebonden 
maatregel is en anderzijds omdat dit een aanpassing vergt op federaal niveau. Een 
manier om de fiscale aftrekbaarheid gelijk te maken over de verschillende 
huishoudens, is ze af te schaffen. Momenteel is dit nog niet aan de orde maar kan 
in de toekomst wel verder onderzocht worden.
Sowieso dringt een wijziging van de financiering in het stelsel van de 
dienstencheques zich op in de volgende legislatuur, waarbij niet alleen de 
subsidiëring maar ook de huidige prijszetting in al zijn aspecten kan bekeken 
worden. 
