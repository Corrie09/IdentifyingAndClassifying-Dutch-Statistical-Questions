title: Verkeersveilige schoolomgevingen en -routes - Subsidies schoolroutes
thema: Mobiliteit en Verkeer
pdf link: https://docs.vlaamsparlement.be/pfile?id=2052671
thema link: https://www.vlaamsparlement.be/parlementaire-documenten/schriftelijke-vragen/1808109
SCHRIFTELIJKE VRAAG
nr. 724
van BRECHT WARNEZ
datum: 29 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveilige schoolomgevingen en -routes  -  Subsidies schoolroutes
Scholen moeten bereikbaar zijn op een veilige en kindvriendelijke manier. Door 
schoolomgevingen verkeersveilig te maken, zijn leerlingen en ouders meer gemotiveerd 
om met de fiets of te voet te komen. Verkeersveiligheid rondom scholen is daarom een 
prioriteit voor de Vlaamse overheid.
De subsidiemogelijkheid voor verkeersveilige schoolomgevingen werd onder andere 
verruimd naar veilige schoolroutes. Lokale besturen kunnen voor die projecten subsidies 
aanvragen.
Gelieve de gevraagde gegevens in een Excel-bestand weer te geven.
1. Hoeveel subsidies zijn er aangevraagd in 2023 voor het veiliger maken van 
schoolroutes? Graag een overzicht per provincie, per gemeente en het aantal 
schoolroutes.
2. Hoeveel van die subsidieaanvragen uit West-Vlaanderen zijn al goedgekeurd? Graag 
een overzicht per gemeente met vermelding van het aantal schoolroutes.
3. Kan de minister een overzicht beschikbaar stellen over de aanpak van de lijst van 
knelpunten op schoolroutes? Gelieve een overzicht te geven per provincie.
4. Graag een update van de aangepakte en aan te pakken ‘quick wins’ op de knelpunten. 
Gelieve een overzicht te geven per provincie.
5. Kan de minister, als er niet-goedgekeurde West-Vlaamse aanvragen zijn, uitleggen 
waarom ze niet goedgekeurd zijn?
6. Wat zijn de te verwachten resultaten van de beschikbaar gemaakte subsidies? 
Verwacht de minister verbetering op korte termijn? Hebben de subsidies die zijn 
toebedeeld hun verwachte effect behaald?
7. Plant de minister nog andere initiatieven om de veiligheid op schoolroutes of 
schoolomgevingen te garanderen? Plant de minister nog een uitbreiding van de 
subsidieregeling?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 724 van 29 februari 2024
van BRECHT WARNEZ
1. De subsidie aan lokale besturen om de verkeersveiligheid op schoolroutes te 
verbeteren trok ik uit in het kader van het Relanceplan. Ik trok hiervoor een 
totaalbedrag van 13 miljoen euro uit voor aanvragen gespreid over 2021 en 2022. In 
2023 liep deze subsidiemogelijkheid niet meer. De goedgekeurde subsidies maken de 
verplaatsing langs 331 trajecten in Vlaanderen meer verkeersveilig. Een groot deel 
van de aangevraagde subsidieprojecten zijn nog steeds in uitvoering. 
2. In 2023 konden de gemeenten geen subsidieaanvragen voor verkeersveilige 
schoolroutes meer indienen.  
3. Van de in totaal 874 schoolroute-knelpunten zijn er momenteel reeds 405 uitgevoerd, 
zowel door structurele als quick-win ingrepen (e.d.). Hieronder bevindt zich een 
overzicht (dd. 05/03/24) opgesplitst per provincie en status. 

4. Van de in totaliteit 874 schoolroute-knelpunten zijn 571 gekoppeld aan een quick-win 
ingreep (in tegenstelling tot knelpunten die gekoppeld zijn aan structurele ingrepen, 
bijvoorbeeld). 403 van die 571 knelpunten zijn reeds uitgevoerd. Hieronder bevindt 
zich een overzicht (dd. 05/03/24), aanpak via quick win, opgesplitst per provincie en 
status. 
5. Alle subsidieaanvragen voor het veiliger maken van schoolroutes op gemeentewegen 
in West-Vlaamse gemeenten werden behandeld en goedgekeurd.  
6. Het doel van het aanbieden van de subsidie voor veilige schoolroutes op 
gemeentewegen is onder andere het onder de aandacht brengen van dit belang. Het 
financieel bijstaan van de lokale besturen in het aanpakken van veilige woon-
schooltrajecten geeft de nodige ondersteuning in de start van die projecten. Voor 
allerlei ingrepen aan de signalisatie en infrastructuur kregen gemeenten een duwtje. 
Zo kunnen ze inzetten op de zichtbare verhoging van de verkeersveiligheid van 
schoolkinderen op woon-schooltrajecten in Vlaanderen. 
Lokale besturen hebben een jaar de tijd om de gesubsidieerde werken uit te voeren. 
Ondanks dat door verscheidene reden heel wat van die subsidieprojecten nog in 
uitvoering zijn is een objectieve meting maken van het effect van de afgewerkte 

producten moeilijk. Zo kan bijvoorbeeld een daling in de ongevallencijfers voor 
gemeentewegen waarbij ongevallen gebeuren met schoolkinderen in de uren voor en 
na de openings- en sluitingstijd van de scholen meerdere oorzaken hebben. Dit kan 
te wijten zijn aan verschillende andere lokale acties en ingrepen en/of kan 
bijvoorbeeld het klimaat hier voor tussen zitten. Evenmin kunnen snelheidsgegevens 
of verkeerstellingen de positieve impact van de subsidie aantonen.  
Losstaand van het wel of niet objectief kunnen aantonen van een 
verkeersveiligheidsverhoging in het woon-schoolverkeer verwacht ik een positief 
effect. De subsidies die ik aanbood om schoolroutes veiliger te maken met signalisatie 
of infrastructurele wijzigingen zullen een wijziging teweegbrengen in de subjectieve 
verkeersveiligheid voor naar schoolgaande kinderen. Hoe groot deze positieve impact 
zal zijn is moeilijk te bepalen. 
7. De subsidie voor veilige schoolomgevingen op gemeente- en gewestwegen loopt nog 
steeds verder. Het afgelopen evaluatieonderzoek heeft geleid tot een 
onderzoeksrapport met inzicht in het gebruik van de subsidie en de impact hiervan. 
Samen met mijn administratie kijk ik in welke mate ik initiatieven kan nemen in 
functie van aanbevelingen uit het rapport. 
Voor de verkeersveiligheid op woon-schoolroutes kunnen ook andere initiatieven 
bijdragen. Ik denk bijvoorbeeld aan ingrepen aan knelpunten in het kader van de MIA 
Quick Scan of aan investeringen in fietsinfrastructuur. Ik benadruk bovendien het 
verankeren van de kindnorm in elke maatregel die we nemen qua infrastructuur. Die 
kindnorm heeft voor ogen dat elk kind zich veilig en autonoom kan verplaatsen, naar 
school, naar huis of naar gelijk waar.  
