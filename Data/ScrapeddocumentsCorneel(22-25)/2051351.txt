title: Personeelsbestand Vlaamse overheid - Gelijkekansen- en diversiteitsbeleid
thema: Gelijke kansen
Vlaamse administratie
pdf link: https://docs.vlaamsparlement.be/pfile?id=2051351
thema link: https://www.vlaamsparlement.be/parlementaire-documenten/schriftelijke-vragen/1809062
SCHRIFTELIJKE VRAAG
nr. 158
van KATRIEN PARTYKA
datum: 1 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Personeelsbestand Vlaamse overheid  -  Gelijkekansen- en diversiteitsbeleid
Volgens Statistiek Vlaanderen en Vlaanderen Intern stelde de Vlaamse overheid in 2022 
29.002 personeelsleden tewerk. 59% van de personeelseden in dienst van de Vlaamse 
overheid in 2022 waren vrouwen. 53,5% van de medewerkers is ouder dan 45 jaar. 2 op 
de 3 medewerkers zijn werkzaam in functieniveau A of B en 7 op de 10 medewerkers zijn 
statutair.
1. Hoeveel bedroeg het aandeel vrouwen in het middenkader en het topkader in 2019, 
2020, 2021, 2022 en 2023? Graag zowel in percentage als in absolute cijfers. 
2. Hoeveel personeelsleden met een handicap of chronische ziekte waren tewerkgesteld 
in 2019, 2020, 2021, 2022 en 2023? Graag zowel in percentage als in absolute cijfers.
3. Hoeveel personeelsleden hadden een buitenlandse herkomst in 2019, 2020, 2021, 
2022 en 2023? Graag zowel in percentage als in absolute cijfers. 
4. Hoe evalueert de minister de evolutie van het aandeel vrouwen, tewerkstelling 
personen met een handicap en personen met een buitenlandse herkomst? Plant de 
minister nog maatregelen om het gelijkekansen- en diversiteitsbeleid bij de Vlaamse 
overheid te verbeteren? Graag een overzicht van de maatregelen en doelstellingen. 
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 158 van 1 maart 2024
van KATRIEN PARTYKA
De vertegenwoordiging van de doelgroepen in het personeelsbestand van de Vlaamse 
overheid wordt gemonitord voor het toepassingsgebied diversiteitsbeleid zoals bepaald in 
het Besluit van de Vlaamse Regering van 24 december 2004 ‘houdende maatregelen ter 
bevordering en ondersteuning van het gelijke kansen- en diversiteitsbeleid in de Vlaamse 
administratie’. 
1. Onderstaande tabel geeft het aandeel vrouwen in het midden-en topmanagement 
(streefcijfer is 40%) weer voor de jaren 2019 t.e.m. 2023. Het gaat om leidinggevende 
kaderfuncties.
2. Onderstaande tabel geeft het aandeel personeelsleden met een handicap of chronische 
ziekte (streefcijfer is 3%) weer voor de jaren 2019 t.e.m. 2023. De registratie van een 
handicap of chronische ziekte is enkel verplicht voor personeelsleden die zijn 
aangeworven via een voorbehouden betrekking, personeelsleden die 
tewerkstellingsondersteunende maatregelen ontvangen, personeelsleden met een 
intern attesteringsdocument en personeelsleden die een attest voor 
belastingvermindering voorleggen aan de personeelsadministratiedienst. Alle andere 
personeelsleden met een handicap of chronische ziekte kunnen dit vrijwillig registreren. 
Omwille van het huidig systeem waarbij personeelsleden dus deels verplicht en deels 
op vrijwillige basis aangeven of ze een handicap of chronische ziekte hebben, zijn de 
weergegeven cijfers mogelijks een onderschatting van het reële aandeel van 
personeelsleden met een handicap of chronische ziekte. De Vlaamse regering heeft op 
1 maart 2024 een ontwerp van besluit van de Vlaamse regering goedgekeurd om, los 
van de vrijwillige registratie, het mogelijk te maken om rechtstreeks via authentieke 
gegevensbronnen (bv. Kruispuntbank Sociale Zekerheid) het aandeel van 
personeelsleden met een handicap of chronische ziekte te monitoren. Dit ontwerp van 
besluit ligt momenteel voor advies bij de Raad van State. Teneinde een AVG-conforme 
decretale rechtsgrond hiervoor ook te creëren, werd hiertoe een artikel 7/1, in het 
decreet van 8 mei 2002 ‘houdende evenredige participatie op de arbeidsmarkt’ 
ingevoegd via het  ontwerp van decreet ‘tot wijziging van het decreet van 8 mei 2002 
houdende evenredige participatie op de arbeidsmarkt en het decreet van 10 juli 2008 
houdende een kader voor het Vlaamse gelijkekansen- en gelijkebehandelingsbeleid’, Vrouwen in topmanagement Vrouwen in middenmanagement
Absolute aantallen Percentage Absolute aantallen Percentage
2019 18 27,3% 89 37,7%
2020 19 29,7% 93 39,4%
2021 18 30,5% 93 40,6%
2022 13 23,2% 94 41,2%
2023 15 26,8% 101 43,5%
aangenomen op 27 februari 2024 in de commissie Binnenlands Bestuur van het Vlaams 
Parlement. 1
 Totaal personeelsleden 
met een handicap of 
chronische ziekteProcentueel aandeel 
van het totaal aantal 
personeelsleden
2019 781 2,0%
2020 897 2,3%
2021 930 2,4%
2022 981 2,5%
2023 1.033 2,6%
3. Onderstaande tabel geeft het aandeel personeelsleden van buitenlandse herkomst 
(streefcijfer is 10%) weer voor de jaren 2019 t.e.m. 2023.
 Totaal personeelsleden 
van buitenlandse 
herkomst Procentueel aandeel van het 
totaal aantal personeelsleden
2019 4.173 10,7%
2020 4.488 11,5%
2021 4.719 12,1%
2022 5.156 13,1%
2023 5.587 13,9%
4. Het streefcijfer voor personen van buitenlandse herkomst en het streefcijfer voor 
vrouwen in middenmanagementfuncties is behaald. Voor personen met een handicap of 
chronische ziekte stellen we de afgelopen jaren een gestage stijging vast, met name 
van 1,3 procent in 2016 naar 2,6 procent op 31 december 2023. Tussen 2019 en 2023 
fluctueerde het aandeel van vrouwen in topmanagement. De vertegenwoordiging van 
vrouwen in een relatief kleine groep topmanagers is gevoelig aan mandaatwissels. Elk 
pensioen of einde mandaat van een vrouw in een topfunctie beïnvloedt het percentage 
wanneer zij opgevolgd wordt door een man.
Ik evalueer deze behaalde cijfers als een positief teken dat de inspanningen van het 
gevoerd inclusief en duurzaam diversiteitsbeleid lonen. De Vlaamse 
Diversiteitsambtenaar en haar dienst Diversiteitsbeleid zullen samen met de entiteiten 
van de Vlaamse administratie deze inspanningen verderzetten en versterken. Om 
evenredige arbeidsparticipatie van kansengroepen te realiseren en van de Vlaamse 
administratie een weerspiegeling van de samenleving te maken, zal dan ook blijvende 
aandacht zijn voor een inclusief en duurzaam diversiteitsbeleid. Daarom wordt verder 
actief ingezet op het verhogen van het aandeel binnen de Vlaamse administratie van 
vrouwen in het midden- en topmanagement, van personeelsleden met een handicap of 
chronische ziekte en van personeelsleden van buitenlandse herkomst. 
De Vlaamse Diversiteitsambtenaar die een onafhankelijke positie bekleedt binnen de 
Vlaamse administratie heeft de volgende doelstellingen vooropgesteld, waarbij 
bestaande maatregelen versterkt en aangevuld worden met nieuwe: 
•Het wegwerken van drempels: De dienst Diversiteitsbeleid ondersteunt entiteiten 
van de Vlaamse administratie en werkt samen met het Selectiecentrum van het 
1 https://www.vlaamsparlement.be/nl/parlementaire-documenten/parlementaire-initiatieven/1806802 
Agentschap Overheidspersoneel (AgO) om drempels in rekrutering, selectie en 
retentie weg te werken. Hierbij wordt onder andere voorzien in: 
- Verschillende publicatiekanalen voor reguliere vacatures zodat meer potentiële 
kandidaten worden bereikt, in het bijzonder kandidaten uit doelgroepen die bij 
de Vlaamse administratie ondervertegenwoordigd zijn;
- De sensibilisering omtrent voorbehouden betrekkingen voor personen met een 
handicap of chronische ziekte en de gerichte verspreiding van deze vacatures; 
- Het maximaal aanbieden van integraal toegankelijke selectie-instrumenten met 
redelijke aanpassingen waar nodig;
- Een breed arsenaal aan tewerkstellingsondersteunende maatregelen voor 
personeelsleden met een handicap of een chronische ziekte;
- De centrale rekrutering en financiering van stagiairs uit de kansengroepen. 
Anderstalige stagiairs kunnen worden ondersteund met individuele taallessen 
en taaloefenkansen op de werkvloer;
- De tewerkstelling van jobstudenten uit de kansengroepen.  
•De resultaten van het programma Gender in Topkader, ontwikkeld door de dienst 
Diversiteitsbeleid en AgO, verankeren in bestaande processen en instrumenten met 
als doel de inclusie van ondervertegenwoordigde groepen in midden- en 
topmanagementfuncties. 
•Een opleidingsaanbod om antidiscriminatie-, inclusie- en diversiteitscompetenties 
te versterken bij leidinggevenden, selectieverantwoordelijken, interne 
dienstverleners en personeelsleden. 
Bijkomend zal de Vlaamse Diversiteitsambtenaar inzetten op de volgende maatregelen:
- Vorming voor leidinggevenden over het voeren van selectiegesprekken op een 
inclusieve manier. Leidinggevenden nemen immers een cruciale rol op bij de selectie 
van personeelsleden en in de realisatie van een inclusieve werkvloer;
- De laagdrempelige toeleiding van sollicitanten naar dienstverlening voor eerste hulp 
bij digitaal solliciteren, bv. via digibanken en -punten; 
- De evaluatie van positieve acties om gelijke kansen te waarborgen en diverse  
geschikte kandidaten uit de doelgroepen aan te trekken om te werken voor de 
Vlaamse overheid;
- Omstaanderstrainingen die de personeelsleden versterken in het omgaan met 
ongepaste uitspraken en grensoverschrijdend gedrag wanneer ze hiervan getuige 
zijn;
- Inzetten op diversiteit en inclusie in arbeidsmarktcommunicatie;
- Beter bekendmaken van aanspreekpunten en meldpunten discriminatie. 
