title: Bedrijventerreinen - Beschikbare terreinen en strategische reserve
thema: Economie
pdf link: https://docs.vlaamsparlement.be/pfile?id=2030499
thema link: https://www.vlaamsparlement.be/parlementaire-documenten/schriftelijke-vragen/1794749
SCHRIFTELIJKE VRAAG
nr. 195 
van KURT VANRYCKEGHEM
datum: 16 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Bedrijventerreinen  -  Beschikbare terreinen en strategische reserve 
Met het oog op de bouwshift van 2040 is het nodig onze nog resterende vrije 
bedrijventerreinen optimaal te benutten om onze economie en bedrijven de nodige 
ademruimte te blijven geven. De strategische reserve omvat alle percelen en terreinen die 
verantwoord in eigendom zijn van een onderneming, maar die momenteel niet actief 
worden gebruikt voor economische activiteiten. De beschikbare bedrijventerreinen kunnen 
we opsplitsen in het effectieve aanbod (die dus echt al worden aangeboden) en het 
potentieel aanbod (die nog ontwikkeld/geactiveerd dienen te worden). 
1. Hoeveel hectare effectief aanbod is er momenteel in Vlaanderen? Graag ook 
opgesplitst per provincie. Hoeveel hectare daarvan zijn eigendom van de overheid (in 
de meest ruime zin)? Welke tien gemeenten hebben het grootste effectieve aanbod 
aan bedrijventerreinen?
2. Hoeveel hectare potentieel aanbod is er momenteel in Vlaanderen? Graag ook 
opgesplitst per provincie. Hoeveel hectare daarvan zijn eigendom van de overheid (in 
de meest ruime zin)? Welke tien gemeenten hebben het grootste potentiële aanbod 
aan bedrijventerreinen?
3. Hoeveel hectare strategische reserve bedrijventerrein is er in Vlaanderen? Graag ook 
opgesplitst per provincie.
4. Bekijkt de minister de mogelijkheden om de strategische reserve beter/sneller te 
activeren? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 195 van 16 januari 2024
van KURT VANRYCKEGHEM
1. Deze cijfers zijn afkomstig uit de actuele toestand van het GIS-bedrijventerreinen. Het 
effectief aanbod omvat de oppervlakte van de bedrijventerreinpercelen die 
aangeboden worden en waarvan verwacht wordt dat ze extra ruimte voor economie 
vormen. In de tweede kolom is te zien hoeveel hectare er in eigendom is van een 
overheid per provincie. De derde kolom geeft het percentage weer van de oppervlakte 
in eigendom van de overheid tegenover het effectief aanbod.
Tabel 1: Effectief aanbod en aanbod in eigendom van overheid per provincie (in 
hectare)
 Effectief aanbod (hectare) Eigendom overheid 
(hectare)% in eigendom overheid
Antwerpen 113,2 4,0 4%
Limburg 360,5 87,2 24%
Oost-Vlaanderen 74,1 9,8 13%
Vlaams-Brabant 75,4 5,4 7%
West-Vlaanderen 121,4 6,0 5%
Totaal 744,7 112,3 15%
De tien gemeenten met grootste effectieve aanbod zijn te zien in onderstaande tabel. 
Tabel 2: 10 gemeenten met grootste effectief aanbod (in hectare)
Gemeente Oppervlakte (hectare)
Lommel 59,6
Genk 44,8
Beringen 42,0
Dilsen-Stokkem 32,7
Tessenderlo 30,9
Oostende 30,9
Kluisbergen 27,9
Geel 25,6
Sint-Truiden 19,0
Hasselt 18,3
2. De totale potentie in aanbod bestaat uit het verwachte aanbod en het potentieel 
aanbod. Het totaal daarvan is te zien in tabel 3 per provincie.
Het verwacht aanbod omvat de oppervlakte waarvan verwacht wordt dat ze binnen de 
10 jaar (binnen de planperiode) in gebruik zullen worden genomen voor economie. 
Het verwacht aanbod omvat de te verwachten omvang aan bouwrijpe en uit te rusten 
terreinen die moet voorzien in de vraag naar bedrijventerreinen gedurende de 
planperiode. In dit verwacht aanbod zitten de terreinen vervat die in ontwikkeling zijn, 
terreinen die niet in gebruik zijn en reservegronden van ontwikkelaars.
Het potentieel aanbod omvat die oppervlakte die op termijn een economische functie 
kan krijgen. Daarvoor is er activering nodig door het wegwerken van beperkingen. Het 
ontwikkelingspotentieel van deze terreinen is lager waardoor deze terreinen pas op 
langere termijn in aanbod zullen komen. In dit potentieel aanbod zitten terreinen met 
andere functies dan economie, terreinen met beperkingen en reservegronden die in 
eigendom zijn van bedrijven.
Tabel 3: De totale potentie = verwacht aanbod + potentieel aanbod (in hectare)
 Potentieel aanbod (hectare) Verwacht aanbod 
(hectare) Totale potentie (hectare)
Antwerpen 708,2 732,7 1440,9
Limburg 734,8 914,2 1649,0
Oost-Vlaanderen 527,1 842,7 1369,8
Vlaams-Brabant 647,3 259,0 906,3
West-Vlaanderen 615,4 911,8 1527,3
Totaal 3232,9 3660,4 6893,3
Het aantal hectare van het potentieel aanbod, het verwacht aanbod en de totale 
potentie dat in eigendom van de overheid is, wordt in onderstaand tabel 4 
weergegeven. De laatste kolom geeft het percentage weer van de oppervlakte in 
eigendom van de overheid tegenover de totale potentie.
Tabel 4: verwacht aanbod, potentieel aanbod en totale potentie in aanbod in eigendom 
van de overheid (in hectare)
 Potentieel aanbod 
(eigendom overheid)Verwacht aanbod 
(eigendom 
overheid)Totale potentie 
(eigendom 
overheid)% eigendom overheid 
van de totale potentie 
(hectare)
Antwerpen 70,7 59,7 130,5 9%
Limburg 179,6 181,6 361,3 22%
Oost-Vlaanderen 56,4 127,5 183,9 13%
Vlaams-Brabant 67,1 13,3 80,4 9%
West-Vlaanderen 8,1 16,3 24,4 2%
Totaal 381,9 398,5 780,4 11%
De tien gemeenten met grootste totale potentie in aanbod zijn te zien in tabel 5. 
Tabel 5: 10 gemeenten met grootste totale potentie in aanbod (in hectare)
GemeenteOppervlakte 
(hectare)
Genk 234,6
Gent 161,6
Lommel 145,0
Roeselare 129,0
Sint-Niklaas 126,1
Maasmechelen 123,7
Aalst 116,1
Waregem 106,7
Brugge 103,2
Kortrijk 98,9
3. De strategische reserve die wordt aangehouden door bedrijven is in tabel 6 
weergegeven per provincie. Dit gaat voor de duidelijkheid om alle reserves (ook niet-
strategische). Deze categorie zit in bovengenoemd potentieel aanbod vervat. Dit cijfer 
mag dus niet opgeteld worden bij de berekeningen uit vorige vraag.
Tabel 6: Strategische reserve per provincie (in hectare)
ProvincieReservegrond 
bedrijf (hectare)
Antwerpen 235,5
Limburg 246,5
Oost-Vlaanderen 228,6
Vlaams-Brabant 242,6
West-Vlaanderen 318,3
Totaal 1271,5
4. Of een uitbreidingsreserve van een bedrijf verantwoord is, is moeilijk vast te stellen 
zonder contactname met het bedrijf in kwestie en zonder dat er nader bekeken wordt 
of die gronden ontsluitbaar zijn voor verkeer. Ik wil daarom de gemeenten aanzetten 
om samen te werken om op bovenlokale schaal voor alle terreinen op hun grondgebied 
een uitgifteplan te maken waarin ze aangeven hoe ze met nog beschikbare, onbenutte 
of vrijkomende ruimte willen omgaan. Gemeenten zullen voor deze oefening 
ondersteund worden door een dienstverlener die door VLAIO wordt aangesteld. In het 
kader van die oefening zal er ook gekeken worden naar de strategische reserves. Het 
is dan aan de gemeenten of de intercommunales of POM’s die hen desgevallend ook 
ondersteunen om met die eigenaars van uitbreidingsreserves contact op te nemen. Op 
terreinen met een effectief beheer is die oefening al kansrijker dan op niet-beheerde 
bedrijventerreinen.
