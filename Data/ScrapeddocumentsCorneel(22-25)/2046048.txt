title: Kinderen en jongeren met een beperking - Verdeling middelen (3)
thema: Welzijn en Gezin
pdf link: https://docs.vlaamsparlement.be/pfile?id=2046048
thema link: https://www.vlaamsparlement.be/parlementaire-documenten/schriftelijke-vragen/1801314
SCHRIFTELIJKE VRAAG
nr. 242
van TINE VAN DER VLOET
datum: 6 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderen en jongeren met een beperking  -  Verdeling middelen (3)
Het Vlaams Agentschap voor Personen met een Handicap (VAPH) biedt verschillende 
vormen van ondersteuning voor minderjarigen. Zo is er de mogelijkheid om begeleiding, 
dagopvang of verblijf (met overnachting) te organiseren in een multifunctioneel centrum 
(MFC). Daarnaast worden ook persoonlijkeassistentiebudgetten (PABâ€™s) ter beschikking 
gesteld.
Op 28 september 2023 stelde ik schriftelijke vraag nr. 16 over dit onderwerp. In opvolging 
daarvan stelde ik op 6 november 2023 schriftelijke vraag nr. 90. De minister schreef toen 
in het antwoord dat eind januari 2024 de definitieve cijfers beschikbaar zouden zijn.
1. In het antwoord op schriftelijke vraag nr. 16 staat te lezen dat er in september 2023 
517 mensen die al het langst wachten, werden aangeschreven op de wachtlijst voor 
een PAB.
Hoeveel van die personen aanvaardden hun PAB? Zijn er personen die het PAB 
weigerden? Zo ja, om hoeveel personen gaat het? Welk budget werd daardoor 
onderbenut?
2. Zullen er daardoor andere kinderen en jongeren een PAB krijgen? Over hoeveel 
personen gaat het?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 242 van 6 februari 2024
van TINE VAN DER VLOET
1. Er werden 517 kinderen en jongeren aangeschreven. Ze kregen tot 13 november 2023 
de tijd om te reageren. 417 van hen kregen uiteindelijk een toekenning van een PAB 
tussen oktober en december 2023, ter waarde van 16,4 miljoen euro. Dit betekent dat 
94 mensen van de aangeschrevenen niet ingingen op het aanbod. 
2. Bij het aanschrijven van de wachtenden PAB werd reeds rekening gehouden met het 
feit dat een deel van de mensen hier niet zou op ingaan. Er werden dus meer mensen 
aangeschreven dan het beschikbare budget. Dit betekent dat het weigeren van het 
budget op dit moment niet tot het opnieuw aanschrijven van mensen leidt. 
