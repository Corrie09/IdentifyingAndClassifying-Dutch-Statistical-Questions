title: Leerlingenvervoer in het buitengewoon onderwijs - Ritduur en kostprijs
thema: Mobiliteit en Verkeer
Onderwijs en Vorming
pdf link: https://docs.vlaamsparlement.be/pfile?id=2015163
thema link: https://www.vlaamsparlement.be/parlementaire-documenten/schriftelijke-vragen/1769889
SCHRIFTELIJKE VRAAG
nr. 71
van ELS ROBEYNS
datum: 11 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Leerlingenvervoer in het buitengewoon onderwijs  -  Ritduur en kostprijs
Twee weken geleden stelde de minister in de commissie dat vandaag nog 5% van de 
leerlingen uit het buitengewoon onderwijs die recht hebben op collectief vervoer, langer 
dan 90 minuten op de bus op weg naar school zit. Dat komt enerzijds omdat er op twee 
jaar tijd 11.000 leerlingen in het buitengewoon onderwijs bijgekomen zijn die recht hebben 
op gratis collectief vervoer van aan de huisdeur tot aan de schoolpoort. En anderzijds ook 
omdat de kostprijs voor het vervoer zelf gemiddeld met 44% gestegen is. 
We moeten naar een structureel andere aanpak. Nu is het namelijk zo dat het elk jaar rond 
eind augustus bang afwachten is hoeveel leerlingen zich in het buitengewoon onderwijs 
hebben ingeschreven om dan te hopen dat er voldoende budgetten zijn of dat men nog 
wat extra budgetten kan binnenrijven om de ergste situaties te verhelpen. Die structurele 
oplossing moet er samen met het onderwijs komen. We zullen ook moeten afstappen van 
het idee dat elk kind in het buitengewoon onderwijs dezelfde problematiek heeft en dus 
eenzelfde vorm van vervoer nodig heeft.
1. Gaat er een oplossing gevonden worden voor de leerlingen die vandaag nog steeds 
langer dan 90 minuten op de bus naar school zitten? Over hoeveel leerlingen gaat het 
nu? De minister had het over 5%, het Katholiek Onderwijs Vlaanderen over 10%. 
Graag duidelijkheid over het exacte aantal leerlingen dat langer dan 90 minuten 
onderweg naar school is. Kan de minister haar belofte dat ze maximaal 90 minuten 
onderweg naar school zullen zijn tegenover al die leerlingen waarmaken? Volstaat 
daarvoor de 30 miljoen euro extra budget? Kan ook de kwaliteit van het vervoer 
gegarandeerd worden?
2. Zijn er al lessen getrokken uit de best practices en alternatieve vervoersmodi uit de 
proefprojecten? Zo ja, welke?
3. Graag ook transparantie over de prijzen die vervoerders in het buitengewoon onderwijs 
vragen. Hoe hard zijn die prijzen het afgelopen jaar gestegen? Wat zijn de oorzaken 
daarvan? Is er sprake van prijsafspraken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 71 van 11 oktober 2023
van ELS ROBEYNS
1. Hieronder een overzicht van de geplande rijtijden geregistreerd op 27 november 
2023:
Provincie<= 60 
min<= 90 
min<= 
110 
min<= 
120 
min<= 
130 
min<= 
140 
min<= 
150 
min> 
150 
minEindtotaal
Antwerpen 8.245 3.376 503 139 64 18 9 1 12.355
Oost-
Vlaanderen 6.306 2.694 452 137 67 33 17 10 9.716
Vlaams-
Brabant 3.763 1.187 84 9 4 0 0 1 5.048
Limburg 6.506 2.745 381 88 31 4 6 1 9.762
West-
Vlaanderen 5.646 2.376 247 76 31 14 8 21 8.419
Eindtotaal 30.466 12.377 1.667 449 198 70 39 34 45.300
Voor ritten die langer dan 90 minuten duren, blijft De Lijn optimalisaties zoeken 
zonder aan kwaliteit van vervoer te moeten inboeten. Zoals reeds gemeld, heeft het 
vaak te maken me de grote afstand tussen de woonplaats en de school. Dit doordat 
het onderwijsaanbod te weinig aanwezig is in een bepaalde regio of overvol zit. 
2. Hiervoor verwijs ik u naar de mededeling VR 2/09/2022 beleidsaanbevelingen 
pilootproject leerlingenvervoer 1 alsook de Onderwijsonderzoeken (vlaanderen.be).
3. Bijlage 1 toont een overzicht van de gemiddelde kostprijs van een rit over de 
verschillende aanbestedingsrondes. De voornaamste oorzaken voor de prijsstijging 
bij exploitanten zijn de volgende:
•Voertuigen worden op een kortere termijn afgeschreven wegens onzekerheid 
over de toekomstige verduurzaming.
•De kostprijs voor voertuigen, wisselstukken en brandstof blijft sterk stijgen. 
Daarnaast wordt het ook steeds moeilijker om voertuigen en wisselstukken 
geleverd te krijgen.
•Het vinden en houden van chauffeurs is zeer moeilijk. Daardoor moeten 
exploitanten hun chauffeurs meer uren en/of een hoger loon betalen. De ledig 
gereden afstand wordt groter omdat het moeilijker is geworden om chauffeurs 
in de nabije omgeving te vinden.
•Door de onzekerheid over mogelijke aanpassingen van ritten (bijvoorbeeld 
door extra leerlingen) calculeren exploitanten een extra marge in.
Voor zover we weten, zijn er geen prijsafspraken tussen vervoerders.
BIJLAGE
Overzicht gemiddelde kostprijs van een rit
