title: Nederlands in Limburgse scholen - Extra middelen
thema: Onderwijs en Vorming
pdf link: https://docs.vlaamsparlement.be/pfile?id=2043905
thema link: https://www.vlaamsparlement.be/parlementaire-documenten/schriftelijke-vragen/1801917
SCHRIFTELIJKE VRAAG
nr. 289
van KAROLIEN GROSEMANS
datum: 8 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Nederlands in Limburgse scholen  -  Extra middelen
De minister voert de strijd voor meer Nederlands op school verder op. 512 scholen 
verspreid over Vlaanderen en Brussel krijgen extra middelen om in te zetten op meer 
Nederlands. Het gaat om scholen waar minstens de helft van de leerlingen een andere 
thuistaal heeft. Die extra investering sluit aan bij een hele reeks aan maatregelen om 
versterkt in te zetten op de kennis van het Nederlands in de scholen. De minister maakt 
hiervoor structureel 20 miljoen euro extra vrij voor meer ondersteuning van het 
Nederlands.
1. Graag een overzicht van alle Limburgse scholen die extra middelen krijgen alsook het 
toegekende bedrag.
2. Krijgen de scholen die middelen jaarlijks automatisch toegekend? Zo ja, zullen de 
middelen dan in september 2024 opnieuw worden toegekend aan de scholen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 289 van 8 februari 2024
van KAROLIEN GROSEMANS
1. In de bijlage vindt de Vlaamse volksvertegenwoordiger een overzicht van de Limburgse 
scholen die eind januari 2024 (eerste schijf) een extra werkingsbudget voor een 
taaloffensief Nederlands ontvangen hebben.
2. Het extra werkingsbudget wordt vanaf het schooljaar 2023-2024 jaarlijks toegekend 
aan scholen die in de 3 voorbije schooljaren minstens éénmaal meer dan 50% 
leerlingen telden die als thuistaal niet het Nederlands hebben. 
De berekening gebeurt elk jaar opnieuw, waardoor het mogelijk is dat in de toekomst 
andere scholen recht zullen hebben op een extra toelage. Het toegekend bedrag wordt 
in minstens twee schijven uitbetaald. Het voorschot wordt vóór 1 februari uitbetaald. 
Het saldo volgt vóór 1 juli in hetzelfde schooljaar.
BIJLAGE
Overzicht
