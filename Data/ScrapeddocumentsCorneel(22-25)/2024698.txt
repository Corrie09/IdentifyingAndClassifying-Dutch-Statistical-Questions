title: Werkzoekenden in beroepsopleiding - Voorrang kinderopvang
thema: Werk
pdf link: https://docs.vlaamsparlement.be/pfile?id=2024698
thema link: https://www.vlaamsparlement.be/parlementaire-documenten/schriftelijke-vragen/1787130
SCHRIFTELIJKE VRAAG
nr. 118
van THIJS VERBEURGT
datum: 12 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkzoekenden in beroepsopleiding  -  Voorrang kinderopvang
De Vlaamse Regering wil nieuwe voorrangsregels in de kinderopvang. Enkel wie voltijds 
werkt of als werkzoekende een beroepsopleiding volgt, behoort nog tot de voorrangsgroep 
voor werkende ouders.
Graag in (absolute en relatieve) cijfers het totaalaantal werkzoekenden per provincie.
1. Hoeveel van hen volgen een beroepsopleiding zodat ze in aanmerking komen voor 
voorrang in de kinderopvang?
2. Welk type dienstverlening krijgen ze van VDAB?
3. Is VDAB op de hoogte van de gezinssamenstelling van ingeschreven werkzoekenden?
a) Zo ja, welk aandeel van de ingeschreven werkzoekenden heeft kinderen ten laste?
b) Welk aandeel van die ingeschreven werkzoekenden met kinderen ten laste volgt 
een beroepsopleiding?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 118 van 12 december 2023
van THIJS VERBEURGT
1. Het aantal werkzoekenden zonder werk per provincie kan (op maand- en jaarbasis) 
worden teruggevonden in Arvastat (arvastat.vdab.be).
Om zicht te krijgen hoeveel unieke werkzoekenden een opleiding of stage volgen is 
een momentopname per maand weinig betekenisvol aangezien de instroom hierin 
sterk kan verschillen (met bijvoorbeeld een piek in februari en september) en de duur 
van de opleidingen ook sterk kan variëren.
Onderstaande tabel geeft het aantal unieke cursisten weer voor 2023 tot en met 
augustus die gestart zijn met een erkende opleiding, individuele beroepsopleiding 
(IBO) of stage. De cijfers geven een indicatie van de unieke werkzoekenden tot en met 
augustus. In september is er eveneens een grote instroom in opleidingen en stages, 
de cijfers voor 2023 zullen dus nog sterk toenemen. We rapporteren echter maar tot 
en met augustus aangezien de meest recente cijfers een onderschatting zijn doordat 
de registratie van prestaties mogelijk blijft tot enkele maanden na de effectieve start 
van de opleiding.
Let wel: niet alle cursisten hebben nood aan kinderopvang en/of recht op terugbetaling 
van kosten voor kinderopvang.
(https://www.vdab.be/erkende-opleiding/voordelen)
Tabel met het aantal unieke cursisten in contactleren van werkzoekenden van 
januari tot en met augustus 2023
Unieke klanten Type opleiding/werkplekleren
1.1.1. Beroepsgerichte opleiding 10.461
1.1.2. Individuele beroepsopleiding (IBO) 4.596
1.1.3. Opleidingsstage (OS) 7.547
1.1.5. Werkervaringsstage (WES) 2.376
1.2.1. Beroepsverkennende stage (BVS) 2.557
1.2.2. Activeringsstage (AS) - uitdovend 1
1.2.3. Oriënterende opleiding 1.643
2.1.1. Algemene arbeidsmarktcompetenties (AMC) en 
doelgroepspecifieke ontwikkeltrajecten (DSOT)831
2.1.2. Taalondersteuning (NT2) zonder IBO-T 2.771
Noot. Eén klant kan uniek voorkomen in meerdere competentieversterkende acties. De som van unieke 
cursisten per competentieversterkende actie is dus niet noodzakelijk gelijk aan het totaal aantal unieke 
cursisten.
2. Naargelang de afstand tot de arbeidsmarkt krijgen werkzoekenden een aangepaste 
dienstverlening; deze opdeling is opnieuw terug te vinden in Arvastat als 
"bemiddelingsstatus".
Let wel: de groep "in opleiding of voortraject" bevat naast cursisten in opleiding ook 
een grote groep klanten in andere vormen van voortrajecten. Minder dan de helft van 
deze groep is ook vervat in de groep "cursisten in opleiding" in de voorgaande vraag. 
Anderzijds zijn bijvoorbeeld cursisten in IBO niet meegeteld in de "werkzoekenden 
zonder werk" waardoor zij ook niet in deze deelgroep voorkomen.
3. VDAB heeft geen informatie over de gezinssituatie van de werkzoekende klant.
