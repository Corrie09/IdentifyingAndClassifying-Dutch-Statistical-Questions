title: Levensbeschouwelijke vakken - Evolutie leerlingenaantallen
thema: Onderwijs en Vorming
pdf link: https://docs.vlaamsparlement.be/pfile?id=2024795
thema link: https://www.vlaamsparlement.be/parlementaire-documenten/schriftelijke-vragen/1786945
SCHRIFTELIJKE VRAAG
nr. 187
van FILIP DEWINTER
datum: 11 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Levensbeschouwelijke vakken  -  Evolutie leerlingenaantallen
Demografische veranderingen in onze samenleving brengen ook een levensbeschouwelijke 
verschuiving met zich mee. Die verandering is de laatste jaren sterk zichtbaar in het aantal 
inschrijvingen voor de verschillende levensbeschouwelijke vakken in het basis- en 
secundair onderwijs.
Kan de minister voor de schooljaren 2021-2022, 2022-2023 en 2023-2024 de cijfers van 
de populariteit van de verschillende levensbeschouwelijke vakken per provincie in het 
gemeenschaps- en het vrij onderwijs meedelen? Met andere woorden, hoeveel leerlingen 
volgen op school katholieke godsdienstles, protestantse godsdienstles, israÃ«litische 
godsdienstles, islamitische godsdienstles, anglicaanse godsdienstles, orthodoxe 
godsdienstles en niet-confessionele zedenleer? Graag een opsplitsing in basis- en secundair 
onderwijs.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 187 van 11 december 2023 
van FILIP DEWINTER
Zoals reeds in vroegere schriftelijke vragen meegedeeld zoals bijvoorbeeld SV nr. 407 
(02/03/2023, door hem ingediend), kan de Vlaamse volksvertegenwoordiger het aantal 
leerlingen dat een cursus godsdienst of niet-confessionele zedenleer volgt, of vrijgesteld 
is, terugvinden in de statistische jaarboeken van het Vlaams onderwijs. Alle edities zijn te 
raadplegen op Statistisch jaarboek van het Vlaams onderwijs 2021-2022 (vlaanderen.be).
