title: Geïntegreerd investeringsprogramma (GIP) 2024 - N9 Aalst - Studie heraanleg kruispunt Haring en Parklaan
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2016601
thema link: https://www.vlaamsparlement.be/parlementaire-documenten/schriftelijke-vragen/1779425
SCHRIFTELIJKE VRAAG
nr. 207
van STIJN DE ROO
datum: 15 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N9 Aalst  -  Studie heraanleg kruispunt 
Haring en Parklaan
In het ontwerp GIP 2024, Agentschap Wegen en Verkeer, lees ik dat voor Aalst, voor de 
N9, voor de heraanleg van het kruispunt Haring en Parklaan, voor een studie voor het jaar 
2024 180.000 euro budget en 81.000 euro fietsbudget wordt gereserveerd.
1. Wat zal in de studie precies worden onderzocht? 
2. Welke instanties worden betrokken bij de studie? 
3. Wanneer worden de resultaten van de studie verwacht? 
4. Wat zijn de verdere timing en verloop van het dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 207 van 15 november 2023
van STIJN DE ROO
1. Dit betreft een vervolgstudie volgend op de voorontwerpstudie van onderhavig dossier. 
Meer specifiek gaat het dus over de vervolgstappen (detailontwerp, vergunning, 
aanbesteding) in het ontwerpproces van een investeringsdossier.
2. De betrokken instanties voor het gedeelte mobiliteit zijn MOW en De Lijn. Ook de stad 
Aalst is betrokken partij als rioolbeheerder. Verder is er de klassieke afstemming i.k.v. 
de vergunning met adviesverlenende agentschappen zoals VMM, ANB en de provincie 
aan de orde.
3. De studie wordt volgend jaar aanbesteed en zal opgestart worden naar het einde van 
2024 toe. Een concreet tijdstip inzake oplevering van de studie kan nu nog niet gemeld 
worden.
4. De bedoeling is om de werken in minstens twee fasen aan te besteden, o.a. in functie 
van minder hinder. Een concrete doorlooptijd kan echter nog niet gegeven worden 
vanwege het antwoord op vraag 3.
