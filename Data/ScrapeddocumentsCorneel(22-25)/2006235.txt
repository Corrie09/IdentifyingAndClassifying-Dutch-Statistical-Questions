title: Trajectcontroles - GAS5-boetes
thema: Mobiliteit en Verkeer
pdf link: https://docs.vlaamsparlement.be/pfile?id=2006235
thema link: https://www.vlaamsparlement.be/parlementaire-documenten/schriftelijke-vragen/1768268
SCHRIFTELIJKE VRAAG
nr. 60
van BART CLAES
datum: 5 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Trajectcontroles  -  GAS5-boetes
Sinds 2021 hebben lokale besturen de mogelijkheid om GAS-boetes uit te schrijven voor 
kleinere snelheidsovertredingen, de zogenaamde GAS5. Sinds het decreet werd 
goedgekeurd, hebben al verschillende gemeenten op lokale wegen trajectcontroles 
ge√Ønstalleerd of zijn ze dat van plan.
1. Welke gemeenten hebben al een actieve trajectcontrole ingesteld op een van hun 
lokale wegen? Graag een overzicht per gemeente, postcode en lengte van het traject.
2. Welke gemeenten zijn nog van plan een trajectcontrole in te voeren?
3. Welke van de gemeenten met een actieve trajectcontrole hebben de infrastructuur in 
eigen beheer en welke gemeenten doen een beroep op Trajectcontrole-as-a-Service 
(TaaS)?
4. Kan de minister per gemeente een overzicht geven van het aantal GAS5-boetes dat 
werd uitgeschreven voor overtredingen in trajectcontroles? Hoeveel en ten belope van 
welke bedragen?
5. Hoe evalueert de minister die cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 60 van 5 oktober 2023
van BART CLAES
1. Het Agentschap Wegen en Verkeer (AWV) beschikt niet over informatie m.b.t. 
installaties gebouwd door lokale besturen op lokale wegen, maar ook niet of deze 
trajectcontroles reeds geactiveerd zijn en verwerkt worden.
2. Het AWV beschikt niet over het volledig overzicht van welke gemeenten nog van plan 
zijn een trajectcontrole te realiseren.
3. Het AWV beschikt niet over het volledig overzicht van hoe de trajectcontroles van 
gemeenten verwerkt worden.
4. Het AWV beschikt niet over deze informatie.
5. Ik kan geen evaluatie uitvoeren van cijfers waarover ik niet beschik.
