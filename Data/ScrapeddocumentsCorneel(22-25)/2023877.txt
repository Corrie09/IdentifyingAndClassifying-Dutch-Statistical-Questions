title: Ongekwalificeerde schooluitval - Naadloos flexibele trajecten (NAFT)
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=2023877
thema link: https://www.vlaamsparlement.be/parlementaire-documenten/schriftelijke-vragen/1784599
SCHRIFTELIJKE VRAAG
nr. 136
van HANNELORE GOEMAN
datum: 4 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Ongekwalificeerde schooluitval  -  Naadloos flexibele trajecten (NAFT)
Het aantal jongeren dat ongekwalificeerd de schoolbanken verlaat, stijgt opnieuw. Om 
schooluitval tegen te gaan, kunnen scholen een beroep doen op een NAFT. Een NAFT is 
een maatgericht traject voor jongeren bij wie schooluitval dreigt. Een traject is zo kort als 
mogelijk en zo lang als nodig. Het is ook mogelijk om een NAFT-traject voor een 
leerlingengroep op te starten. De NAFT-aanbieders worden erkend en gesubsidieerd door 
Opgroeien. 
1. Hoeveel NAFT-trajecten waren er beschikbaar in schooljaar 2021-2022 en 2022-2023 
(indien mogelijk opgesplitst per provincie)? 
2. Graag het aantal gevolgde NAFT-trajecten per onderwijsvorm, gewoon en 
buitengewoon onderwijs in schooljaar 2021-2022 en schooljaar 2022-2023. 
3. Acht de minister het aantal beschikbare NAFT-trajecten voldoende om het stijgend 
aantal voortijdige schoolverlaters terug te dringen? 
4. Kunnen alle leerlingen voor wie een NAFT-traject is aangewezen, er een volgen, of is 
er sprake van een wachtlijst? En zo ja, hoe groot is de wachtlijst? 
5. Hoelang duurt het gemiddeld tussen de beslissing om een NAFT-traject te volgen en 
de effectieve opstart van het traject? 
6. Hoe evalueert de minister de NAFT-trajecten? Zijn er bijkomende initiatieven vanuit 
Welzijn (in samenwerking met Onderwijs) die schooluitval kunnen tegengaan? 
7. Wordt de minister als minister van Welzijn betrokken bij het actieplan tegen 
schooluitval dat de minister van Onderwijs momenteel ontwikkelt?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 136 van 4 december 2023
van HANNELORE GOEMAN
1. Binnen Opgroeien worden de NAFT-trajecten erkend en gesubsidieerd per kalenderjaar 
en niet per schooljaar. Sinds 2020 zijn er elk kalenderjaar 4000 trajecten beschikbaar 
met volgende verdeling:
- Vlaams Brabant/Brussel: 610
- Limburg: 466
- Antwerpen: 1208
- Oost-Vlaanderen: 961
- West-Vlaanderen: 755
2. Onderstaande tabellen bevatten de gegevens op basis de opgestarte trajecten in een 
kalenderjaar en niet van op basis van schooljaren. Er kunnen NAFT-trajecten zijn met 
individuele leerlingen (eerste tabel) en met klassen of klasgroepen (tweede tabel). De 
tabel met de individuele trajecten bevat een aantal registratiefouten, er kunnen enkel 
leerlingen uit het secundair onderwijs worden aangemeld voor een NAFT-traject.
 Opleidingsniveau bij start 
traject2021 2022
Geen 6 0,2% 0 0%
ASO 525 15,9% 504 14,7%
TSO 411 12,4% 479 14,0%
BSO 1187 35,9% 1428 41,7%
Kunstonderwijs 17 0,5% 55 1,6%
BUSO 428 13,0% 481 14,0%
Deeltijds onderwijs 581 17,6% 302 8,8%
Leertijd 5 0,2% 4 0,1%
Onthaalklas anderstaligen 47 1,4% 82 2,4%
Tweedekansonderwijs of 
volwassenenonderwijs1 0,0% 3 0,1%
(voorbereiding) Middenjury 0 0% 4 0,1%
Hoger onderwijs 0 0% 1 0,0%
Buitengewoon kleuteronderwijs 1 0,0% 8 0,2%
Lager onderwijs 6 0,2% 6 0,2%
BLO 6 0,2% 7 0,2%
Niet bevraagd 68 2,1% 47 1,4%
niet opgegeven 1 0,0% 6 0,2%
Opgestarte individuele trajecten
geen beginregistratie 14 0,4% 8 0,2%
TOTAAL 3304 100% 3425 100%
Onderwijsvorm 
bij start traject2021 2022
O
p
g
e
s
t
a
r
t
e 
k
l
a
s
t
r
a
j
e
c
t
e
nASO 88 15,7% 108 20,8%
TSO 88 15,7% 80 15,4%
BSO 291 52,0% 247 47,5%
Kunstonderwijs 1 0,2% 7 1,3%
Deeltijds onderwijs 13 2,3% 6 1,2%
BUSO 75 13,4% 62 11,9%
Onthaalklas 
anderstaligen4 0,7% 10 1,9%
TOTAAL 560 100% 520 100%
3. Vooreerst moet gezegd worden dat NAFT niet in elke situatie voortijdige schooluitval 
kan vermijden. Sommige jongeren hebben omwille van hun problematiek nood aan 
meer intensieve hulpverlening en NAFT zal, waar mogelijk, de toeleiding hiernaar mee 
ondersteunen.
Daarnaast is het niet evident om het evenwicht tussen vraag en aanbod van NAFT-
trajecten accuraat in beeld te brengen. Als een CLB bijvoorbeeld weet dat een NAFT-
aanbieder niet onmiddellijk mogelijkheid heeft om een traject te starten, zal het in 
sommige gevallen ook geen aanmelding doen. Tevens zijn er in de loop van een 
schooljaar luwere periodes en piekmomenten van aanmeldingen. Op deze 
piekmomenten wordt er regelmatig een aanbodtekort gesignaleerd. Maar het is 
moeilijk in kaart te brengen over welke aantallen dit precies gaat.
4. Zoals hierboven vermeld zijn er piekmomenten waarop aanmeldingen niet onmiddellijk 
kunnen opgenomen worden. Vaak is er dan wel een snelle interventie nodig: er wordt 
dan gekeken naar de mogelijkheden bij andere NAFT-aanbieders in de regio, er wordt 
gezocht naar alternatieve mogelijkheden, eventueel om te overbruggen tot een NAFT-
traject kan starten. Voornoemde elementen bemoeilijken de definiëring van 
‘wachtenden’ en we beschikken niet over exacte gegevens over het aantal 
wachtenden. Het is vaak ook zaak om veel sterker preventief te werken, tijdig signalen 
op te pikken en te ondersteunen op het moment dat er zich nog geen crisis voordoet.
5. In onderstaande tabel worden percentages weergegeven van de wachttijd tussen 
aanmelding en opstart van een NAFT-traject. De aanmelding kan bijvoorbeeld 
telefonisch gebeuren of via een aanmeldingsformulier, het traject start op op het 
moment van de rondetafel waarop alle betrokkenen (leerling, ouders, CLB, eventueel 
leerlingbegeleider of leerkracht, NAFT-aanbieder, andere relevante betrokkenen) 
aanwezig zijn. Het plannen van deze rondetafel vraagt enige tijd om een voor iedereen 
geschikt moment te vinden. Soms kruipt er ook enige tijd in het motiveren van de 
leerling tot deelname aan een NAFT-traject en een eerste rondetafel. We zien wel dat 
de grote meerderheid van de trajecten binnen de maand kan worden opgestart.
0-14 
dagen15-28 
dagen29-60 
dagen61-
120 
dagen121-
180 
dagen181-
365 
dagen366-
730 
dagen> 730 
dagenTotaal
Individuele 
trajecten47,5% 19,8% 20,3% 9,6% 1,4% 0,8% 0,5% 0,0% 100%
Klas 32,2% 17,7% 23,7% 20,3% 4,4% 1,6% 0,0% 0,2% 100%
TOTAAL 45,5% 19,6% 20,7% 11,0% 1,8% 0,9% 0,4% 0,1% 100%
6. Het NAFT-aanbod heeft ondertussen zijn plaats duidelijk verworven op het snijpunt 
van Onderwijs en Welzijn. Het is een erg flexibel aanbod dat niet alleen inzet op de 
leerling waarvoor schooluitval dreigt maar ook de school, leerkrachten en -teams 
meeneemt om leerlingen waarmee het moeilijker loopt mee aan boord te houden. Het 
crisis- en investeringsplan jeugdhulp voorziet voor volgende 2 jaar ook bijkomende 
middelen om de samenwerking tussen NAFT, 1G1P en onderwijspartners te 
versterken, de lokale noden in kaart te brengen en hierop in te zetten. Er zijn daarnaast 
verschillende lokale initiatieven tussen scholen, CLB’s en welzijnspartners om vanuit 
de ervaarde noden samen op zoek te gaan naar antwoorden. 
7. Vanuit Opgroeien en vanuit de coördinatoren lerende netwerken jeugdhulp-onderwijs 
in nauwe samenwerking met de coördinatoren Samen Tegen Schooluitval, werden de 
voorbije jaren al op verschillende momenten bijdragen aangeleverd voor het actieplan 
Samen Tegen Schooluitval. We hopen ten zeerste dat dit een verhaal in co-creatie kan 
worden. We reiken alleszins de hand om hier samen werk van te maken en kijken uit 
naar wanneer er een plan ter bespreking zal voorgelegd worden.
