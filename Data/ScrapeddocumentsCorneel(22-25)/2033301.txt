title: Website huisdierinfo.be - Evaluatie
thema: Dierenwelzijn
pdf link: https://docs.vlaamsparlement.be/pfile?id=2033301
thema link: https://www.vlaamsparlement.be/parlementaire-documenten/schriftelijke-vragen/1793064
SCHRIFTELIJKE VRAAG
nr. 232
van ALLESSIA CLAES
datum: 10 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Website huisdierinfo.be  -  Evaluatie
Tijdens de vorige legislatuur lanceerde de minister verscheidene websites met als doel het 
bewustzijn rond dierenwelzijn te verhogen en adopties van dieren uit asielen te faciliteren. 
Via huisdierinfo.be bezorgde hij aan particulieren en handelaars alle geldende regelgeving, 
richtlijnen en tips over de verzorging van een groot aantal toegelaten huisdiersoorten.
1. Hoeveel bezoekers werden er in 2023 geregistreerd op huisdierinfo.be? Graag een 
overzicht, met opdeling van unieke bezoekers en het totaalaantal onlineaanmeldingen.
2. Hoe evalueert de minister de performantie van die websites? Is hij van oordeel dat de 
vooropgestelde doelen bereikt zijn of worden, of voorziet hij in eventuele bijsturingen 
of bijkomende initiatieven ter versterking van die platformen?
3. Welke nieuwe huisdierwijzers werden in 2023 toegevoegd? Zullen er nog nieuwe 
huisdierwijzers worden toegevoegd?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 232 van 10 januari 2024
van ALLESSIA CLAES 
1. In 2023 waren er 582.350 bezoekers. Om de website laagdrempelig te houden, 
moeten bezoekers zich niet aanmelden, dus meer uitgesplitste cijfers zijn niet 
voorhanden. 
2. Sinds de lancering van Huisdierinfo zijn de bezoekersaantallen stap voor stap 
toegenomen. In 2023 is het aantal bezoekers wel tijdelijk gedaald toen de website 
herwerkt werd. 
3. De website wordt continu ge√ºpdatet en aangevuld maar dit is niet altijd met nieuwe 
huisdierwijzers. 
