title: Regionale steunkaart en ontwrichte zones - Strategische transformatiesteun en korting op bedrijfsvoorheffing
thema: Economie
pdf link: https://docs.vlaamsparlement.be/pfile?id=2060332
thema link: https://www.vlaamsparlement.be/parlementaire-documenten/schriftelijke-vragen/1817957
SCHRIFTELIJKE VRAAG
nr. 362
van ROBRECHT BOTHUYNE
datum: 3 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Regionale steunkaart en ontwrichte zones  -  Strategische transformatiesteun en korting 
op bedrijfsvoorheffing
Europa laat enkel investeringssteun toe voor grote ondernemingen als het bedrijf gelegen 
is in een gemeente met economische achterstand. Die extra steun moet de economische 
ontwikkeling boosten. Voor Vlaanderen betekent het concreet dat de steunmaatregelen 
‘strategische transformatiesteun’ en ‘steunzone’ opnieuw aangevraagd kunnen worden 
door grote ondernemingen als ze ingezet worden in de gemeenten van de regionale 
steunkaart. 
De vorige Belgische steunkaart 2014-2020 werd, wegens de coronacrisis, met een jaar 
verlengd en liep eind 2021 af. Een nieuwe trad in 2022 in werking tot 2027. Daarop staan 
25 gemeenten, verspreid over de provincies West- en Oost-Vlaanderen en Limburg.
Nauw daaraan verbonden, zijn de ontwrichte zones. Ontwrichte zones zijn afgebakende 
regio’s die in de afgelopen periode ernstig getroffen werden door sluitingen en/of 
collectieve ontslagen. Bedrijven binnen die zones ontvangen een korting van 25% op de 
bedrijfsvoorheffing bij investeringen met nieuwe aanwervingen. De bedrijfsvoorheffing is 
een federale materie, maar het is de Vlaamse minister van Economie en Werk die de 
ontwrichte zones moet aanmelden bij de Federale Regering. Die korting is enkel mogelijk 
voor grote bedrijven als ze zich bevinden binnen de ontwrichte zone én in een gemeente 
op de regionale steunkaart. Beide steunmaatregelen zijn dus nauw verbonden aan elkaar.
1. Hoeveel euro/budget aan strategische transformatiesteun werd er gegeven aan grote 
ondernemingen gelegen in de 25 gemeenten van de regionale steunkaart 2022-2027? 
Graag totaalbudget per jaar en opdeling naar:
a) gemeente;
b) sector waar de onderneming actief is; 
c) specifieke projecten;
d) middelen per project. 
2. Hoeveel euro/budget aan strategische transformatiesteun werd er gegeven aan grote 
ondernemingen gelegen in de gemeenten van de regionale steunkaart 2014-2021? 
Graag totaalbudget per jaar en opdeling naar:
a) gemeente;
b) sector waar de onderneming actief is; 
c) specifieke projecten;
d) middelen per project. 
3. Hoeveel bedroeg de korting op de bedrijfsvoorheffing via het kanaal van de ontwrichte 
zones toegekend aan grote ondernemingen gelegen in de betrokken gemeenten die 
ook op de regionale steunkaart van 2022-2027 staan? Graag totaal kortingsbudget per 
jaar en opdeling naar:
a) gemeente;
b) sector waar de onderneming actief is;
c) specifieke projecten;
d) middelen per project. 
4. Hoeveel bedroeg de korting op de bedrijfsvoorheffing via het kanaal van de ontwrichte 
zones toegekend aan grote ondernemingen gelegen in de betrokken gemeenten die 
ook op de regionale steunkaart van 2014-2021 staan? Graag totaal kortingsbudget per 
jaar en opdeling naar:
a) gemeente;
b) sector waar de onderneming actief is; 
c) specifieke projecten;
d) middelen per project. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 362 van 3 april 2024
van ROBRECHT BOTHUYNE
1-2.Bijlage 1 bevat een overzicht van de toegekende strategische transformatie voor de 
periodes 2014-2021 en 2022-2027 opgedeeld per gemeente en project. 
3-4.Zoals u weet wordt de maatregel vrijstelling doorstorting van bedrijfsvoorheffing in 
steunzones beheerd door de Federale overheidsdienst Financiën. Voor een antwoord 
op deze vragen wil ik u dan ook graag doorverwijzen naar Federaal minister van 
Financiën Vincent Van Peteghem. 
BIJLAGE
Overzicht
