title: Moskeeën - Financiering 2022
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2029302
thema link: https://www.vlaamsparlement.be/parlementaire-documenten/schriftelijke-vragen/1791591
SCHRIFTELIJKE VRAAG
nr. 82
van CHRIS JANSSENS
datum: 22 december 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Moskeeën  -  Financiering 2022
Het decreet van 7 mei 2004 en de bijbehorende uitvoeringsbesluiten maakten voor het 
eerst de financiering van lokale islamitische gemeenschappen (moskeeën) mogelijk via de 
bijpassing van hun werkingstekorten door de provincies. Inmiddels is op 16 november 
2021 het nieuwe decreet over de erkenning van lokale geloofsgemeenschappen in werking 
getreden. 
Graag had ik de meest actuele beschikbare cijfers verkregen over de financiering van 
moskeeën. 
1. Kan de minister het volledige overzicht meedelen van welke provincies in 2021 en 
2022 (graag uitsplitsen) tekorten bijpasten in de werking van welke moskeeën en voor 
welke bedragen? Graag de bedragen die werden toegekend voor de exploitatie en 
investeringen. 
2. Kan de minister meedelen welke van die moskeeën op dit moment (nog steeds) 
behoren tot een vanuit het buitenland aangestuurd moskeenetwerk (Diyanet, Milli 
Görüs/BIF enzovoort) en in welke mate de betrokken moskeegebouwen eigendom zijn 
van dat netwerk? 
3. Kan de minister voor elk van de erkende moskeeën die in 2021 en 2022 geen 
provinciale bijpassing ontvingen, meedelen waarom de tekorten van die moskeeën dat 
jaar niet werden bijgepast, hoewel de wetgeving dat mogelijk maakt? 
4. Heeft het nieuwe decreet gevolgen of een impact gehad op de uitbetaling van subsidies 
in het jaar 2022? 
5. Hoe evalueert de minister die gegevens?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 82 van 22 december 2023
van CHRIS JANSSENS
1. In bijlage 1 vindt u een overzicht van de toelagen die in 2021 en 2022 door de 
verschillende provincies uitbetaald werden aan de islamitische besturen van de 
eredienst (afgerond tot op de gehele euro). Deze zijn gebaseerd op de jaarrekeningen 
van de betrokken eredienstbesturen. Er wordt daarbij geen onderscheid gemaakt tussen 
de exploitatie- en de investeringstoelagen. 
2. In de periode juni 2022 – maart 2023 voerde de Informatie- en screeningsdienst lokale 
geloofsgemeenschappen (ISD) conform het besluit van de Vlaamse Regering van 28 
januari 20221 een onderzoek bij de 12 islamitische besturen van de eredienst die tot de 
Diyanet koepel behoren naar aanleiding van zwaarwichtige aanwijzingen van 
tekortkomingen op het verbod op buitenlandse financiering of ondersteuning die afbreuk 
doet aan hun onafhankelijkheid (artikel 17, §1, eerste zin van het Erkenningsdecreet 
Lokale Geloofsgemeenschappen van 22 oktober 20212). Hierbij werd ook specifiek de 
eigendomsstructuur van deze besturen van de eredienst onderzocht. 
Uit dit onderzoek, dat door de ISD op 2 mei 2023 uitvoerig werd toegelicht in de besloten 
zitting van de commissie Binnenlands Bestuur,  stelde de ISD vast dat bij:
- 11 besturen van de eredienst het eredienstgebouw in eigendom is van de 
rechtspersoon “Association Internationale Diyanet de Belgique” met als 
ondernemingsnummer 0423.006.508 en dewelke de rechtsvorm heeft van een 
internationale vereniging zonder winstoogmerk (kortweg: ivzw Diyanet van België). 
Deze vereniging werd in 1982 opgericht onder de naam “Turkse Religieuze 
Islamitische Stichting in België”. 
- 1 bestuur van de eredienst het eredienstgebouw in eigendom is van de 
moskeevereniging van de lokale geloofsgemeenschap verbonden aan het bestuur 
van de eredienst.  
Voor wat betreft de andere islamitische besturen van de eredienst zijn er bij de ISD 
geen zwaarwichtige aanwijzingen van tekortkomingen gemeld geweest die ertoe nopen 
een onderzoek te voeren naar o.a. de eigendomsstructuur conform het voornoemde 
besluit van de Vlaamse regering van 28 januari 2022. 
In bijlage 1 wordt ook per bestuur van de eredienst de islamitische strekking vermeld 
waartoe ze behoort.
1 Conform de procedure zoals vastgelegd in het Besluit van de Vlaamse Regering van 28 januari 2022 
tot bepaling van de procedure voor de beoordeling door de Informatie- en screeningsdienst lokale 
geloofsgemeenschappen van de ontvankelijkheid van de zwaarwichtige aanwijzingen van een 
tekortkoming door een bestuur van de eredienst ter uitvoering van artikel 19, zesde lid van het 
Erkenningsdecreet Lokale Geloofsgemeenschappen van 22 oktober 2021 en tot bepaling van de 
procedure voor de kennisgeving aan het representatief orgaan vermeld in artikel 19, derde lid van 
het Erkenningsdecreet Lokale Geloofsgemeenschappen van 22 oktober 2021, BS. 29 maart 2022.
2 Deze bepaling werd door het Grondwettelijk Hof vernietigd bij arrest nr. 113/2023 van 20 juli 2023. 
3. Drie islamitische besturen van de eredienst ontvingen vanwege de financierende 
overheid geen betoelaging in 2021 en/of 2022:
Eredienstbestuur 2021 2022
Antwerp Islamic Association 
(Antwerpen)
De erkenning werd opgeheven 
bij MB van 8 juni 20213.0 €
Reden: een toelage ten 
belope van 18.469,70 € 
werd aangevraagd maar 
door de provincie 
Antwerpen 
onontvankelijk verklaard 
omdat het budget 2021 
niet rechtsgeldig was 
vastgelegd door het 
eredienstbestuur en 
eveneens het verslag 
maatschappelijke 
betrokkenheid ontbrak. Niet van toepassing 
wegens opheffing van de 
erkenning op 8 juni 
2021.
De Koepel (Antwerpen)
De erkenning werd opgeheven 
bij MB van 19 oktober 20214.0 €
Reden: geen toelage 
aangevraagd.Niet van toepassing 
wegens opheffing van 
de erkenning op 19 
oktober 2021.
Jamia Islamia (Oostende)
De erkenning werd opgeheven 
bij MB van 22 april 2022.50 €
Reden: geen toelage 
aangevraagd.0 €
Reden: geen toelage 
aangevraagd.
4. Op heden zijn er zes lokale geloofsgemeenschappen op 7 juni 2023 erkend op grond 
van het nieuwe Erkenningsdecreet Lokale Geloofsgemeenschappen. Dit houdt in dat het 
Agentschap Binnenlands Bestuur (ABB) op dit moment geen zicht heeft op het gegeven 
of de betrokken besturen van de eredienst na hun erkenning effectief bij de bevoegde 
financierde overheid een aanvraag tot financiering hebben ingediend. Dit zal pas blijken 
in de loop van 2024 wanneer ABB in voorkomend geval de jaarrekeningen van de 
besturen van de eredienst heeft ontvangen. 
5. Deze gegevens zijn een vertaling van de geldende regelgeving.
BIJLAGE
Tabel met overzicht van de provinciale toelagen 2021-2022 en de strekking waartoe de 
islamitische besturen van de eredienst behoren
3 Ministerieel besluit van 8 juni 2021 houdende de opheffing van de erkenning van de lokale 
Islamitische geloofsgemeenschap “Antwerpen Islamic Association”, BS. 28 juni 2021.
4 Ministerieel besluit van 19 oktober 2021 houdende de opheffing van de erkenning van de lokale 
Islamitische geloofsgemeenschap “De Koepel”, BS. 5 november 2021.
5 Ministerieel besluit van 22 april 2022 houdende de opheffing van de erkenning van de lokale 
Islamitische geloofsgemeenschap “Jamia Islamia”, BS. 17 juni 2022.
