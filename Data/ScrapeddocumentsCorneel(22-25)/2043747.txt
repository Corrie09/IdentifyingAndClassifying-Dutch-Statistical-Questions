title: VDAB - Invulling vacatures
thema: Werk
pdf link: https://docs.vlaamsparlement.be/pfile?id=2043747
thema link: https://www.vlaamsparlement.be/parlementaire-documenten/schriftelijke-vragen/1803074
SCHRIFTELIJKE VRAAG
nr. 245
van AXEL RONSE
datum: 8 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Invulling vacatures
VDAB ondersteunt en sensibiliseert werkzoekenden om te solliciteren met het oog op werk. 
Zo zorgt VDAB voor de invulling van vacatures.
1. Hoeveel vacatures werden in 2020, 2021, 2022 en 2023 ingevuld na bemiddeling door 
VDAB? Graag een overzicht per jaar en per provincie.
2. Hoeveel vacatures werden manueel en automatisch doorgestuurd naar de klanten van 
VDAB (werkzoekenden, werknemers en studenten)? Graag de cijfers voor 2020, 2021, 
2022 en 2023, met een onderscheid per type klant en per provincie.
3. Hoelang blijft een vacature gemiddeld op de VDAB-website staan? Graag de cijfers 
voor 2020, 2021, 2022 en 2023 en per provincie.
4. Wat is de maximumduurtijd dat een vacature op de VDAB-website kan blijven staan? 
Wanneer worden vacatures weggehaald door VDAB?
5. Hoeveel werkgevers hebben een vacature opnieuw ingetrokken? Graag de cijfers voor 
2020, 2021, 2022 en 2023 en per provincie. Wat zijn de meest voorkomende redenen 
waarom een vacature door de werkgever wordt ingetrokken?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 245 van 8 februari 2024
van AXEL RONSE
1. Onderstaande tabel toont het aantal vervulde vacatures (Normaal Economisch Circuit 
zonder Uitzendopdrachten rechtstreeks aan VDAB gemeld) in gedeeld beheer tussen 
VDAB en werkgever, naar provincie van de vestiging van het bedrijf. De vacatures in 
gedeeld beheer zijn vacatures waarvoor de werkgever hulp heeft gevraagd aan VDAB 
om geschikte kandidaten te vinden. 
2020 2021 2022 2023
Antwerpen 13.952 16.204 17.465 12.727
Vlaams-Brabant 9.645 8.015 7.817 5.752
West-Vlaanderen 11.825 12.344 12.097 9.081
Oost-Vlaanderen 12.881 13.383 13.662 9.158
Limburg 8.827 9.229 10.226 6.863
Brussels HG 1.448 1.755 2.409 960
Buiten Vlaanderen en Brussels 
HG258 392 322 162
Totaal 58.836 61.322 63.998 44.703
2. In bijlage 1 en bijlage 2 vind je de overzichten terug van:
●het aantal sollicitatieopdrachten,
●het aantal automatische matchings: het aantal keer dat een vacature doorgestuurd 
werd naar een burger via automatische matching,
●het aantal jobsuggesties van werkgever en VDAB: het aantal vacatures die de 
burger ontving via de knop ‘stuur vacature’ door werkgever of door VDAB,
●het aantal bewaarde zoekopdrachten:  het aantal vacatures dat de burger ontving 
via de bewaarde zoekopdracht. 
Opmerking: VDAB beschikt niet over cijfergegevens over de jobsuggesties van januari 
2020 tot en met maart 2021.
In bijlage 1 vind je het overzicht per werksituatie en in bijlage 2 het overzicht per 
provincie.
3. Onderstaande tabel toont de medianen van de looptijden van de afgehandelde 
(=vervulde + geannuleerde) vacatures (Normaal Economisch Circuit zonder 
Uitzendopdrachten rechtstreeks aan VDAB gemeld) in gedeeld beheer tussen VDAB en 
werkgever, naar provincie vestiging bedrijf.
2020 2021 2022 2023
Antwerpen 54 43 56 57
Vlaams-Brabant 55 59 63 74
West-Vlaanderen 59 53 70 83
Oost-Vlaanderen 49 50 62 63
Limburg 51 49 67 58
Brussels HG 57 72 95 121,5
Buiten Vlaanderen en Brussels 
HG115,5 89 92,5 187
Totaal 54 50 63 65
4. Er is geen limiet ingesteld voor de periode dat een vacature gepubliceerd mag worden 
op vdab.be. We vragen wel om onze kwaliteitsrichtlijnen te volgen bij de publicatie 
van een vacature, zoals bijvoorbeeld ‘Sluit je vacature af als ze ingevuld is’. 
Werkgevers waarvan de vacature 60 dagen ongewijzigd gepubliceerd is, vragen we 
via mail of de vacature nog steeds gepubliceerd moet blijven:
●Doet de werkgever geen update aan zijn vacature, dan halen we na 7 dagen de 
vacature uit publicatie. We sturen 6 weken later een nieuwe mail met de herinnering 
dat de vacature momenteel niet gepubliceerd is op de website. Als de vacature nog 
steeds ongewijzigd blijft, dan sluiten we de vacature af. 
●Doet de werkgever wel een wijziging aan zijn vacature dan blijft de vacature 
gepubliceerd. 
5. Onderstaande tabel toont het aantal geannuleerde vacatures (Normaal Economisch 
Circuit zonder Uitzendopdrachten rechtstreeks aan VDAB gemeld) in gedeeld beheer 
tussen VDAB en werkgever, naar provincie vestiging bedrijf. We hebben geen 
realistische cijfers over het aantal geannuleerde vacatures in zelfbeheer.  
2020 2021 2022 2023
Antwerpen 6.819 10.899 15.070 13.383
Vlaams-Brabant 3.466 5.014 5.878 4.489
West-Vlaanderen 5.838 7.085 9.040 8.191
Oost-Vlaanderen 6.506 9.333 10.898 9.663
Limburg 4.182 5.747 7.282 5.864
Brussels HG 1.257 2.228 1.431 914
Buiten Vlaanderen en Brussels 
HG211 292 210 171
Totaal 28.279 40.598 49.809 42.675
Werkgevers moeten bij het annuleren van hun vacatures geen reden opgeven. VDAB 
heeft dus geen informatie over de meest voorkomende redenen waarom een vacature 
wordt ingetrokken.
 
BIJLAGEN
1. Overzicht per werksituatie
2. Overzicht per provincie
