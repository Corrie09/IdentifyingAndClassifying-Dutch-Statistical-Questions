title: Kinderopvang - Taalsituatie gezinnen
thema: Welzijn en Gezin
pdf link: https://docs.vlaamsparlement.be/pfile?id=2062863
thema link: https://www.vlaamsparlement.be/parlementaire-documenten/schriftelijke-vragen/1819279
SCHRIFTELIJKE VRAAG
nr. 338
van ILSE MALFROOT
datum: 16 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  –  Taalsituatie gezinnen
Opgroeien (Kind en Gezin) registreert al heel lang de taal die de moeder spreekt met de 
boreling. Vanaf 2022 werd de registratie over de taalsituatie in het gezin verder verfijnd 
door - in die gezinnen waar een tweede ouder aanwezig is - ook de taal van de tweede 
ouder te registreren. Die nieuwe registratie maakt het mogelijk om een vollediger beeld te 
schetsen van de talige diversiteit in Vlaanderen. Zo kan Opgroeien nu - naast de taal tussen 
moeder en kind - ook afleiden in hoeveel gezinnen minstens een van de ouders Nederlands 
of een van de landstalen spreekt met het kind.
Daarnaast kan Opgroeien afleiden in hoeveel procent van de tweeoudergezinnen beide 
ouders dezelfde of een verschillende taal spreken met het kind. Op de website van 
Opgroeien is vermeld dat bij 30,7% van de kinderen geboren in het Vlaamse Gewest in 
2022 de taal tussen moeder en kind niet het Nederlands is. Frans is de meest gebruikte 
andere taal met 6,6%. Arabisch (4,4%) en Turks (2,2%) komen respectievelijk op de 
tweede en derde plaats. 
Op de website van Opgroeien is weinig te vinden over het aantal anderstalige kinderen dat 
gebruikmaakt van Vlaamse kinderopvang.
1. Hoeveel procent van de borelingen die werden geboren in het Vlaamse Gewest maakt 
al gebruik van kinderopvang? Graag de procentuele overzichten per type opvang in 
Excel, per provincie, per gemeente, per dagprijs (inkomenstarief of vrije prijs) en per 
hoogte van de tariefklasse van 2019 tot nu. Hoeveel procent van die kinderen krijgt 
korting op het dagtarief?
2. Hoeveel procent van de borelingen die werden geboren in het Vlaamse Gewest, en van 
wie de thuistaal niet het Nederlands is, maakt al gebruik van de kinderopvang? Graag 
de procentuele overzichten in Excel per type opvang, per provincie, per gemeente, per 
dagprijs (inkomenstarief of vrije prijs) per hoogte van de tariefklasse van 2019 tot nu. 
Hoeveel procent van die kinderen krijgt korting op het dagtarief?
3. Hoeveel procent van de borelingen die werden geboren in het Vlaamse Gewest, en van 
wie de nationaliteit van de moeder niet-Belgisch is, maakt gebruik van de 
kinderopvang? Graag de procentuele overzichten in Excel per type opvang, per 
provincie, per gemeente en per hoogte van de tariefklasse (die wordt betaald als er 
sprake is van inkomenstarief) van 2019 tot nu. Graag ook een opsplitsing volgens 
geboortenationaliteit van de moeder evenals het onderscheid Belg met Belgische 
achtergrond/Belg met buitenlandse achtergrond/niet-Belg. Hoeveel procent van die 
kinderen in de opvang krijgt korting op het dagtarief? Hoeveel procent van die kinderen 
maakt gebruik van de opvang, ten opzichte van het totaalaantal borelingen?
4. Hoe evalueert de minister die cijfers? Tonen die cijfers ook aan dat de 
kinderopvangplaatsen worden ingenomen door kinderen die de Nederlandse taal niet 
machtig zijn?
5. Hoe evalueert de minister de cijfers rond gebruik van de opvang en nationaliteit van 
de moeder?
6. Hoe evalueert de minister de cijfers rond gebruik van de opvang, tewerkstelling en 
nationaliteit?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 338 van 16 april 2024
van ILSE MALFROOT
1. Gegevens over het gebruik van de kinderopvang per regio, per vergunningstype, 
per kansengroep, zijn hier te vinden:
- Gebruik als momentopname tijdens de maand september: 
https://www.opgroeien.be/kennis/cijfers-en-onderzoek/kinderopvang-babys-
en-peuters/cijfers-op-maat#toc-gebruik-van-formele-opvang-in-september
- Gebruik van de opvang door kinderen jonger dan 3 jaar die minstens 1 dag 
naar de opvang gingen (gebruik tijdens de eerste 3 levensjaren): 
https://www.opgroeien.be/kennis/cijfers-en-onderzoek/kinderopvang-babys-
en-peuters/cijfers-op-maat#toc-gebruik-van-formele-opvang-als-terugblik-in-
eerste-levensjaren
Het tarief is enkel gekend voor inkomensgerelateerde opvang. Een overzicht van dit 
tarief, aantal kortingen op dit tarief en spreiding van het tarief en het tarief per 
kansengroep is hier te vinden: https://www.opgroeien.be/kennis/cijfers-en-
onderzoek/kinderopvang-babys-en-peuters/cijfers-op-maat#toc-tariefgegevens-over-
kinderen-in-opvang-met-inkomenstarief 
Gegevens over 2023 worden in de loop van kwartaal twee 2024 aangevuld.
2. Opgroeien heeft (nog) geen analyse beschikbaar over de link tussen het aantal 
kinderen in de kinderopvang en de thuistaal.
3. Gegevens over het gebruik van kinderopvang naar geboortenationaliteit van de 
moeder per regio, per type opvang is hier te vinden (opvang tijdens eerste drie 
levensjaren kinderen): https://www.opgroeien.be/kennis/cijfers-en-
onderzoek/kinderopvang-babys-en-peuters/cijfers-op-maat#toc-gebruik-van-formele-opvang-
als-terugblik-in-eerste-levensjaren
Gegevens over 2023 worden in de loop van kwartaal twee 2024 aangevuld.
4,5,6. Uit cijfers van het agentschap Opgroeien  blijkt dat kinderen van een moeder met 
geboortenationaliteit ‘Belg’ in verhouding veel meer gebruik maken van de 
kinderopvang dan niet-Belgen: https://www.opgroeien.be/kennis/cijfers-en-
onderzoek/kinderopvang-babys-en-peuters#toc-gebruik-van-de-opvang
Als de arbeidssituatie van ouders als ‘voldoende’ werd gequoteerd, dan maakten 
kinderen tijdens hun eerste drie levensjaren veel meer gebruik van de opvang dan 
wanneer dit ‘onvoldoende’ bleek (gebruik opvang respectievelijk 69,9% tegenover 
39,8%).
