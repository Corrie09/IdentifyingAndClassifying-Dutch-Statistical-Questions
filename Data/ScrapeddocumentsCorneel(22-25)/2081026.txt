title: Aankoop nieuwbouw - Impact van verlaging registratierechten
thema: Financiën
Wonen
pdf link: https://docs.vlaamsparlement.be/pfile?id=2081026
thema link: https://www.vlaamsparlement.be/parlementaire-documenten/schriftelijke-vragen/1836460
SCHRIFTELIJKE VRAAG
nr. 33
van KATRIEN PARTYKA
datum: 29 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Aankoop nieuwbouw  -  Impact van verlaging registratierechten
In het Vlaamse regeerakkoord 2024-2029 staat duidelijk vermeld dat de registratierechten 
vanaf 1 januari 2025 zullen worden verlaagd van 3 naar 2% en dat voor de aankoop van 
de enige en eigen woning.
Voor de aankoop van een nieuwbouw gelden er echter andere tarieven voor de 
registratierechten en is er btw verschuldigd. Zo zijn er 12% registratierechten verschuldigd 
op de aankoop van de grond en 21% btw voor de eigenlijke nieuwbouw. Daardoor is 
nieuwbouw fiscaal duurder.
Dit is een van de redenen waarom er minder mensen een nieuwbouwwoning kopen. 
Volgens de Beroepsvereniging van de Vastgoedsector worden er vandaag 15 tot 25% 
minder nieuwbouwwoningen verkocht tegenover vorig jaar.
Beleidsmaatregelen van zowel het federale als het Vlaamse niveau omtrent de btw en de 
registratierechten hebben dus een invloed op de evolutie van de woningmarkt.
1. Wat is de verwachte impact op de woningmarkt van het verlagen van de 
registratierechten van 3% naar 2% voor de aankoop van de enige en eigen woning? 
2. Is de minister van plan om de registratierechten op de bouwgrond voor nieuwbouw te 
evalueren en indien gewenst/nodig aan te passen? Welke initiatieven zal de minister 
nemen?
3. Is de minister van plan om in overleg te treden met de federale overheid m.b.t. de 
btw-regeling voor de nieuwbouw, ze te evalueren en indien nodig/gewenst te laten 
aanpassen? Welke initiatieven zal de minister nemen?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 33 van 29 oktober 2024
van KATRIEN PARTYKA
Dank voor uw vraag, maar de registratierechten vallen niet onder mijn bevoegdheid. Ik 
moet u dan ook doorverwijzen naar mijn collega-minister de heer Ben Weyts, bevoegd 
voor Begroting en Financiën.
