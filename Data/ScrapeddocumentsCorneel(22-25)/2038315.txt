title: Lokale besturen - Protocol uitwisseling persoonsgegevens met Agentschap Integratie en Inburgering (AgII)
thema: Integratie en Inburgering
pdf link: https://docs.vlaamsparlement.be/pfile?id=2038315
thema link: https://www.vlaamsparlement.be/parlementaire-documenten/schriftelijke-vragen/1798959
SCHRIFTELIJKE VRAAG
nr. 122
van MAAIKE DE VREESE
datum: 26 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale besturen  -  Protocol uitwisseling persoonsgegevens met Agentschap Integratie en 
Inburgering (AgII)
Lokale besturen kunnen, in het kader van een lokaal integratiebeleid, persoonsgegevens 
van inburgeraars opvragen bij AgII op basis van artikel 20 van het decreet betreffende het 
Vlaamse integratie- en inburgeringsbeleid. Lokale besturen kunnen een protocol sluiten 
voor de elektronische mededeling van persoonsgegevens met het agentschap. Enkel met 
een gevalideerd protocol kan men vervolgens de gegevens van inburgeraars verkrijgen. 
Dat kan een meerwaarde betekenen voor het uitstippelen van op maat gesneden 
maatregelen om de integratie van die personen in de lokale gemeenschap te versterken. 
Als antwoord op mijn schriftelijke vraag nr. 177 van 3 februari 2023 gaf de minister aan 
dat toen 16 gemeenten een protocol hadden gesloten.
1. Hoeveel gemeenten hebben al een protocol gesloten met AgII? Kan de minister een 
overzicht geven van die gemeenten?
2. Welke stappen zal de minister zetten om met meer gemeenten een protocol te sluiten?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 122 van 26 januari 2024
van MAAIKE DE VREESE
1. Sinds mei 2021 hebben 25 lokale besturen een protocol ondertekend: Aartselaar, 
Affligem, Beersel, Bilzen, Diest, Dilsen-Stokkem, Geel, Genk, Gooik, Hemiksem, 
Lanaken, Leopoldsburg, Liedekerke, Lokeren, Londerzeel, Machelen, Mechelen, Niel, 
Schoten, Sint-Katelijne-Waver, Steenokkerzeel, Turnhout, Vilvoorde, Wetteren en 
Willebroek.
2. Het Agentschap Integratie en Inburgering (AgII) ondersteunt de lokale besturen en VGC 
als regisseurs van hun integratiebeleid. We maken het protocol voor 
gegevensuitwisseling reeds via verschillende informatiekanalen kenbaar bij lokale 
besturen:
-Via de website van het Agentschap https://integratie-
inburgering.be/nl/privacy/privacy-inburgering/machtigingen-van-de-
agentschappen-integratie-en-inburgering#lokale-besturen
-Via de nieuwsbrieven en directe mailings van het Agentschap
-Via de ondersteunende medewerkers van het AgII die in het kader van Plan 
Samenleven op maat en op het terrein actief zijn bij lokale besturen. Ook voor de 
lokale besturen die niet intekenden op Plan Samenleven, staan de ondersteuners van 
het AgII paraat. 
-Via de praktijken die het Agentschap in de kijker zet rond de inburgeringsceremonies 
(https://www.integratie-inburgering.be/nl/wat-kunnen-we-voor-jou-
doen/ondersteuning-voor-je-organisatie-of-lokaal-
bestuur/verbinding/inburgeringsceremonie).
Het Agentschap moedigt lokale besturen aan om de communicatie met de inburgeraars 
in eigen handen te nemen en daarvoor een protocol af te sluiten. Maar het Agentschap 
kan enkel een aanbod doen, de gemeenten kunnen autonoom beslissen om daar wel of 
niet op in te gaan.
