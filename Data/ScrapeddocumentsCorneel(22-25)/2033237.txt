title: Adoptieprocedure - Aanmeldingen en plaatsingen
thema: Welzijn en Gezin
pdf link: https://docs.vlaamsparlement.be/pfile?id=2033237
thema link: https://www.vlaamsparlement.be/parlementaire-documenten/schriftelijke-vragen/1793286
SCHRIFTELIJKE VRAAG
nr. 182
van KATRIEN SCHRYVERS
datum: 11 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Adoptieprocedure  -  Aanmeldingen en plaatsingen
Mensen die zich inschrijven in een adoptieprocedure, moeten een hele procedure 
doorlopen. Er is sinds de inwerkingtreding van het decreet Binnenlandse Adoptie (24 maart 
2016) één procedure voor binnenlandse en interlandelijke adoptie. Kandidaat-
adoptieouders krijgen zo later in het proces de keuze of ze een binnenlands of een 
buitenlands kindje willen adopteren.
In antwoord op eerdere schriftelijke vragen (meest recent nr. 321 van 16 januari 2023) 
verkreeg ik verschillende cijfers ter zake.
1. Hoeveel kandidaat-adoptieouders meldden zich in 2023 aan voor adoptie? Hoeveel van 
hen hadden al een kind geadopteerd en zouden graag een volgend kind adopteren? 
Hoe vaak ging het over een aanmelding voor intrafamiliale adoptie of voor een gekend 
kind (stiefouderadoptie)?
2. Hoeveel van die aangemelde kandidaten maakten al de keuze voor binnenlandse dan 
wel buitenlandse adoptie? Hoeveel van hen volgden de informatiesessies en de 
voorbereidingscursus?
3. Hoeveel kinderen vonden in 2023 een nieuwe thuis door binnenlandse adoptie? Graag 
een opdeling per leeftijd op het moment van plaatsing. In hoeveel van die gevallen 
ging het om de adoptie van een gekend kind? Hoeveel gezinnen boden in 2023 een 
nieuwe thuis aan een kind via binnenlandse adoptie?
4. Hoeveel dossiers maatschappelijk onderzoek werden in 2023 geopend? Hoeveel 
daarvan werden positief beoordeeld en hoeveel werden negatief beoordeeld? Hoelang 
was de gemiddelde doorlooptijd van zo’n maatschappelijk onderzoek voor een eerste 
adoptie?
5. Hoeveel dossiers maatschappelijk onderzoek werden in 2023 geopend voor de adoptie 
van een tweede (of derde) kind? Hoeveel daarvan werden positief beoordeeld en 
hoeveel negatief? Hoelang was de gemiddelde doorlooptijd van zo’n tweede (of derde) 
maatschappelijk onderzoek?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 182 van 11 januari 2024
van KATRIEN SCHRYVERS
1. In totaal meldden 482 kandidaat-adoptanten zich in 2023 aan: 
•249 voor de adoptie van een ongekend kind, waarvan 2 zich aanmeldden voor een 
tweede of volgende adoptie. 
•44 voor een intra-familiale adoptie (interlandelijk) 
•189 voor de binnenlandse adoptie van een gekend kind (AZBAD)  
2. In 2023 hebben van de 249 kandidaten voor een adoptie van een ongekend kind: 
•86 de infosessies gevolgd;
o24 KA hebben verderzetting bevestigd met keuze voor binnenlandse 
adoptie; 
o33 KA hebben verderzetting bevestigd met keuze voor interlandelijke 
adoptie;
o20 KA hebben verderzetting bevestigd zonder voorkeur interlandelijke of 
binnenlandse adoptie;
•29 KA werden uitgenodigd om te starten met de voorbereiding;
o22 hebben betaald voor de voorbereiding, waarvan er 5 effectief de 
voorbereiding hebben gevolgd. 
3. Het Vlaams Centrum voor Adoptie heeft tot nu toe 115 adoptievonnissen voor een 
gekend kind ontvangen, voor het jaar 2023. Dit cijfer kan nog oplopen in de komende 
weken. 
In 2023 vonden 14 kinderen een nieuwe thuis na plaatsing via een binnenlandse 
adoptiedienst. Het gaat om 10 pasgeboren baby’s die meteen na de geboorte werden 
geplaatst bij de kandidaat-adoptanten. Bijkomend tellen we 4 plaatsingen voor een 
korte of langere periode van pleegzorg. Het gaat om 1 kindje van 2 maanden oud, 1 
kindje van 3 maanden oud, 1 kindje van 8 maanden oud en 1 kindje van een jaar oud. 
Dit zijn de leeftijden op moment van plaatsing. 
4. De gemiddelde tijd tussen de aanmelding van een dossier bij vzw MOA en het afleveren 
van het verslag bedroeg in totaal 264 dagen (201 dagen tot eerste gesprek, 63 dagen 
voor afgewerkt dossier). 
Er werden 155 dossiers geopend in 2023. Hiervan kregen er 88 kandidaten een positief 
advies, 22 kandidaten een advies tot uitstel, 40 kandidaten een negatief advies. Eén 
dossier werd stopgezet na 3 gesprekken door de kandidaten zelf.
5. De gemiddelde doorlooptijd tussen de aanmelding van een dossier bij vzw MOA en het 
afleveren van het verslag bedroeg in totaal 225 dagen (184 dagen tot eerste gesprek, 
41 dagen tot afgewerkt dossier).
Zes dossiers maatschappelijk onderzoek werden het voorbije jaar geopend voor de 
adoptie van een tweede (of derde) adoptiekind, zij kregen allen een positief advies.
