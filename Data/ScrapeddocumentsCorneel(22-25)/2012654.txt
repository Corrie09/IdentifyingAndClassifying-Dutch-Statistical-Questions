title: Decreet Basisbereikbaarheid - Geschrapte haltes en lijnen per vervoerregio
thema: Mobiliteit en Verkeer
pdf link: https://docs.vlaamsparlement.be/pfile?id=2012654
thema link: https://www.vlaamsparlement.be/parlementaire-documenten/schriftelijke-vragen/1758413
SCHRIFTELIJKE VRAAG
nr. 1545
van ELS ROBEYNS
datum: 13 juli 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Decreet Basisbereikbaarheid  -  Geschrapte haltes en lijnen per vervoerregio
De uitrol van het decreet Basisbereikbaarheid heeft heel wat gevolgen voor het openbaar 
vervoer in Vlaanderen.
1. Graag een overzicht van het aantal afgeschafte haltes per vervoerregio en per 
gemeente voor fase 0, fase 1 en fase 2.
2. Graag een overzicht van het aantal afgeschafte lijnen per vervoerregio en per 
gemeente voor fase 0, fase 1 en fase 2.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1545 van 13 juli 2023
van ELS ROBEYNS 
1. Zoals beslist in de vervoerregio, waarin alle lokale besturen vertegenwoordigd zijn, 
die mee de nieuwe OV-plannen hebben goedgekeurd, betekent de operationele uitrol 
van basisbereikbaarheid ook een aanpassing van haltes. Zoals u weet, wordt het OV 
vraaggestuurd. Er zijn goedgekeurde gefaseerde OV-plannen in de vervoerregio met 
impact op haltes. De haltes van De Lijn worden continu aangepast omwille van 
bepaalde noodwendigheden, m.a.w. het zijn ‘levende lijsten’. De cijfers in de tabel 
hieronder geven de situatie op 26 oktober 2023.
Voor het overzicht voor fase 0 en fase 1 verwijs ik naar de bijlage. Voor beide fases 
vindt u een overzicht van het aantal afgeschafte haltepalen. Tot nu rapporteerde De 
Lijn met de aantallen van de haltepalen. Vanaf fase 2 wordt gerapporteerd op niveau 
van de halte. 
Een halte is niet één op één hetzelfde als een haltepaal. Een halte bestaat immers uit 
één, twee of meerdere haltepalen. Reizigers beschouwen bijvoorbeeld de halte 
‘Deinze Station’ als één halte in het netwerk, terwijl deze in werkelijkheid uit 6 
haltepalen bestaat. De cijfers van fase 1 (haltepalen) en fase 2 (haltes) zijn dus 
onderling moeilijk vergelijkbaar.
Voor de invoering van basisbereikbaarheid had De Lijn 19 639 haltes, op 6 januari na 
de invoering van fase 2 van het nieuwe net zullen dat er 16 392 zijn.
De Lijn geeft ook enkel cijfers per vervoerregio, en niet per gemeente. Haltepalen (zie 
hierboven) kunnen namelijk op het grondgebied van twee verschillende gemeentes 
liggen (bijvoorbeeld aan verschillende kanten van een straat die twee gemeentes 
scheidt). Daarom is het niet mogelijk om een halte aan één gemeente toe te wijzen.
Vervoerregio Aantal haltes 
vóór fase 0Aantal haltes 
ná fase 2Verschil
Aalst 862 598 -264
Antwerpen 1622 1709 +87
Brugge 774 512 -262
Gent 1885 2071 +186
Kempen 1351 996 -355
Kortrijk 772 513 -259
Leuven 1809 1780 -29
Limburg 3882 3366 -516
Mechelen 855 780 -75
Midwest 790 473 -317
Oostende 383 308 -75
Vlaamse Ardennen 1116 712 -404
Vlaamse Rand 1402 1245 -157
Waasland 615 377 -238
Westhoek 978 498 -480
buiten Vlaanderen 543 454 -89
Totaal 19639 16392 -3247
2. Indicatief toont de onderstaande tabel het aantal lijnen in achtereenvolgens fase 0, 
fase 1 en fase 2.
fase 0 fase 1 fase 2
Aalst 30 39 33
Antwerpen 126 131 130
Brugge 53 44 32
Gent 90 101 87
Kempen 67 72 74
Kortrijk 28 33 30
Leuven 146 147 144
Limburg 127 186 216
Mechelen 46 46 45
Midwest 18 24 24
Oostende 28 27 24
Vlaamse 
Ardennen 38 48 42
Vlaamse Rand 96 97 92
Waasland 21 27 20
Westhoek 23 34 33
3. Het aantal lijnen dat erbij komt of geïntegreerd wordt in 1 lijn is  geen goede indicator. 
Dat wordt hieronder geïllustreerd met twee concrete voorbeelden:
Voorbeeld 1: vervoerregio Antwerpen
In fase 0 werden de lijnen 130 UZA – Kontich – Lier en 135 UZA – Kontich – Lier 
geïntegreerd in één lijn: lijn 35. Op papier betekent dat één lijn minder, maar  het 
aantal ritten wijzigde niet. Álle ritten van de vroegere lijnen 130 en 135 werden 
geïntegreerd in de nieuwe lijn 35, weliswaar onder één route. Het aantal lijnen werd 
dan wel gehalveerd, toch bleef het bedieningsniveau behouden.
Voorbeeld 2: vervoerregio Limburg
In vervoerregio Limburg werden van oudsher meerdere routevarianten uitgevoerd 
onder één en hetzelfde lijnnummer, zoals lijn 20a Hasselt – Bilzen – 
Lanaken/Maastricht.

In functie van een verhoogde leesbaarheid van het aanbod – met o.a. een duidelijker 
onderscheid tussen aanbod dat de hele dag rijdt en verbindingen die maar enkele 
keren per dag rijden – leeft lijn 20a in de toekomst verder onder acht nieuwe lijnen:
Van één lijn vandaag evolueren we dus naar acht lijnen in de toekomst. In het 
bijzonder in vervoerregio Limburg – vanwege de vroegere wijze van lijnnummering 
– neemt het aantal lijnen sterk toe.
BIJLAGE
Overzicht fase 0 en fase 1

