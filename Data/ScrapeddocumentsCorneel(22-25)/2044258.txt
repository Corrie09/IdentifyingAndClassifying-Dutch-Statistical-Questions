title: Bruggen N60 Oudenaarde - Sanering
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2044258
thema link: https://www.vlaamsparlement.be/parlementaire-documenten/schriftelijke-vragen/1799469
SCHRIFTELIJKE VRAAG
nr. 585
van ROBRECHT BOTHUYNE
datum: 30 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bruggen N60 Oudenaarde  -  Sanering
In Oudenaarde werden onder andere een vernieuwde asfaltverharding en de sanering van 
de volgende vier bruggen op/over de N60 gepland:
- brug over de N459 Deinzestraat;
- brug over de Doornikse heerweg/Wortegemstraat;
- brug over de Kortrijkstraat;
- brug over de spoorweg.
1. In antwoord op schriftelijke vraag nr. 575 van 11 januari 2022 gaf de minister aan dat 
een technische studie voor elke brug bezig was. 
Kan de minister voor elk van de bruggen:
a) aangeven wat de problemen zijn die gedetecteerd werden; 
b) welke werken er dienen te gebeuren;
c) wat de kostprijs per brug is;
d) wat de timing per brug is?
2. Op welke manier zal er, zeker tijdens de werken, samengewerkt worden met de lokale 
besturen?
3. Op welke manier zullen de gebruikers van de bruggen verwittigd worden van de 
nakende werken en de duur van de werken? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 585 van 30 januari 2024
van ROBRECHT BOTHUYNE
1. a) Voor drie van de vier bruggen werden gebreken vastgesteld aan de 
stabiliteitsstructuur van de brug. Een vierde brug (over de Kortrijkstraat) vertoonde 
geen structurele gebreken. De brug over de spoorweg en Huttegem vertoonde de 
zwaarste aantasting van de betonstructuur door chloriden en carbonatatie.
b) Werken:
i. Deinzestraat: 
1. vernieuwing waterdichting en wegdek en brugdekvoegen
2. herstellingen betonstructuur
ii. Wortegemstraat
1. vernieuwing waterdichting en wegdek en brugdekvoegen
2. herstellingen betonstructuur
iii. Kortrijkstraat: vernieuwen waterdichting en wegdek, opknapbeurt 
onderzijde
iv. Huttegem/spoorweg:
1. vernieuwing waterdichting en wegdek en brugdekvoegen
2. grondig en intensief herstel van de betonstructuur, de pijlers en 
koppelbalken d.m.v. kathodische bescherming
c) Kostprijs in € excl. btw per brug:
- Deinzestraat: € 1.078.710,55
- Wortegemstraat: € 1.258.605,68
- Kortrijkstraat: € 515.980,34
- Spoorwegbrug: € 1.868.342,27
d) Timing:
i. Deinzestraat
1. stabiliteitstechnische werken: april 2024- juni 2024
2. waterdichting en wegdek: één helft uitgevoerd, tweede helft 
tussen april 2024 en 1 december 2024
ii. Wortegemstraat
1. stabiliteitstechnische werken: uitgevoerd
2. waterdichting en wegdek: één helft uitgevoerd, tweede helft 
tussen april 2024 en 1 december 2024
iii. Kortrijkstraat
1. opknapbeurt onderzijde: uitgevoerd
2. waterdichting en wegdek: één helft uitgevoerd, tweede helft 
tussen april 2024 en 1 december 2024
iv. Spoorwegbrug
1. stabiliteitstechnische werken: in uitvoering tot eind oktober 
2024
2. waterdichting en wegdek: één helft uitgevoerd, tweede helft 
tussen april 2024 en 1 december 2024
 
2. Net zoals in de eerste fase zal het Agentschap Wegen en Verkeer (AWV) nauw 
samenwerken met de technische dienst en de mobiliteitsdienst van de stad 
Oudenaarde en de politiediensten. Alle knelpunten op vlak van “Minder Hinder” worden 
(of zijn al) doorgesproken. 
We benadrukken hierbij de constructieve samenwerking in de eerste fase met de 
administraties van de gemeenten Kruisem en Wortegem-Petegem en hulpdiensten 
n.a.v. de werken op de N459 Deinzestraat.
3. De weggebruikers werden via verschillende media -en communicatiekanalen ingelicht 
(niet-limitatieve lijst):
- aankondigingsborden van de werf in 2023 op de N60 en N459;
- website met info over de werken, de hinder, planning en fasering;
- persberichten voor, tijdens en bij het beëindigen van de eerste fase;
- infobrieven voor de lokale bewoners;
- …
