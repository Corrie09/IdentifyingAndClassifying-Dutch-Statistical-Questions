title: Sociaal toerisme - Ledennetwerk Iedereen Verdient Vakantie
thema: Toerisme
pdf link: https://docs.vlaamsparlement.be/pfile?id=2020247
thema link: https://www.vlaamsparlement.be/parlementaire-documenten/schriftelijke-vragen/1784301
SCHRIFTELIJKE VRAAG
nr. 174
van CATHY COUDYSER
datum: 1 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Sociaal toerisme  -  Ledennetwerk Iedereen Verdient Vakantie
Op 1 januari 2023 is het nieuwe decretale kader rond sociaal toerisme, het decreet 
Iedereen Verdient Vakantie, in werking getreden. 
Overeenkomstig artikel 7 van het nieuwe decreet kan elke natuurlijke persoon, vereniging 
of entiteit zonder rechtspersoonlijkheid of rechtspersoon zijn/haar maatschappelijk 
engagement voor het recht op vakantie in de kijker zetten door lid te worden van het 
netwerk Iedereen Verdient Vakantie en daartoe het bijbehorende charter Iedereen 
Verdient Vakantie te ondertekenen. Spelers die lid zijn van het netwerk kunnen hun 
engagement naar de buitenwereld zichtbaar maken door gebruik te maken van het 
beeldmerk Iedereen Verdient vakantie.
1. Kan de minister een overzicht geven van het aantal partners die sedert de 
inwerkingtreding van het nieuwe wettelijke kader lid zijn geworden van het netwerk 
Iedereen Verdient Vakantie en het charter Iedereen Verdient Vakantie hebben 
ondertekend? Graag met inbegrip van naam van de partner, stad of gemeente waar 
de maatschappelijke zetel of secretariaat van de partner is gevestigd (gesorteerd per 
provincie), vermelding of het gaat om een bestaande partner dan wel nieuwe partner, 
soort speler (sociale organisatie, sociaal-toeristische organisatie, 
bemiddelingskantoor, private toeristische partner) en de startdatum van lidmaatschap.
2. In artikel 9 van het decreet staat te lezen dat Toerisme Vlaanderen alle 
netwerkpartners zal begeleiden door hen te ondersteunen op het vlak van 
kennisopbouw, kennisuitwisseling en professionalisering en hen te versterken in hun 
sociaal-toeristisch engagement. 
Kan de minister verduidelijken welke concrete acties of initiatieven het Steunpunt 
Vakantieparticipatie in het najaar van 2023 en de eerste helft van 2024 gepland heeft 
om alle netwerkpartners te ondersteunen en te begeleiden?
3. Is het beeldmerk Iedereen Verdient Vakantie er al en zo ja, hoe ziet dat label er 
concreet uit en hoe kunnen de leden van het netwerk het zichtbaar maken? Kan dat 
enkel digitaal of wordt er ook in een fysiek label voorzien? Welk percentage van het 
ledennetwerk maakt al gebruik van het label?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 174 van 1 december 2023
van CATHY COUDYSER
1. Het overzicht van de partners die sedert de inwerkingtreding van het nieuwe wettelijke 
kader lid werden van het netwerk ‘Iedereen verdient vakantie’ en het charter ‘Iedereen 
verdient vakantie’ ondertekenden, vindt u terug in bijlage 1. 
2. Hierbij het overzicht van alle ondersteuningsmomenten in 2023 voor partners in het 
netwerk ‘Iedereen verdient vakantie’.
datum ondersteuningsmoment
12/01/2023 Kennismakingssessie
18/01/2023 ROS Community - opmaak - sessie 1 online
19/01/2023 Opleiding Zelfboekers te Gent
23/01/2023 ROS Community - opmaak - sessie 2 online
24/01/2023 Kennismakingssessie
31/01/2023 Opleiding ROS Safe Space
1/02/2023 ROS Community - opmaak - live sessie 
7/02/2023 Opleiding Sunparks Kempense Meren - zelfboekers
28/02/2023 Infomoment Vakantie  op Wieltjes
1/03/2023 Kennismakingssessie Sociale Partnerorganisaties
15/03/2023 Kennismakinssessie sociale partnerorganisaties 
16/03/2023 Infosessie Vakantie op Wieltjes
17/03/2023 Infosessie Decreet Iedereen Verdient Vakantie Antwerpen 
21/03/2023 ROS congres
23/03/2023 Instructiesessie Rap op Stap
23/03/2023 Hoe Boek Je? Infosessie Iedereen Verdient Vakantie
23/03/2023 Infosessie Decreet Iedereen Verdient Vakantie Hasselt 
27/03/2023 Instructiesessie Rap op Stap
27/03/2023 Kennismakingssessie sociale partnerorganisaties 
28/03/2023 Infosessie Decreet Iedereen Verdient Vakantie Brussel
29/03/2023 Instructiesessie Rap op Stap
29/03/2023 Infosessie Decreet Iedereen Verdient Vakantie Brugge
29/03/2023 Instructiesessie Rap op Stap
30/03/2023 Instructiesessie Rap op Stap
30/03/2023 Infosessie Decreet Iedereen Verdient Vakantie Gent
4/04/2023 Infosessie Vakantie op Wieltjes
17/04/2023 Instructiesessie Rap op Stap
18/04/2023 Kennismakingssessie sociale partnerorganisaties 
20/04/2023 Hoe Boek Je? Infosessie Iedereen Verdient Vakantie
20/04/2023 Instructiesessie Rap op Stap
24/04/2023 Instructiesessie Rap op Stap
25/04/2023 Ontdektoer Kortrijk
25/04/2023 Infosessie Decreet Iedereen Verdient Vakantie online
25/04/2023 Infosessie Decreet Iedereen Verdient Vakantie online
4/05/2023 ROS ontmoeting Provincie Antwerpen
4/05/2023 Kennismakingssessie sociale partnerorganisaties 
9/05/2023 Impulsprojecten 2022 - Kennismaking & uitwisseling
9/05/2023 Terugkomdag WaardeNvolle gesprekken
19/05/2023 Infosessie Lier
22/05/2023 Hoe Boek Je? Infosessie Iedereen Verdient Vakantie
25/05/2023 Impulsproject 2023: inspiratiedag potentiele indieners
25/05/2023 VRIJUIT-IVV  infosessie
30/05/2023 VRIJUIT-IVV  infosessie
5/06/2023 Kennismakingssessie sociale partnerorganisaties
6/06/2023 OVER/AAN BOORD - inspiratiesessie Pasar
15/06/2023 Infosessie voor sociaal toeristische verenigingen
16/06/2023 Hoe Boek Je? Infosessie Iedereen Verdient Vakantie
19/06/2023 Provinciale ROS ontmoeting Oost-Vlaanderen
20/06/2023 Kennismakingssessie voor sociale partnerorganisaties
10/07/2023 Kennismakingssessie sociale organisaties
27/07/2023 Hoe Boek Je? Infosessie Iedereen Verdient Vakantie
10/08/2023 Kennismakingssessie sociale organisaties
8/09/2023 Kennismakingssessie sociale organisaties
11/09/2023 ROS ontmoeting West-Vlaanderen
18/09/2023 Kennismakingssessie sociale organisaties
5/10/2023 Forum Iedereen Verdient Vakantie 
10/10/2023 Kennismakingssessie sociale organisaties
14/10/2023 Beleidsdag Kazou
19/10/2023 1e sessie begeleidingstraject sociaal toeristische organisaties
23/10/2023 Kennismakingssessie VRIJUIT & Iedereen Verdient Vakantie
27/10/2023 Hoe Boek Je? Infosessie Iedereen Verdient Vakantie
9/11/2023 ROS ontmoeting Vlaams-Brabant
10/11/2023 Kennismakingssessie sociale organisaties
16/11/20232e sessie begeleidingstraject sociaal toeristische 
verenigingen
20/11/2023 Kennismakingssessie sociale organisaties
23/11/2023 Hoe Boek Je? Infosessie Iedereen Verdient Vakantie
03/12/2023 Zelfevaluatie bemiddelingskantoren sociaal toerisme
11/12/2023 Kennismakingssessie VRIJUIT & Iedereen Verdient Vakantie
14/12/2023 3e sessie begeleidingstraject sociaal toeristische organisaties
19/12/2023 Kennismakingssessie sociale organisaties
Hieronder het overzicht van alle, in de eerste helft van 2024, geplande acties: 
1ste kwartaal 2de kwartaal 
2 ondersteuningssessies Rap op Stap 2 ondersteuningssessies Rap op Stap 
5 infosessie nieuwe partners 5 infosessie nieuwe partners
1 sessie lerend netwerk sociaal 
toeristische organisatie1 sessie lerend netwerk sociaal 
toeristische organisatie
Rap op Stap Congres 4 ondersteuningssessies Rap op Stap 
Inspiratiemoment projectoproep 
2023Opstart ondersteuningstraject nieuwe 
manier van boeken 
1ste sessie begeleidingstraject 
projecten 2022  
Kennisdelingsessie subsidieprojecten 
2022  
1 sessie nieuwe manier van boeken  
3. Het model en gebruiksvoorwaarden van het beeldmerk als vermeld in artikel 8 werd in 
bijlage toegevoegd aan het besluit van de Vlaamse Regering tot uitvoering van het 
decreet ‘Iedereen verdient vakantie’. Dit besluit werd door de Vlaamse Regering op 22 
november 2022 goedgekeurd.
Het model van het beeldmerk bestaat uit drie elementen. Alle elementen staan in 
interactie met de huisstijl van Toerisme Vlaanderen:
1) De tekst ‘Iedereen verdient vakantie’ staat in Flanders Art Serif font in Flanders 
zwart (Pantone 447);
2) De trapeziumvorm als stijlelement staat in een geel vlak (Pantone 109) achter 
de tekst;
3) Het symbool van een vlinder wordt gebruikt als afbeelding voor het beeldmerk 
‘Iedereen verdient vakantie’. De vlinder staat symbool voor transformatie, voor 
de kracht die je in jezelf hebt om te groeien en te veranderen. De visie achter 
dit beeldmerk is coherent met de visie van het decreet ‘Iedereen verdient 
vakantie’.
Op basis van dit model worden twee beeldmerken aangeboden aan de 
netwerkpartners:
1) Een beeldmerk met alleen de tekst ‘Iedereen verdient vakantie’:
2) Een beeldmerk met de tekst ‘Iedereen verdient vakantie’ en de tekst 
‘Netwerkpartner’ in Flanders Art Sans font en Flanders zwart (Pantone 447).

Toerisme Vlaanderen stelt het beeldmerk en de stijlrichtlijnen ter beschikking van de 
netwerkpartners voor gebruik op hun communicatiedragers. Enkel netwerkpartners 
binnen het netwerk ‘Iedereen verdient vakantie’ mogen het beeldmerk aanwenden. 
Het beeldmerk mag niet disproportioneel geschaald worden; de verhoudingen staan 
vast. De kleuren mogen niet gewijzigd worden. Het lettertype mag niet gewijzigd 
worden. Beide beeldmerken staan op zich. Er mogen geen tekst- of andere elementen 
aan toegevoegd worden.
Na het ondertekenen van het charter ‘Iedereen verdient vakantie’ ontvangt de partner 
een mail waarbij hij wordt gevraagd om zijn engagement zichtbaar te maken. Het 
beeldmerk wordt via een link aangeboden. Tot op heden ontving Toerisme Vlaanderen 
geen vragen van de netwerkpartners om dit in een andere vorm te ontvangen. Het 
staat partners vrij om te kiezen of ze al dan niet het beeldmerk gebruiken op hun 
communicatiedragers. Toerisme Vlaanderen verifieert niet welke partners het 
beeldmerk gebruiken.
BIJLAGE
Overzicht netwerkpartners ‘Iedereen verdient vakantie’

