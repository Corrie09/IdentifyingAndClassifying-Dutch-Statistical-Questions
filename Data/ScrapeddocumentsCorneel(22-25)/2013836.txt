title: Opleiding verpleegkunde - Zij-instromers
thema: Onderwijs en Vorming
pdf link: https://docs.vlaamsparlement.be/pfile?id=2013836
thema link: https://www.vlaamsparlement.be/parlementaire-documenten/schriftelijke-vragen/1778656
SCHRIFTELIJKE VRAAG
nr. 113 
van BRECHT WARNEZ
datum: 9 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Opleiding verpleegkunde  -  Zij-instromers
Het personeelstekort in zorg en welzijn wordt steeds acuter. In tien jaar tijd is het aantal 
openstaande vacatures voor verpleegkundigen en zorgkundigen verdrievoudigd. Op 4 
november 2022 waren er zowat 2500 openstaande vacatures tegenover 500 
werkzoekenden. Dat komt neer op een vijfde van de vacatures dat niet ingevuld geraakt.
Voor sommige woonzorgcentra dreigt dat structurele problemen op te leveren. Het is zelfs 
zo ver gekomen dat één op tien woonzorgcentra noodgedwongen moest afdelingen sluiten 
of een opnamestop invoeren door een personeelstekort. Het aantal Vlamingen dat zich laat 
omscholen vanuit een ander beroep of een andere sector moet dus dringend naar omhoog 
om de druk op de zorginstellingen op korte en lange termijn te verlichten.
Via deze vragen wens ik een beter zicht te krijgen op deze situatie en in het bijzonder in 
de studievoortgang van zij-instromers binnen de opleiding verpleegkunde.
Graag alle data in Excel beschikbaar stellen.
1. Hoeveel trajectstarters, ouder dan 25, volgen de bachelor verpleegkunde?
a) Wat is het gemiddeld aantal studiepunten dat deze studenten opnamen?
b) Wat is de ratio tussen het aantal studiepunten dat de student opnam in 
vergelijking met het aantal studiepunten waar men effectief voor sloeg?
c) Hoeveel van deze trajectstarters, ouder dan 25, studeerden dan ook effectief 
af?
d) Graag een overzicht per hoge onderwijsinstelling, per academiejaar en dit voor 
de voorbije vijf academiejaren, evenals het huidige. Graag dit zelfde overzicht 
bij de bovenstaande vraag en subvragen.
i. Welke trend(s) merkt de minister op?
ii. Hoe evalueert de minister deze trend(s)?
iii. Welke elementen hebben volgens de minister invloed op het aantal 
trajectstarters?
iv. Wat was de invloed van de invoering van het vierde jaar sinds 
academiejaar 2016-2017 binnen de professionele bachelor verpleegkunde 
op het aantal trajectstarters?
2. Hoeveel inschrijvingen van zij-instromers, die via het avondonderwijs een opleiding 
verpleegkunde volgen, zijn er?
a) Graag een overzicht per hoge onderwijsinstelling, per academiejaar en dit voor 
de voorbije vijf academiejaren, evenals het huidige.
i. Welke trend(s) merkt de minister op?
ii. Hoe evalueert de minister deze trend(s)?
iii. Wat was de invloed van de covidcrisis op het aantal inschrijvingen?
iv. Wat was de invloed van de invoering van het vierde jaar sinds 
academiejaar 2016-2017 binnen de professionele bachelor verpleegkunde 
op het aantal inschrijvingen?
3. Hoeveel inschrijvingen zijn er in de opleiding HBO5?
a) Graag een overzicht per (hoge) onderwijsinstelling, per leeftijd, per 
academiejaar en dit voor de voorbije vijf academiejaren, evenals het huidige.
i. Welke trend(s) merkt de minister op?
ii. Hoe evalueert de minister deze trend(s)?
iii. Wat was de invloed van de covidcrisis op het aantal inschrijvingen?
4. Hoeveel inschrijvingen van HBO5-studenten naar de bachelor verpleegkunde zijn 
er geweest?
a) Graag een overzicht per hoge onderwijsinstelling, per academiejaar en dit voor 
de voorbije vijf academiejaren, evenals het huidige.
i. Welke trend(s) merkt de minister op?
ii. Hoe evalueert de minister deze trend(s)?
iii. Wat was de invloed van de covidcrisis op het aantal inschrijvingen?
iv. Wat was de invloed op het aantal inschrijvingen van de invoering van het 
vierde jaar sinds academiejaar 2016-2017 binnen de professionele 
bachelor verpleegkunde?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 113 van 9 november 2023
van BRECHT WARNEZ
1. Op tabblad 1, tabel 1 vindt de Vlaamse volksvertegenwoordiger een overzicht van alle 
trajectstarters ouder dan 25 jaar per hoger onderwijsinstelling, studieomvang van de 
opleiding en academiejaar. We tonen hier de afgelopen 10 academiejaren om enerzijds 
de Vlaamse volksvertegenwoordiger een betere inschatting te kunnen geven over de 
impact van de invoering van de vierjarige opleiding en anderzijds omdat er 
geïnformeerd werd naar de studenten die hun opleiding konden afmaken. Alle 
studenten in de tabel waren ouder dan 25 op het moment dat ze de opleiding 
aanvingen. We tellen hier de studenten in de instelling waarin ze hun traject startten, 
maar het is dus mogelijk dat ze doorheen hun traject nog van instelling wisselden. We 
tonen bovendien de instelling zoals ze vandaag gekend zijn, na eventuele fusies en 
overdrachten, om de evolutie duidelijker in kaart te brengen. Bovendien splitsen we 
de gegevens nog eens bijkomend op naar de studieomvang van de opleiding op het 
moment dat de student die startte.De studieomvanguitbreiding van de 
bacheloropleiding in de verpleegkunde is stelselmatig ingevoerd vanaf het 
academiejaar 2016-2017. Op tabblad 1, tabel 2 vindt de Vlaamse 
volksvertegenwoordiger het totaal aantal trajectstarters met aanvangsleeftijd boven 
de 25 jaar in de opleiding verpleegkunde per academiejaar. Ondanks de 
studieomvanguitbreiding sinds het academiejaar 2016-2017 was er initieel geen 
vermindering van het aantal studenten. Wel was er een daling in de daaropvolgende 
academiejaren. Die daling werd door de aandacht voor de zorg tijdens de 
coronapandemie wat weggewerkt, wat resulteerde in een positief effect op het aantal 
inschrijvingen in de bacheloropleiding in de verpleegkunde.  
2. De databank Hoger Onderwijs bevat geen informatie over het tijdstip waarop de lessen 
binnen het hoger onderwijs plaatsvinden, waardoor het niet mogelijk is om een 
inschatting te maken hoeveel studenten via avondonderwijs de opleiding 
verpleegkunde volgen. 
3. Mijn onderwijsadministratie ontwikkelde Dataloep. Met deze applicatie krijgt de 
Vlaamse volksvertegenwoordiger op een gebruiksvriendelijke wijze toegang tot heel 
veel onderwijsgegevens:
Download je dataset uit Dataloep  | Vlaams Ministerie van (vlaanderen.be)   
4. Vanuit GDPR-regelgeving mogen gegevens van 2 databanken niet zo maar gekoppeld 
worden.
Bijgevolg kan de gevraagde info niet aangereikt worden.
BIJLAGE
Overzicht
