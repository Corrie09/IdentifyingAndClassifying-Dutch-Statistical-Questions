title: Geïntegreerd investeringsprogramma (GIP) 2024 - F7 Harelbeke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063508
thema link: https://www.vlaamsparlement.be/parlementaire-documenten/schriftelijke-vragen/1818291
 
SCHRIFTELIJKE VRAAG  
 
nr. 837 
van BERT MAERTENS  
datum: 9 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Geïntegreerd investeringsprogramma (GIP) 2024   -  F7 Harelbeke  
 
In het ontwerp GIP 2024 onder GIP -nummer 004424/01 werd het project ‘F7 Harelbeke: 
brug over N36 / Studie’ opgenomen. Het Agentschap Wegen en Verkeer reserveert een 
budget van 150.000 euro voor de studie.  
 
1. Welke stappen werden al gezet in de voorbereiding van d at project?  
2. Wat is de huidige stand van zaken van het project?  
3. In welke timing en fasering is voorzien voor de uitvoering van het project?  
4. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  837 van 9 april 2024  
van BERT MAERTENS  
 
 
 
De brug in de F7, over de N36 te Harelbeke, zal gebouwd worden in samenwerking tussen 
het Agentschap Wegen en Verkeer (AWV) en de provincie West -Vlaanderen. In 2024 zal 
de provincie West -Vlaanderen een studiebestek in de markt zetten voor het ontwerp van 
de brug en de opmaak van de uiteindelijke uitvoeringsdocumenten. Dat is slechts één 
onderdeel in de realisatie van de F7 waarin de provincie West -Vlaanderen het voortouw 
neemt. Momenteel wordt het studiebestek opgestel d met als trekker de provincie West -
Vlaanderen, weliswaar in nauwe samenwerking met het AWV. Het plaatsen en gunnen van 
de studieopdracht is voorzien in de 2de jaarhelft van 2024.  
 
Op 29 februari 2024 vond een algemeen overleg plaats m.b.t. de realisatie van de F7. 
Daar namen verschillende entiteiten van de Vlaamse overheid aan deel. Verder waren er 
vertegenwoordigers aanwezig van de provincie West -Vlaanderen, de NMBS en alle 
betrokken gemeenten. De stand van zaken van ieder deelproject (waaronder de brug over 
de N36 te Harelbeke) kwam aan bod, met een indicatieve timing zoals hierboven vermeld 
voor wat de brug in de F7 betreft.  
