title: Inschrijving bij VDAB van inwoners met een leefloon - Herk-de-Stad
thema: Werk
pdf link: https://docs.vlaamsparlement.be/pfile?id=2060210
thema link: https://www.vlaamsparlement.be/parlementaire-documenten/schriftelijke-vragen/1810593
SCHRIFTELIJKE VRAAG
nr. 331
van KAROLIEN GROSEMANS
datum: 7 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Inschrijving bij VDAB van inwoners met een leefloon  -  Herk-de-Stad 
Vanaf maart 2024 zullen mensen met een leefloon zich verplicht moeten inschrijven bij 
tewerkstellingsdienst VDAB. Dat heeft de Vlaamse Regering eind vorig jaar beslist. Huurt 
men een sociale woning, dan is men onder bepaalde voorwaarden verplicht om zich in te 
schrijven als werkzoekende bij VDAB.
1. Hoeveel inwoners uit Herk-de-Stad die een leefloon ontvangen, zijn ingeschreven bij 
VDAB? Hoeveel niet?
2. Hoeveel inwoners die een sociale woning huren in Herk-de-Stad zijn ingeschreven bij 
VDAB? Hoeveel niet?
3. Graag de cijfers van de afgelopen 5 jaar.
4. Hoe evalueert de minister die cijfers?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 331 van 7 maart 2024
van KAROLIEN GROSEMANS
1. VDAB heeft geen informatie over het totaal aantal leefloongerechtigden. 
Eind februari 2024 waren er 24 klanten ingeschreven als "werkzoekende ten laste van 
het OCMW" met verblijfplaats in Herk-de-Stad. Klanten die actief waren in een TWE-
OCMW-traject zijn hierin niet opgenomen. Dat betrof de voorbije jaren gemiddeld één 
klant.
2. VDAB heeft geen informatie over welke ingeschreven klanten sociale huurders zijn.
3. Onderstaande tabel geeft het aantal klanten ingeschreven als "werkzoekende ten laste 
van het OCMW" met verblijfplaats in Herk-de-Stad aan het einde van de vijf 
voorgaande jaren.
jaar/maand 2019-12 2020-12 2021-12 2022-12 2023-12
Herk-de-Stad 12 13 13 15 19
4. VDAB stelt een dashboard ter beschikking voor lokale besturen om het aandeel bij 
VDAB ingeschreven OCMW-cliënten bespreekbaar te maken in de overlegmomenten 
VDAB_OCMW. Daarmee wil VDAB het gesprek met het OCMW aangaan om te bekijken 
of VDAB bijkomende ondersteuning kan bieden voor nog niet bij VDAB ingeschreven 
OCMW-cliënten. De OCMW’s bepalen wie arbeidsmarktrijp is en kan omwille van 
gezondheids- of billijkheidsredenen ertoe beslissen dat een cliënt nog niet klaar is om 
zich in te schrijven bij VDAB.
Gezien de relatief kleine aantallen is het % aandeel gekende OCMW-cliënten bij VDAB 
minder betrouwbaar. Globaal genomen is 56-60% van de OCMW-cliënten in Herk-de-
Stad ingeschreven bij VDAB als ‘OCMW-cliënt’ (al dan niet bezig met TWE-OCMW). Dat 
aandeel situeert zich in de buurt van het Vlaams gemiddelde.
