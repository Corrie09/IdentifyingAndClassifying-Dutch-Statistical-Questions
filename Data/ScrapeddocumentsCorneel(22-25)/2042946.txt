title: Niet-werkende werkzoekenden (NWWZ's) - Vrijstelling beschikbaarheid voor het volgen van opleidingen
thema: Werk
pdf link: https://docs.vlaamsparlement.be/pfile?id=2042946
thema link: https://www.vlaamsparlement.be/parlementaire-documenten/schriftelijke-vragen/1800614
SCHRIFTELIJKE VRAAG
nr. 224
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Niet-werkende werkzoekenden (NWWZ's)  -  Vrijstelling beschikbaarheid voor het volgen 
van opleidingen
Er wordt een vrijstelling geboden voor het volgen van een opleiding. Met een uitkering van 
de Rijksdienst voor Arbeidsvoorziening (RVA) kan men automatisch een vrijstelling van 
beschikbaarheid van VDAB krijgen als men een voltijdse erkende opleiding, studie of stage 
volgt die minstens een maand duurt. De RVA voorziet in de ruimte voor een contingent 
van 12 procent van de werkloosheidsdagen.
1. Hoeveel niet-werkende werkzoekenden hebben een vrijstelling van beschikbaarheid 
aangevraagd en ontvangen voor het volgen van een voltijdse erkende opleiding, studie 
of stage in 2022 en 2023? Graag ontvang ik een overzicht van het aantal aanvragen 
en toekenningen van 2022 en 2023 met een onderscheid per type opleiding, gender, 
alsook een opdeling per provincie.
2. Hoeveel van bovenvermelde opleidingen zijn gefocust op een knelpuntberoep? Graag 
een overzicht van 2022 en 2023.
3. Graag ontvang ik een overzicht van het contingent werkloosheidsdagen waarvan 
Vlaanderen in 2022 en 2023 gebruik heeft gemaakt. Graag ook een overzicht van de 
besteding in de andere gemeenschappen/gewesten.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 224 van 2 februari 2024
van AXEL RONSE
1. In tegenstelling tot de niet-erkende opleidingen waarvoor de burger manueel een 
vrijstelling van beschikbaarheid moet aanvragen, wordt de vrijstelling van 
beschikbaarheid bij een VDAB-erkende opleiding, studie of stage automatisch 
toegekend indien zowel in hoofde van de burger als in hoofde van de opleiding aan de 
voorwaarden is voldaan. Wat de opleiding betreft, dient deze een gemiddelde intensiteit 
van minimum 20 uur per week en een duurtijd van minstens 4 weken te hebben. We 
kennen het begrip ‘aangevraagde vrijstellingen van beschikbaarheid’ binnen de context 
van de VDAB-erkende opleidingen dan ook niet. In hetgeen volgt beperken we ons tot 
de toegekende vrijstellingen van beschikbaarheid voor het volgen van een erkende 
opleiding, studie of stage. Deze cijfers bevatten zowel de toegekende deeltijdse 
vrijstellingen; voor opleidingen vanaf 20u per week, als de toegekende voltijdse 
vrijstellingen; voor opleidingen van vanaf 35u per week.
Tabel 1: Het aantal toegekende vrijstellingen van beschikbaarheid opgedeeld naar 
vrijstellingstype
Jaar 2022 10/2023
VrijstellingstypeAantal unieke 
klantenAantal unieke 
klanten
Tijdelijke 
werkervaringsovereenkomst 2.831 345
VDAB-opleidings- 
stageovereenkomst 18.006 15.032
Totaal 20.370 15.353
Bron: dienst monitoring VDAB
In 2022 werden 20.370 vrijstellingen van beschikbaarheid toegekend voor VDAB-
erkende opleidingen, studies of stages. Deze cijfers voor 2022 liggen een beetje hoger 
dan de vorige keer, dat ligt voornamelijk aan laattijdige opleidingsregistraties 
waardoor er ook later nog beslissingen over eerdere periodes zijn bij gekomen. Voor 
de eerste 10 maanden van 2023 gaat dit om 15.353 vrijstellingen van beschikbaarheid. 
De meerderheid komt voort uit een VDAB-opleidings- en stageovereenkomst, een 
minderheid uit een tijdelijke werkervaringsovereenkomst. 
Tabel 2: Het aantal toegekende vrijstellingen van beschikbaarheid opgedeeld naar 
geslacht
Jaar 2022 10/2023
GeslachtAantal unieke 
klantenAantal unieke 
klanten
man 11.325 8.171
vrouw 9.045 7.182
Totaal 20.370 15.353
Bron: dienst monitoring VDAB
De verdeling naar geslacht verhoudt zich ongeveer op 54% mannen en 46% vrouwen. 
Tabel 3: Het aantal toegekende vrijstellingen van beschikbaarheid opgedeeld naar 
provincie
Jaar 2022 10/2023
Provincie VerblijfplaatsAantal 
unieke 
klanten %Aantal 
unieke 
klanten %
Antwerpen 6.705 32,92% 4.767 31,05%
Limburg 2.967 14,57% 2.348 15,29%
Oost-Vlaanderen 4.433 21,76% 3.384 22,04%
Vlaams-Brabant 2.823 13,86% 2.149 13,99%
West-Vlaanderen 3.427 16,82% 2.699 17,57%
Brussel 14 0,00% 20,00%
Buiten Brussel/Vlaanderen 8 0,00% 80,05%
Totaal 20.370 100% 15.353 100%
Bron: dienst monitoring VDAB
In de verdeling naar de provincie van de verblijfplaats van de cursist stellen we vast 
dat in 2022 het grootste aandeel toegekende vrijstellingen van beschikbaarheid in het 
kader van een VDAB-erkende opleiding, studie of stage naar cursisten uit de provincie 
Antwerpen (32,92%) ging. Dit gevolgd door Oost-Vlaanderen (21,76%) en West-
Vlaanderen (16,82%). Limburg (14,57%) en Vlaams Brabant (13,86%) sluiten het 
rijtje. Deze verdeling is voor de eerste 10 maanden van 2023 gelijkaardig. 
2. Beroepsgerichte opleidingen worden gekoppeld aan één of meerdere beroepen. Het 
knelpuntkarakter van deze gekoppelde beroepen is bepalend voor het knelpuntkarakter 
van de opleiding. Contracten in het kader van tijdelijke werkervaring en niet-
beroepsspecifieke opleidingen (zoals Nederlands voor anderstaligen of oriënterende 
opleidingen) kunnen niet gekoppeld worden aan één of meerdere specifieke beroepen 
en worden zodoende altijd als niet-knelpunt gecategoriseerd.
Bij het toekennen van de vrijstelling wordt enkel het knelpuntkarakter meegegeven, 
niet de desbetreffende knelpuntberoep(en) die aan de opleiding vasthangen. We 
hebben dan ook geen cijfergegevens over de toegekende vrijstellingen van 
beschikbaarheid voor erkende opleidingen specifiek opgedeeld naar het 
knelpuntberoep. 
In 2022 werd 45,23% van de vrijstellingen van beschikbaarheid voor erkende 
opleidingen, studies of stages toegekend in het kader van een knelpuntopleiding. In de 
eerste 10 maanden van 2023 was dit 41,19%. 
Tabel 4: Het aantal toegekende vrijstellingen van beschikbaarheid voor een erkende 
knelpuntopleiding, -studie of -stage opgedeeld naar geslacht
Jaar 2022 10/2023
GeslachtAantal 
unieke 
klantenAantal 
unieke 
klanten
man 4.897 3.033
vrouw 4.317 3.291
Totaal 9.214 6.324
Bron: dienst monitoring VDAB
In de verdeling naar geslacht, stellen we vast dat er iets meer mannen zijn die een 
vrijstelling van beschikbaarheid hebben gekregen voor een erkende knelpuntopleiding, 
-studie of -stage. 
3. Voor deze rapportering wordt gebruik gemaakt van gegevens afkomstig van RVA. We 
baseren ons hierbij op de definitieve gegevens na verificatie door RVA. Voor 2023 heeft 
dit betrekking op de periode januari - juli.
Tabel 6: aantal vergoede en vrijgestelde dagen voor opleidingsmaatregelen (na 
verificatie)
VDAB
JaarDagen 
Volledige 
werkloosheidDagen 
Vrijstelling 
voor 
opleidingRatio 
Vrijstelling - 
Volledige 
werkloosheid
202229.866.029 1.780.697 5,96%
2023 (januari - juli)15.899.032 847.128 5,33%
Bron: RVA - rapportering februari 2024 (na verificatie)
Tabel 7: contingent gebruikte werkloosheidsdagen (na verificatie) per gewest
Gewest
VDAB ACTIRIS FOREM ADG Totaal
Jaar Ratio 
Vrijstelling 
- Volledige 
werklooshe
idRatio 
Vrijstelling - 
Volledige 
werkloosheidRatio 
Vrijstelling - 
Volledige 
werkloosheidRatio 
Vrijstelling - 
Volledige 
werkloosheidRatio 
Vrijstelling 
- Volledige 
werklooshe
id
20225,96% 4,36% 5,50% 4,94% 5,41%
2023 
(januari - 
juli)5,33% 4.51% 5,75% 4,95% 5,33%
Bron: RVA - rapportering februari 2024 (na verificatie)
