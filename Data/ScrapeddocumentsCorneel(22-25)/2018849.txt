title: Aanpak zwarte verkeerspunten - Kruispunt Baron Ruzettelaan, Kortrijkstraat, Vaartdijkstraat Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018849
thema link: https://www.vlaamsparlement.be/parlementaire-documenten/schriftelijke-vragen/1782407
SCHRIFTELIJKE VRAAG
nr. 275
van MAAIKE DE VREESE
datum: 24 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanpak zwarte verkeerspunten  -  Kruispunt Baron Ruzettelaan, Kortrijkstraat, 
Vaartdijkstraat Brugge
Sinds 2018 werkt Vlaanderen met een dynamische lijst van gevaarlijke punten. De lijst 
wordt jaarlijks geactualiseerd en is gebaseerd op de meest recente ongevallencijfers. Elk 
verkeerspunt waar in de afgelopen drie jaar minstens drie ongevallen zijn gebeurd, kan op 
de dynamische lijst opgenomen worden. Daarbij wordt afhankelijk van de ernst van het 
ongeval en het aantal slachtoffers een score berekend. Bedraagt de score minstens 15, 
dan wordt de locatie als gevaarlijk beschouwd. De zwarte verkeerspunten worden verder 
ingedeeld in vijf categorieën. 
Op de nieuwe dynamische lijst staat nogmaals het Brugse kruispunt Baron Ruzettelaan, 
Kortrijkstraat, Vaartdijkstraat. In antwoord op mijn schriftelijke vraag nr. 1664 van 15 
september 2023 gaf de minister aan dat er twee verzoekschriften werden ingediend tegen 
de omgevingsvergunning van het project van de Steenbruggebrug. Ze gaf toen aan dat De 
Vlaamse Waterweg (DVW) de bezwaren technisch-inhoudelijk als juridisch ging 
doornemen.
1. Kan de minister de huidige stand van zaken geven van dit dossier? Welke stappen 
werden er al gezet om het punt veiliger te maken?
2. Kan de minister een overzicht geven van de volgende stappen in het dossier (fasering, 
timing en planning)? Wanneer zullen de werken worden gerealiseerd?
3. Wat is de kostprijs om het punt aan te pakken?
4. Hoeveel ongevallen zijn er in de periode 2015-2023 gebeurd op deze locatie? Kan de 
minister een overzicht geven per jaar? Graag met een opsplitsing tussen de 
verschillende types weggebruikers (fietsers, voetgangers, personenwagens, 
vrachtwagens etc.).
5. Kan de minister de huidige stand van zaken geven omtrent de beroepsprocedure tegen 
het project Steenbruggebrug? Welke stappen worden er gezet om zo snel mogelijk een 
doorbraak te realiseren? Wanneer hebben DVW en de diensten van de minister contact 
opgenomen met het Brugse stadsbestuur? Wat waren de conclusies van dat overleg?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 275 van 24 november 2023
van MAAIKE DE VREESE
1. Ik verwijs hiervoor in eerste instantie naar het antwoord op deelvraag 1 van uw 
schriftelijke vraag nr. 743 van 3 februari 2023 en het antwoord op deelvraag 1 van uw 
schriftelijke vraag nr. 1664 van 15 september 2023.
Er werden uiteindelijk vier verzoekschriften tot schorsing en/of nietigverklaring tegen 
het Ministerieel besluit d.d. 14 juli 2023 ontvangen via de Raad voor 
Vergunningsbetwistingen. De procedure bij de Raad is lopende waarbij Het Vlaams 
Gewest, De Vlaamse Waterweg nv (DVW) en de stad Brugge officieel tussenkomen in 
de procedure en hierin elk bijgestaan worden door een raadsman.
2. Ik verwijs hiervoor in eerste instantie naar het antwoord op deelvraag 2 van uw 
schriftelijke vraag nr. 743 van 3 februari 2023. De timing voor behandeling van de 
beroepen en de uiteindelijke uitspraak van de Raad voor Vergunningsbetwistingen is 
onzeker: de duurtijd tot het verkrijgen van een arrest van de Raad valt te verwachten 
binnen één à twee jaar. 
Wegens huidige onzekerheid over de uitspraak van de Raad is de aanbestedende 
overheid op heden niet van plan om de werken aan te vatten. Dit standpunt kan 
eventueel wijzigen in functie van het verdere verloop van de procedure en/of nieuwe 
inzichten.
3. De huidige investeringskost wordt, op basis van het definitief ontwerp, geraamd op ca. 
48 miljoen euro (excl. btw). Het project voor de vernieuwing van de Steenbruggebrug 
werd opgesplitst in twee overheidsopdrachten:
a) Fase 1:
Aanpassen van een eerste zone van de kanaalbocht; constructie van de 
beweegbare fiets- en voetgangersbrug; omgevingsaanleg.
Deelbudget fase 1: ca. 7,5 miljoen euro.
b) Fase 2:
Verder aanpassen van de resterende zone van de kanaalbocht; constructie van 
een vaste, hoge wegbrug; omgevingsaanleg.
Deelbudget fase 2: ca. 40,5 miljoen euro.
4. In onderstaande tabel zijn de letselongevallen weergegeven tussen 2015 en 2021. 
Recentere ongevallengegevens zijn momenteel niet beschikbaar bij het Agentschap 
Wegen en Verkeer (AWV).
           

5. Ik verwijs hiervoor in eerste instantie naar de antwoorden op deelvragen 3 en 4 van 
uw schriftelijke vraag nr. 1664 van 15 september 2023 en naar de antwoorden op 
deelvragen 1 en 2 van deze schriftelijke vraag nr. 275. 
Parallel aan de officieel te doorlopen procedure bij de Raad voor 
Vergunningsbetwistingen, voeren DVW en de stad Brugge thans 
bemiddelingsgesprekken met de beroepsindieners. Over de inhoud van deze lopende 
gesprekken kan extern niet gecommuniceerd worden.
