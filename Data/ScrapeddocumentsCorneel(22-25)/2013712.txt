title: Geïntegreerd investeringsprogramma (GIP) 2024 - De Vlaamse Waterweg (DVW) - Herstelling Nieuwe Kalebrug (W16) Gent
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013712
thema link: https://www.vlaamsparlement.be/parlementaire-documenten/schriftelijke-vragen/1777867
SCHRIFTELIJKE VRAAG
nr. 184
van STIJN DE ROO
datum: 8 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Vlaamse Waterweg (DVW)  -  
Herstelling Nieuwe Kalebrug (W16) Gent
In het ontwerp GIP 2024, De Vlaamse Waterweg (DVW), lees ik dat voor Gent, voor de 
herstelling van de Nieuwe Kalebrug (W16) voor het jaar 2024 600.000 euro budget en 
30.000 euro fietsbudget worden gereserveerd.
1. Kan de minister een nauwkeurige omschrijving geven voor de uit te voeren werken 
voor herstelling van de Nieuwe Kalebrug? 
2. Wat is de timing voor deze werken? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 184 van 8 november 2023
van STIJN DE ROO
1. De renovatie omvat in hoofdzaak:
- Vervangen van de brugdekvoegen
- Wapperen (stralen) van de betonvlakken
- Uitvoeren van lokale betonherstellingen
- Vernieuwen carbonatatiecoating op alle betonvlakken
- Stralen van alle stalen onderdelen (trekkers, hangers, kabels)
- Herschilderen alle stalen onderdelen 
- Lokale herstellingen aan waterafvoer
Om de renovatie mogelijk te maken, worden stellingen gebouwd rondom de brug. De 
onderzijde van de brug wordt aangepakt vanaf een hangstelling onderaan de brug. Om 
continuïteit voor de scheepvaart te garanderen, gebeuren deze werken in twee fasen. 
Om de stalen hangers en kabels te kunnen renoveren, alsook de betonnen pijlers, wordt 
een stelling gebouwd bovenop de brug. Deze werken moeten in twee fasen gebeuren 
(kant Evergem – kant Gent) om de maximale belasting op de brug niet te overschrijden.
De twee betonnen brugbogen werden ’s nachts aangepakt met hoogtewerkers.
2. Een deel van de werken werd reeds uitgevoerd: vervangen brugdekvoegen, renoveren 
betonvlakken aan de onderzijde van de brug, renoveren van de betonnen bogen.
De stelling onderaan de brug werd afgebroken. Momenteel is de stelling bovenop de brug 
in opbouw. Volgens de huidige planning zullen de werken afgerond zijn in maart 2024.
