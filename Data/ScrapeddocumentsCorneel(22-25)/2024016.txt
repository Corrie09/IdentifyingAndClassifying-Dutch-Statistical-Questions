title: Geïntegreerd investeringsprogramma (GIP) 2024 - N80 Gingelom, Landen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024016
thema link: https://www.vlaamsparlement.be/parlementaire-documenten/schriftelijke-vragen/1784731
SCHRIFTELIJKE VRAAG
nr. 347
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N80 Gingelom, Landen
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Gingelom en Landen voor de onteigening van de N80 
Landen: fietspaden / onteigening (GIP003918/02) 440.000 euro budget en 440.000 euro 
fietsbudget gereserveerd. 
1. Wat houden deze werken precies in?
2. Welke stappen dienen er nog te gebeuren voor de uitvoering van de werken aangevat 
kan worden?
3. Wanneer zullen de werken aangevat worden?
4. Wat is de verdere timing en planning van het project?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 347 van 5 december 2023
van SOFIE MERTENS
1. De werken houden een volledige herinrichting in van de Steenweg op Sint-Truiden 
(N80) tussen de Bormansstraat in Walshoutem en de Steenweg (N80b) aan de 
gemeentegrens in Gingelom en omvatten nieuwe fietsinfrastructuur, de aanpassing 
van een aantal kruispunten, de aanleg van nieuwe parkeerzones en de heraanleg van 
de rijweg. Meer info vindt u op onze website: 
https://wegenenverkeer.be/werken/herinrichting-steenweg-op-sint-truiden-voor-
meer-fiets-en-rijcomfort-en-hogere.
2. De projectnota voor het wegenisontwerp werd afgeklopt. Nu moet een studiebureau in 
opdracht van Fluvius aan het rioleringsontwerp beginnen. Ondertussen zijn ook de 
minnelijke verwervingen gestart. Als het rioleringsontwerp en de 
onteigeningen/minnelijke verwervingen afgerond zijn, wordt de vergunning 
aangevraagd. Als dan ook budget voorzien wordt op het GIP kan er aan de uitvoering 
begonnen worden. 
3. Op het investeringsprogramma van de Vlaamse Regering werden enkel kredieten 
gebudgetteerd voor gedeeltelijke onteigeningen, maar nog niet voor de uitvoering van 
de werken. Wanneer de werken effectief uitgevoerd zullen worden, is vandaag immers 
nog niet bekend en is afhankelijk van de voortgang van de onteigeningen.
4. Omwille van de nodige verwervingen is een timing op de uitvoering zeer moeilijk in te 
schatten.
5. Momenteel werkt men bij Fluvius en de gemeente aan de studie voor de riolering.
