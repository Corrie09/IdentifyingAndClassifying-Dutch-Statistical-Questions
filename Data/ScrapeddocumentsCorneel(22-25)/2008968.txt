title: Agentschap Wegen en Verkeer (AWV) - Ondersteuning thuiswerkend personeel
thema: Mobiliteit en Verkeer
Openbare werken
Vlaamse administratie
pdf link: https://docs.vlaamsparlement.be/pfile?id=2008968
thema link: https://www.vlaamsparlement.be/parlementaire-documenten/schriftelijke-vragen/1773427
SCHRIFTELIJKE VRAAG
nr. 122
van BRECHT WARNEZ
datum: 19 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Agentschap Wegen en Verkeer (AWV)  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Wegen en Verkeer (AWV):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Agentschap Wegen en Verkeer nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Agentschap Wegen en Verkeer nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 122 van 19 oktober 2023
van BRECHT WARNEZ
1. a) De Vlaamse Regering heeft op 8 september 2023 haar definitieve goedkeuring 
gegeven aan het ontwerpbesluit dat de recurrente maatregelen van het sectoraal 
akkoord 2020-2022 verankert in het Vlaams personeelsstatuut (VPS). Een van de 
maatregelen omvat de thuiswerkvergoeding. Deze wordt met terugwerkende 
kracht toegekend tot 1 januari 2023 aan de personeelsleden.
- Tussenkomst voor internetaansluiting: 872 personen (cijfer september '23) = 
69%
- forfaitaire vergoeding internetaansluiting 20€: 292 personeelsleden = 23%
b) Deze tussenkomsten voor internetaansluiting worden met de gewone 
werkingsmiddelen betaald.
In 2020 werd er ook een eenmalige mogelijkheid geboden aan het personeel om 
een ICT pakket te kiezen voor ondersteuning thuis. De kosten hiervoor zijn vervat 
in het bedrag opgenomen voor 2020.
 
Hiervoor werden volgende bedragen gereserveerd:
2020: 503.206,68 euro 
2021: 305.508,06 euro
2022: 285.421,93 euro
2023: 319.885,33 euro 
2. a) Deze tussenkomsten worden met de gewone werkingsmiddelen betaald.
De aankoop van het thuiswerkmateriaal in 2021 bedroeg 183.291 euro. Zoals in 
het antwoord op vraag 2b blijkt, heeft het merendeel van onze personeelsleden in 
2021 deze tussenkomst gekregen. 
- 2022: 7195,31 euro
- 2023: 3385,09 euro
b) - 2021: 1.008 personen
  - 2022: 63 nieuwkomers
  - 2023: 33 nieuwkomers
3-4.Niet van toepassing.
