title: Robinpasproject - Evaluatie
thema: Onderwijs en Vorming
pdf link: https://docs.vlaamsparlement.be/pfile?id=2023130
thema link: https://www.vlaamsparlement.be/parlementaire-documenten/schriftelijke-vragen/1784607
SCHRIFTELIJKE VRAAG
nr. 176
van HANNELORE GOEMAN
datum: 5 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Robinpasproject  -  Evaluatie
Begin 2021 werd de Robinpas gelanceerd. De doelstelling is om 20.000 Robinpassen te 
verdelen aan leerlingen in het secundair onderwijs. Via de Robinpas kunnen leerlingen wier 
ouders de schoolfacturen moeilijk kunnen betalen, korting krijgen bij de aankoop van de 
nodige schoolboeken.
Op 2 februari 2023 stelde ik de minister een vraag om uitleg daarover. In het schooljaar 
2022-2023 bedroeg het aantal uitgedeelde Robinpassen 16.432, wat onder het streefdoel 
ligt. Maar erger, slechts 20 procent van de passen werd verzilverd. De minister antwoordde 
toen dat hij wil dat het aantal gebruikte passen wordt opgetrokken naar 50 procent, als 
absolute minimum.
1. Hoeveel Robinpassen werden verdeeld in het schooljaar 2023-2024, opgesplitst per 
provincie?
2. Hoeveel secundaire scholen nemen deel aan het Robinpasproject (in absolute en 
relatieve cijfers)?
3. Hoeveel van de uitgereikte passen werden verzilverd?
4. Hoe evalueert de minister het project?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 176 van 5 december 2023
van HANNELORE GOEMAN
1. In schooljaar 2022-2023 heeft de Stichting Robin 21.781 Robinpassen uitgedeeld om 
in te zetten voor schooljaar 2023-2024. De spreiding van de verdeelde Robin-passen 
per provincie is de volgende: 
 
Antwerpen 4.549
Brussels gewest 761
Limburg 4.688
Oost-Vlaanderen 5.159
Vlaams-Brabant 2.538
West- Vlaanderen 4.086
Eindtotaal 21.781
2. Afgelopen schooljaar werd samengewerkt met 234 Robin-scholen.
3. Op basis van het rapport van schooljaar 2022-2023, ontvangen op 31 oktober 2023, 
werden er 6.343 passen verzilverd.
4. De groei in de Robinpas-werking van de stichting verloopt traag maar gestaag. De 
stichting heeft haar inspanningen onder meer gericht op het verhogen van digitale 
automatisatie en de toegankelijkheid (met o.m. de Robinshood-toepassing) om de 
doelgroepen nog beter te bereiken. Ik wil dit project dus de nodige tijd geven om te 
groeien. Hoe meer leerlingen ze bereiken hoe beter. Het aantal Robinpassen dat de 
Stichting Robin in 2023-2024 wil verspreiden, bedraagt 25.000 en de stichting ambieert 
50% effectief gebruikte passen (12.500). Ik heb de financieringswijze voor de tweede 
keer op rij ook gekoppeld aan haar bereik via kritieke procesindicatoren, waarbij het 
niet bereikte deel verhoudingsgewijs in mindering wordt gebracht van de uiteindelijke 
financiÃ«le ondersteuning. Zoals aangegeven in de Commissie Onderwijs van 7 
december, wil ik ook dat de voordelen van de Robinpas voor leerlingen niet zouden 
afhangen van het feit of hun school met een partner-distributeur van de Stichting 
samenwerkt of niet. 
