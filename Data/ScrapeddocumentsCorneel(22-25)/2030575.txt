title: De Lijn - Toegankelijkheid bus- en tramhaltes voor personen met een beperking
thema: Gelijke kansen
Mobiliteit en Verkeer
pdf link: https://docs.vlaamsparlement.be/pfile?id=2030575
thema link: https://www.vlaamsparlement.be/parlementaire-documenten/schriftelijke-vragen/1791948
SCHRIFTELIJKE VRAAG
nr. 425 
van BRECHT WARNEZ
datum: 5 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Toegankelijkheid bus- en tramhaltes voor personen met een beperking
Tijdens de vorige legislatuur van de Vlaamse Regering werden er regelmatig problemen 
gemeld over de toegankelijkheid van de Vlaamse bus- en tramhaltes. Als reactie werd in 
de beleidsnota Mobiliteit en Openbare Werken 2019-2024 het Masterplan Toegankelijkheid 
voorgesteld. De bedoeling van dat masterplan was om de haltes op gewestwegen versneld 
toegankelijk te maken voor personen met een motorische en/of visuele beperking. Daartoe 
zou proactief worden samengewerkt met de lokale besturen en zouden er eventueel ook 
incentives komen om het proces te versnellen. Het masterplan heeft als doel om tegen 
2030 50% van de haltes toegankelijk te maken.
Sinds 3 oktober 2022 geldt er een andere manier van subsidieaanvraag. Op mijn vraag 
van vorig jaar antwoordde de minister dat het nog te vroeg was om de effecten van die 
nieuwe aanvraagmanier te analyseren. Vandaar deze opvolgvraag van mijn schriftelijke 
vraag nr. 382 van 12 december 2022.
Graag alle data in Excel beschikbaar stellen.
1. Hoeveel bus- en tramhaltes in Vlaanderen zijn, per provincie, toegankelijk voor 
personen met een beperking?
a) Hoeveel van de toegankelijk gemaakte bushaltes worden in het nieuwe 
vervoersplan nog gebruikt en hoeveel niet. Graag de cijfers per provincie.
i. Wat is de kostprijs van de aanpassingswerken aan haltes die nu uit gebruik 
genomen worden?
ii. Hoe kijkt de minister hiernaar?
b) Hoeveel haltes die in het nieuwe plan ingezet worden zijn er, per provincie, nog 
niet toegankelijk?
2. Hoeveel subsidieaanvragen voor toegankelijkere haltes zijn er, per jaar, sinds 1 januari 
2022?
a) Hoeveel subsidieaanvragen waren er per provincie?
3. Kan de minister bevestigen of het aantal aanvragen voor de besproken subsidies 
afkomstig uit West-Vlaanderen in lijn is met aanvragen uit andere provincies? Zo niet, 
waaraan is dat volgens haar te wijten?
4. Evolueren de cijfers in de richting om tegen 2030 de helft van de haltes toegankelijk 
te maken?
a) Zo ja, zal de lat hoger gelegd worden?
b) Zo nee, wat zal er gebeuren om toch dat doel te bereiken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 425 van 5 januari 2024
van BRECHT WARNEZ
1. In de tabel hieronder wordt de stand van zaken weergegeven van het aantal haltes 
dat toegankelijk is voor mensen met een motorische beperking zonder assistentie, 
mensen met een motorische beperking met assistentie en mensen met een visuele 
beperking, alsook de verhouding ten opzicht van het totale aantal publieke haltes die 
worden bediend door het kernnet en aanvullend net (exclusief unieke flexhaltes). 
Voorheen rapporteerde we deze cijfers per provincie. Omdat vandaag de 
vervoerregio’s een belangrijk rol opnemen bij de invulling van basisbereikbaarheid 
worden de cijfers nu per vervoerregio gerapporteerd.
Toegankelijkheids-
status haltes excl. 
unieke flexhaltes Toegankelijk 
voor 
personen met 
een 
motorische 
beperkingToegankelijk 
voor 
personen met 
een 
motorische 
beperking 
mits 
assistentieToegankelijk 
voor 
personen 
met een 
visuele 
beperkingTotaal aantal 
publieke 
haltes 
VVR aantal aantal aantal aantal
Aalst 127 396 46 1103
Antwerpen 631 1447 182 3140
Brugge 147 246 71 943
Gent 491 782 280 2442
Kempen 198 421 134 1738
Kortrijk 135 242 67 859
Leuven 319 991 216 3028
Limburg 847 1337 644 3996
Mechelen 126 346 50 1180
Midwest 116 181 26 864
Oostende 199 301 90 683
Vlaamse Ardennen 95 238 21 1191
Vlaamse Rand 312 1034 128 2480
Waasland 75 133 32 720
Westhoek 139 190 45 853
Niet in Vlaanderen247 476 187 830
Eindtotaal 4204 8761 2219 26050
a-b) Zie bijlage (let op: deze cijfers veranderen voortdurend, aangezien de haltes in 
het netwerk een evolutief gegeven zijn). 
i. Dat zal sterk variëren afhankelijk van het type halte, bv. haltehaven of 
uitstulpende voetpadhalte, alsook of de aanpassingswerken afzonderlijk of 
in een groter project kunnen worden meegenomen. 
ii. Dit is op korte termijn geen prioritaire actie voor De Lijn, zeker gezien er 
momenteel nog operationele bijsturingen gebeuren en er verdere evaluaties 
volgen die mogelijk nog bijsturingen tot gevolg kunnen hebben.
Ter info:
Tot 2023 rapporteerde De Lijn over het aantal afgeschafte haltes op basis van het 
aantal haltepalen. Vanaf nu wordt gerapporteerd op niveau van de halte. 
Ze maakt echter een uitzondering wanneer er rapportage wordt gemaakt over de 
toegankelijkheid van haltes. Deze worden uitzonderlijk nog voorgesteld in 
haltepalen in plaats van in haltes.
Toegankelijke haltes zijn niet overal gelijk en worden ook niet gelijktijdig 
toegankelijke aangelegd. Het is mogelijk dat een halte langs de ene kant van de 
weg toegankelijk is en langs de andere kant niet. Daarom maakt De Lijn hier nog 
wel de voorstelling in haltepalen.
2. Subsidieaanvragen: 
 
Naam 
gemeente/stad Provincie Datum 
aanvraag Naam halte 
Bredene West-Vlaanderen 16/11/2022 Bredene Dorp 
Bredene West-Vlaanderen 16/11/2022 Bredene Dorp 
Bredene West-Vlaanderen 16/11/2022 Bredene Vicognelaan 
Kruibeke Oost-Vlaanderen 20/12/2022 Robberecht De Frieslaan 
richting Sint-Niklaas 
Waasmunster Oost-Vlaanderen 3/02/2023 Waasmunster 
Nederheirweg 
Waasmunster Oost-Vlaanderen 3/02/2023 Waasmunster 
Nederheirweg 
Kruibeke Oost-Vlaanderen 22/12/2022 Robrecht De Frieslaan 
richting Antwerpen 
Waasmunster Oost-Vlaanderen 3/02/2023 Waasmunster Mantawijk 
Waasmunster Oost-Vlaanderen 3/02/2023 Waasmunster Mantawijk 
Mortsel Antwerpen 8/02/2023 Mortsel T. Reynlaan 
Sint-Laureins Oost-Vlaanderen 2/06/2023 Sint-Laureins Dorp 
Bredene West-Vlaanderen 26/09/2023 Bredene Centrumplein 
Bredene West-Vlaanderen 26/09/2023 Bredene Centrumplein 
Bredene West-Vlaanderen 26/09/2023 Bredene WZC Jacky Maes 
Bredene West-Vlaanderen 26/09/2023 Bredene WZC Jacky Maes 
Bredene West-Vlaanderen 26/09/2023 Bredene Duinenzichterf 
Denderleeuw Oost-Vlaanderen 16/10/2023 Kasteelstraat 
Pelt Limburg 9/11/2023 Walstraat 
Pelt Limburg 9/11/2023 Walstraat 
Pelt Limburg 9/11/2023 Meerstraat 
Pelt Limburg 9/11/2023 Meerstraat 
 
Antwerpen: 1 
Limburg: 4 
Oost-Vlaanderen: 8 
Vlaams-Brabant: 0 
West-Vlaanderen: 8 
 
3. Uit de cijfers blijkt dat er in vergelijking met andere provincies meer aanvragen zijn 
in de provincies Oost- en West-Vlaanderen. Daar is geen eenduidige verklaring voor. 
 
4. 2/3de van de haltes ligt in het beheer van steden en gemeenten. Via verschillende 
kanalen wordt ondersteuning geboden aan steden en gemeenten om haltes 
toegankelijk aan te leggen en gebruik te maken van de subsidies.  
 
Op de website www.toegankelijkehaltes.be worden duidelijke informatie en goede 
voorbeelden aangeboden. Er worden tools ter beschikking gesteld, zoals een leidraad 
om een actieplan op te maken. Bij de opmaak van dit actieplan kunnen steden en 
gemeenten een coachingtraject ‘Masterplan toegankelijke haltes’ volgen. Men krijgt 
hierbij ondersteuning van Inter, het Agentschap Toegankelijk Vlaanderen. Er is een 
lerend netwerk voor gemeenten om kennis en inspiratie uit te wisselen.  
 
De andere initiatieven, naast de subsidies, die deel uitmaken van het masterplan, 
worden verdergezet. Zo worden de steden en gemeenten verder aangespoord om het 
charter te ondertekenen en de coachingtrajecten te volgen. Dit jaar wordt ook de 
tweejaarlijkse prijs meermobiele stad/gemeente uitgereikt, waarbij drie steden of 
gemeenten 50.000 euro kunnen bekomen om hun haltes toegankelijker te maken. 
Het thema toegankelijkheid is ook een belangrijk onderdeel van de opleidingen die 
door de VVSG worden georganiseerd. 
Ik heb tot slot ook een brief gestuurd aan alle vervoerregio’s om hen op te roepen om 
het Masterplan toegankelijkheid en in het bijzonder toegankelijke haltes te agenderen 
op hun vervoerregioraden. 
BIJLAGE
Overzicht
