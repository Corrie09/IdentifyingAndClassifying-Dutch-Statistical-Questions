title: Beleidsdomein Welzijn, Volksgezondheid en Gezin - Consultancyopdrachten
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2046047
thema link: https://www.vlaamsparlement.be/parlementaire-documenten/schriftelijke-vragen/1801060
SCHRIFTELIJKE VRAAG
nr. 241
van LISE VANDECASTEELE
datum: 6 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Beleidsdomein Welzijn, Volksgezondheid en Gezin  -  Consultancyopdrachten
Consultancybedrijven worden vaak ingeschakeld om overheden advies te geven over 
beleid.
1. Hoeveel consultancyopdrachten werden in 2023 in totaal uitgevoerd door ‘WhoCares?’? 
En voor welke bedragen? 
2. Hoeveel consultancyopdrachten werden in 2023 in totaal uitgevoerd voor het 
beleidsdomein Welzijn, Volksgezondheid en Gezin? En voor welke bedragen?
3. Hoeveel consultancyopdrachten werden in 2023 uitgevoerd door ‘WhoCares?’ voor het 
beleidsdomein Welzijn, Volksgezondheid en Gezin? En voor welke bedragen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 241 van 6 februari 2024
van LISE VANDECASTEELE
In het xls-bestand (bijgevoegd) gaat een overzicht van de consultancy-opdrachten die in 
2023 in totaal werden uitgevoerd door ‘WhoCares?’ of door een andere dienstverlener voor 
het beleidsdomein Welzijn, Volksgezondheid en Gezin (WVG). 
In het xls-overzichtsbestand wordt vermeld:
- De betrokken entiteit uit het beleidsdomein WVG;
- De korte omschrijving van de uitgevoerde consultancy-opdracht;
- De naam van de leverancier;1
- Het KBO-nummer van de leverancier;
- Het gefactureerd bedrag in het boekjaar 2023. 
Voor de gegevensverzameling van uitgevoerde consultancy-opdrachten en -uitgaven is 
‘uitgevoerd’ boekhoudkundig afgebakend als zijnde een betaling die in het boekjaar 2023 
heeft plaatsgevonden voor geleverde prestaties in 2023. Het gaat dus om bestellingen van 
opdrachten die in 2023 of in voorgaande jaren zijn geplaatst en doorheen 2023 in 
uitvoering zijn, en waarvoor in de loop van het boekjaar 2023 een factuur is ontvangen, 
bevestigd en betaald. 
Met andere woorden het overzicht zijn de uitgaven in de boekhouding gemarkeerd als 
consultancy in de facturatieperiode 1 januari 2023 tot en met 31 december 2023. Hiervoor 
werd voor het merendeel gekeken naar de uitgaven geregistreerd op de specifieke 
economische rekeningen die sinds 2021 gebruikt worden om consultancy-opdrachten vast 
te leggen en te vereffenen:
-613361 ‘Consultancy opdrachten inzake ICT'; 
-613391 ‘Overige consultancy opdrachten’; 
-613441 ‘Consultancyopdrachten inzake HRM’. 
Voorzichtigheid met deze rapportering blijft wel aangewezen, want ook in 2023 ontbreekt 
nog een heldere definitie van het begrip consultancy. Immers bij de parlementaire 
debatten en de verschillende voorgaande schriftelijke vragen inzake consultancy is 
gebleken dat: 
- een heldere definitie van het begrip consultancy en het toezicht op deze definitie 
bij de registratie in de boekhouding niveau Vlaamse Overheid ontbreekt;
- op de gegevens aangeleverd op basis van economische rekening vaak verschillende 
selectiemethodes worden toegepast, waardoor de cijfers niet langer objectief te 
beoordelen of vergelijken zijn tussen entiteiten onderling, of over jaren heen. 
BIJLAGE
Overzicht van de consultancy-opdrachten die in 2023 in totaal werden uitgevoerd door 
‘WhoCares?’ of door een andere dienstverlener voor het beleidsdomein Welzijn, 
Volksgezondheid en Gezin (WVG)
1 Op de naamgeving van de leverancier is een AVG-controle uitgevoerd. 
