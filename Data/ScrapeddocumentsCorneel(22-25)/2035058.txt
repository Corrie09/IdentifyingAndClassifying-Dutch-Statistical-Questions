title: Relanceplan Vlaamse Veerkracht - Uitvoering
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2035058
thema link: https://www.vlaamsparlement.be/parlementaire-documenten/schriftelijke-vragen/1794580
SCHRIFTELIJKE VRAAG
nr. 474
van THIJS VERBEURGT
datum: 16 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Relanceplan Vlaamse Veerkracht  -  Uitvoering
De uitvoering van het plan Vlaamse Veerkracht is volop bezig. Voor een aantal projecten 
die oorspronkelijk werden opgenomen in het relanceplan is de rapportering in het kader 
van Vlaamse Veerkracht stopgezet.
1. Is het project ‘Pompcapaciteit Albertkanaal: Wijnegem’ (VV026 Blue Deal MOW) 
overgezet naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
2. Is het project ‘Vervangen sluisdeuren sluizen Briegden en Neerharen’ (VV026 Blue Deal 
MOW) overgezet naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
3. Is het project ‘Herbouw Waasmunsterbrug (incl. jaagpad & fietstunnel)’ (VV037 - 
assetmanagement - aanpakken cat 4-kunstbouwwerken in slechte staat) overgezet 
naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b)  Zo niet, wat is de argumentatie achter het stopzetten van het project?
4. Is het project ‘Herbouw Oosthoekbrug St-Laurens’ (VV037 - assetmanagement - 
aanpakken cat 4-kunstbouwwerken in slechte staat) overgezet naar een regulier 
investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b)  Zo niet, wat is de argumentatie achter het stopzetten van het project?
5. Is het project ‘Vervangen opleggingen Drongenbrug W4 over de Ringvaart te Gent’ 
(VV037 - assetmanagement - aanpakken cat 4-kunstbouwwerken in slechte staat) 
overgezet naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
6. Is het project ‘Renovatie kaaimuur Wiedauwkaai te Gent’ (VV037 - assetmanagement 
- aanpakken cat 4-kunstbouwwerken in slechte staat) overgezet naar een regulier 
investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
7. Is het project ‘Herbouw Tolpoortbrug te Deinze’ (VV037 - assetmanagement - 
aanpakken cat 4-kunstbouwwerken in slechte staat) overgezet naar een regulier 
investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
8. Is het project ‘Vernieuwen brug over het afleidingskanaal – N9 Adegem’ (VV037 - 
assetmanagement - aanpakken cat 4-kunstbouwwerken in slechte staat) overgezet 
naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
9. Is het project ‘Herbouw Steenbruggebrug te Brugge’ (VV037 - assetmanagement - 
aanpakken cat 4-kunstbouwwerken in slechte staat) overgezet naar een regulier 
investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project? 
10. Is het project ‘Bouw kaaimuur VARO Energy Group’ (VV042 - modal shift naar water - 
extra kaaimuren) overgezet naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
11. Is het project ‘Gunning van de raamovereenkomst betreffende de levering van 
maximaal 1.600 laadpalen.’ (VV106 - vergroening openbaar vervoer De Lijn) overgezet 
naar een regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 474 van 16 januari 2024
van THIJS VERBEURGT
1. a) Er werd 10 miljoen euro voorzien op het meerjareninvesteringsplan. Dit is 2 miljoen 
hoger dan het initiële budget. Dit is voornamelijk te wijten aan de stijging van de 
materiaalprijzen. De initiële realisatietermijn was 2024.
Ingevolge het vervangen van de “Bananenbrug” door een wegbrug (heden in 
uitvoering) en een fietsbrug (nog op te starten) is het niet mogelijk een 
pompinstallatie en omloopkanaal op korte termijn te bouwen. De bouw van een 
omloopkanaal en pompinstallatie interfereren met elkaar. De bouw van een 
dergelijke installatie kan pas ten vroegste in 2026 starten.
b) Niet van toepassing. 
2. a) Het project werd voorzien op het GIP 2024 als reserveproject ten bedrage van 
5.300.000 euro. Initieel was voorzien de werken te laten aanvatten in het voorjaar 
van 2024, doch omwille van het hernemen van de aanbestedingsprocedure zal de 
start van de werken met 1 jaar opschuiven.
b) Niet van toepassing.
3. a) Dit project wordt getrokken door Agentschap Wegen en Verkeer (AWV) en wordt 
budgettair integraal voorzien op het regulier GIP van MOW, deels ten laste van AWV 
op het GIP2024 onder nr. GIP001013/01 (bedrag 7,2 mio euro), en deels op het 
GIP2024 ten laste van De Vlaamse Waterweg nv onder nr. GIP000354/01 (bedrag 3 
mio euro), later verder aan te vullen met een extra budget (3,2 mio euro) op het 
toekomstig GIP2025.
De documenten nodig voor de aanvraag tot omgevingsvergunning zijn in opmaak 
evenals de voorbereiding van het aanbestedingsdossier, dit om de vervanging van 
de brug in 2025  uit te voeren.
b) Niet van toepassing. 
4. a) Dit project wordt verdergezet met reguliere middelen; op het GIP 2023 werden 
hiervoor de middelen voorzien. Het betreft de bouw van een nieuwe brug over het 
Leopoldkanaal te Maldegem, op ca. 600m afwaarts de Oosthoekbrug. De 
aanbesteding van de werken is doorgegaan eind 2023.
b) Niet van toepassing. 
5. a) Dit project wordt verdergezet met reguliere middelen; volgens de huidige inzichten 
wordt hiervoor budget in 2026 voorzien. De studie is in uitvoering.
b) Niet van toepassing. 
6. a) De renovatie van de bestaande kaaimuur vormt samen met de verlenging t.h.v. 
VARO Energy Group, voorwerp van deelvraag 10, één project. Dit project wordt 
verdergezet met reguliere middelen; volgens de huidige inzichten wordt hiervoor 
budget voorzien in 2026. De studie is in uitvoering en de omgevingsvergunning zal 
aangevraagd worden in de loop van 2024.
b) Niet van toepassing.
7. a) Dit project wordt verdergezet met reguliere middelen. Volgens de huidige inzichten 
wordt budget voor de werken voorzien in 2027.
b) Niet van toepassing. 
8. De middelen voor dit project zijn voorzien op het ontwerp GIP 2024 onder GIP000672/03 
(5,8 miljoen euro). De documenten nodig voor de aanvraag tot omgevingsvergunning 
zijn in opmaak, evenals de voorbereiding van het aanbestedingsdossier, dit om de 
vervanging van de brug in 2025 op te kunnen starten (werken dienen gecoördineerd te 
worden met werken t.h.v. de Raveschootstraat (R 43).
9. a) Dit project wordt verdergezet met reguliere middelen. Op het ontwerp GIP 2024 is 
er onder GIP000440/01 een onteigeningsbudget voorzien (4,67 miljoen euro). 
Er wordt verwacht dat de overheidsopdrachtenprocedure voor de tweede fase, die in 
twee stappen verloopt, in de loop van 2024 kan opgestart worden. De start van de 
werken van deze tweede fase is onder meer afhankelijk van de 
vergunningsproblematiek, de nodige verwervingen, de doorlooptijd van de 
onderhandelingsprocedure en de afstemming met andere werken in de omgeving. 
Volgens de huidige inzichten wordt uitgegaan van een start van de werken voor deze 
tweede fase in 2026.
b) Niet van toepassing.  
10.Zie deelvraag 6.
11. a) In uw inleiding geeft u aan dat voor een aantal projecten, die oorspronkelijk werden 
opgenomen in het relanceplan, de rapportering in het kader van Vlaamse 
Veerkracht is stopgezet. 
 
Het project ‘gunning van de raamovereenkomst betreffende de levering van 
maximaal 1.600 laadpalen’ wordt niet via relancemiddelen gefinancierd, maar via 
het regulier investeringsprogramma zoals voorzien in het 
Openbaredienstencontract 2023-2027 (cfr. infra). Bijgevolg werd dus ook de 
rapportering in het kader van Vlaamse Veerkracht stopgezet. 
 
Zoals u weet, heeft De Lijn als doelstelling om tegen 2035 volledig emissievrij 
openbaar vervoer aan te bieden, zowel in eigen regie als via de partners-
exploitanten. 
 
In functie van de gefaseerde vervanging van dieselbussen door emissievrije bussen 
wordt in laadinfrastructuur voorzien op de stelplaatsen. Dit gebeurt via openbare 
aanbestedingen, waarbij De Lijn zich telkens het recht voorbehoudt al dan niet het 
voorziene aantal laadpunten gedeeltelijk of volledig af te nemen. Op deze wijze kan 
De Lijn optimaal inzetten op factoren zoals technologische verbeteringen en 
prijsschommelingen. 
 
Bij de realisatie van de elektrificatie van de stelplaatsen wordt gebruik gemaakt 
zowel van de in het relanceplan voorziene middelen als van de investeringsmiddelen 
die voorzien zijn in het Openbaredienstencontract 2023-2027 (cfr. Tabel infra, 
Openbaredienstencontract 2023-2024, blz. 74). 
 
De laadinfrastructuur (laadpalen) voorzien via financiering met de relancemiddelen, 
is reeds gerealiseerd.  
 
Het project ‘gunning van de raamovereenkomst betreffende de levering van 
maximaal 1.600 laadpalen’ werd dus niet via relancemiddelen gefinancierd, maar 
via het regulier investeringsprogramma. 
 
b) Zie hierboven.

