title: Subsidieoproep digitale transformatie congresvenues - Stand van zaken
thema: Toerisme
pdf link: https://docs.vlaamsparlement.be/pfile?id=2013320
thema link: https://www.vlaamsparlement.be/parlementaire-documenten/schriftelijke-vragen/1778379
SCHRIFTELIJKE VRAAG
nr. 109 
van BRECHT WARNEZ
datum: 9 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidieoproep digitale transformatie congresvenues  -  Stand van zaken
De coronapandemie heeft een enorme impact gehad op de congres- en eventindustrie in 
Vlaanderen. Het traditionele format van meetings, events en congressen is onder druk 
gekomen en de vereisten om op internationaal niveau te concurreren zijn op korte tijd 
sterk veranderd. Aangezien een digitale transformatie een congresvenue op innovatieve 
wijze kan onderscheiden, biedt de Vlaamse Regering met een subsidieoproep de nodige 
steun.
Elk project dat een aanvraag indiende kreeg een pitchmoment op 12 of 13 oktober, waarop 
de aanvragers het project moesten voorstellen aan een beoordelingsteam. Elk project 
kreeg dan een score en het beschikbare subsidiebudget werd uiteindelijk verdeeld over de 
projecten met de hoogste scores. De maximumscore was 100 punten, de minimumscore 
was 60 punten.
Zowel voor als na de lancering van de oproep werd een infosessie gehouden, waarop de 
belangrijkste informatie over de subsidie werd toegelicht, de oproep werd ge√Øllustreerd aan 
de hand van enkele voorbeelden en ruimte werd gelaten voor vragen. Deze infosessies 
vonden plaats op 20 juli en 10 augustus.
Gelieve alle gegevens beschikbaar te stellen in Excel.
1. Hoeveel aanvragen werden ingediend?
a) Graag een overzicht per provincie.
b) Graag een overzicht per soort indiener (stad/gemeente, provincie, bedrijf, ...).
2. Hoeveel aanvragen werden goedgekeurd en voor welk bedrag?
a) Graag een overzicht per provincie.
b) Graag een overzicht van alle West-Vlaamse dossiers met telkens een korte 
projectbeschrijving, inclusief adresgegevens.
3. Op 20 juli en 10 augustus werden infosessies gehouden.
a) Hoeveel aanwezigen waren er op deze infosessies?
b) Kwam er nadien van de aanwezigen feedback over de infosessies?
Zo ja, wat was die feedback? Waren de infosessies voor de aanwezigen voldoende 
nuttig en informatief?
Zo niet, is de minister van plan de aanwezigen hierover nog te bevragen?
c) Is de minister tevreden over het aantal infosessies? Zou het nuttig zijn geweest 
om nog een derde en eventueel een vierde infosessie te organiseren?
4. Voor de goedkeuring van een project werd vereist dat het werd voorgesteld op 12 of 
13 oktober, waarna punten werden toegekend. De projecten met de hoogste score 
konden de subsidie ontvangen.
a) Wat was de gemiddelde score van alle projecten?
b) Wat waren de scores van de projecten die uiteindelijk werden goedgekeurd? Hierbij 
ook graag een onderverdeling van alle beoordelingscriteria en hoeveel punten de 
projecten behaalden op elk van die criteria.
5. Wat de goedgekeurde projecten betreft:
a) Is de minister tevreden over het aantal toegekende subsidies en de effecten van 
de oproep?
b) Is de minister tevreden met de geografische spreiding van de aanvragen? 
c) Ziet de minister nood aan verdere maatregelen om congresvenues te digitaliseren 
en op innovatieve wijze te onderscheiden met het oog op internationaal 
concurreren?
6. Acht de minister het gereserveerde budget voor de subsidie voldoende? Plant ze nieuwe 
initiatieven op dat vlak?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 109 van 9 november 2023
van BRECHT WARNEZ
1. a) Zie bijlage.
b) Zie bijlage.
2. De beslissing werd nog niet genomen. De kennisgeving is voorzien midden december.
3. a) Er waren 87 inschrijvingen, waarvan 51 op 20 juli en 36 op 10 augustus.
b) Geen feedback (buiten dat de toelichting duidelijk was). Toerisme Vlaanderen is 
verder niet van plan aanwezigen hierover nog te bevragen.
c) Toerisme Vlaanderen heeft via verschillende kanalen contact opgenomen met 
begunstigden en een maand de tijd gegeven om in te schrijven. Het agentschap 
meent daarmee voldoende gedaan te hebben om alle mogelijke indieners te 
bereiken.
4. De beslissing werd nog niet genomen waardoor deze info dus nog niet gedeeld kan 
worden.
5. De beslissing werd nog niet genomen waardoor deze info dus nog niet gedeeld kan 
worden.
6. De beslissing werd nog niet genomen waardoor deze info dus nog niet gedeeld kan 
worden.
BIJLAGEN
Overzicht aanvragen subsidieoproep digitale transformatie congresvenues
