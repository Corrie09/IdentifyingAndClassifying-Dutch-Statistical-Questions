title: Kaaitheater - Transformatie- en vernieuwingsdossier
thema: Cultuur
pdf link: https://docs.vlaamsparlement.be/pfile?id=2077496
thema link: https://www.vlaamsparlement.be/parlementaire-documenten/schriftelijke-vragen/1833076
SCHRIFTELIJKE VRAAG
nr. 13
van FILIP BRUSSELMANS
datum: 10 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Kaaitheater  -  Transformatie- en vernieuwingsdossier
Het transformatie- en vernieuwingsdossier van het Brusselse Kaaitheater mag intussen al 
enkele jaren op mijn onversneden aandacht rekenen. Als ik goed ben ingelicht en alles 
volgens de planning verloopt, zou het gebouw opnieuw in gebruik kunnen worden genomen 
in januari 2025.
1. Zal het gebouw daadwerkelijk opnieuw in gebruik worden genomen in januari 2025?
2. In hoeverre is er intussen sprake van een overschrijding van de oorspronkelijke 
budgettering gelet op onder meer de veranderlijke stijging van de materiaalprijzen en 
indexeringen?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 13 van 10 oktober 2024
van FILIP BRUSSELMANS
1. Gelet op het huidige verloop van de werf zal de oplevering van de transformatie van 
het Kaaitheater niet plaatsvinden in januari 2025. De ingebruikname van het gebouw 
staat voorlopig ingepland voor het voorjaar van 2026. Deze termijnverlenging is 
grotendeels het gevolg van onvoorziene wijzigingen ten gevolge van een aanpassing 
van de brandweereisen. 
2. Mijn administratie bekijkt momenteel de financiële impact van de wijzigingen met de 
hoofdaannemer. Herzieningen ten gevolge van stijgende materiaalkosten werden al 
toegekend op de uitgevoerde werken. De initiële raming van de projectkost bedroeg 
23.041.263 euro, de huidige raming bedraagt 33.131.390,04 euro (inclusief btw).
