title: Belasting op inverkeerstelling (BIV) en verkeersbelasting - Invloed milieukenmerken
thema: Begroting
Natuur en Milieu
pdf link: https://docs.vlaamsparlement.be/pfile?id=2054024
thema link: https://www.vlaamsparlement.be/parlementaire-documenten/schriftelijke-vragen/1811376
SCHRIFTELIJKE VRAAG
nr. 219
van KOEN VAN DEN HEUVEL
datum: 8 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Belasting op inverkeerstelling (BIV) en verkeersbelasting  -  Invloed milieukenmerken
Eigenaars van een personenvoertuig moeten bij de eerste ingebruikname van een nieuw 
of tweedehandsvoertuig eenmalig de belasting op de inverkeerstelling betalen (BIV) alsook 
een jaarlijkse verkeersbelasting (VKB). 
Sinds 1 januari 2016 zijn beide verkeersbelastingen vergroend. Het bedrag van de BIV 
wordt berekend op basis van de milieukenmerken: CO2-uitstoot, uitstoot fijn stof, 
brandstoftype, euronorm, aanwezigheid van een roetfilter, de leeftijd van het voertuig en 
datum van eerste inschrijving. Het tarief van de jaarlijkse verkeersbelasting voor 
personenwagens en aanverwante voertuigen wordt berekend op basis van het vermogen 
van het voertuig, de euronorm en de CO2-uitstoot.
Om de tarieven van de BIV en de VKB correct in te schatten, moet de overheid uiteraard 
beschikken over de correcte technische gegevens van een voertuig.
1. Welke invloed hebben de verschillende kenmerken (CO2-uitstoot, euronorm, 
brandstoftype, vermogen enzovoort) op de tarieven van de BIV en de VKB? Graag een 
overzicht per belastingvorm, per parameter voor het huidige aanslagjaar.
2. Hoeveel bezwaren worden jaarlijks ingediend tegen de verkeersbelasting? Graag een 
overzicht per jaar voor 2021 tot nu in absolute cijfers en percentages.
a) Hoeveel bezwaren zijn gegrond? Graag in absolute cijfers en percentages.
b) Hoeveel bezwaren werden verworpen? Graag in absolute cijfers en percentages.
3. Hoeveel verzoeken tot ambtshalve ontheffing worden jaarlijks ingediend? Graag een 
overzicht per jaar voor 2021 tot nu in absolute cijfers en percentages.
a) Hoeveel verzoeken zijn gegrond? Graag in absolute cijfers en percentages.
b) Hoeveel verzoeken werden verworpen? Graag in absolute cijfers en percentages.
4. Wat zijn de vaakst voorkomende redenen die tot een bezwaarschrift of verzoek tot 
ambtshalve ontheffing leiden?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 219 van 8 maart 2024
van KOEN VAN DEN HEUVEL
1. Voor het antwoord op deze vraag verwijs ik naar het antwoord op deelvraag 1 van uw 
schriftelijke vraag nr. 327 van 31 maart 2022. Er zijn geen recente wijzigingen aan de 
tariefformules voor de jaarlijkse verkeersbelasting (JVB) of belasting op de 
inverkeerstelling (BIV).
2. In onderstaande tabel wordt per aanslagjaar een overzicht gegeven van de ingediende 
bezwaren tegen de verkeersbelastingen voor de periode 2021-2023. De aantallen 
worden zowel in absolute cijfers als procentueel weergegeven. Ook het resultaat van de 
bezwaarbeslissing is opgenomen.
2021 2022 2023
Aantal vorderingen 4.691.736 4.697.144 4.732.013
Aantal bezwaren 12.539 12.488 11.250
Percentage bezwaren 0,27% 0,27% 0,24%
Ingewilligde bezwaren 7.295 6.804 5.288
58% 54% 47%
Deels ingewilligde bezwaren 232 211 90
2% 2% 1%
Afgewezen bezwaren 3.692 3.021 2.133
29% 24% 19%
Niet gekend (*) 1.320 2.452 3.739
11% 20% 33%
(*) Voor sommige dossiers is de eindbeslissing niet gekend omdat hierover niet werd 
gerapporteerd of omdat het dossier nog niet gesloten is. Dit kan zijn omdat er bijvoorbeeld nog 
bijkomende informatie is opgevraagd.
3. In onderstaande tabel wordt per aanslagjaar een overzicht gegeven van het aantal 
verzoeken tot ambtshalve ontheffing voor de verkeersbelastingen voor de periode 2021-
2023. De aantallen worden zowel in absolute cijfers als procentueel weergegeven. Ook 
het resultaat van het verzoek is opgenomen.
2021 2022 2023
Aantal vorderingen 4.691.736 4.697.144 4.732.013
Aantal verzoeken tot ambtshalve ontheffing 3.582 2.047 1.233
Percentage verzoeken ambtshalve ontheffing 0,08% 0,04% 0,03%
   
Ingewilligde verzoeken 3.199 1.729 1.060
89% 84% 86%
Deels ingewilligde verzoeken 344 285 162
10% 14% 13%
Afgewezen verzoeken 37 29 11
1% 1% 1%
Niet gekend (*) 2 4
0% 0% 0%
(*) Voor sommige dossiers is de eindbeslissing niet gekend omdat hierover niet werd 
gerapporteerd of omdat het dossier nog niet gesloten is. Dit kan zijn omdat er bijvoorbeeld nog 
bijkomende informatie is opgevraagd.
4. Voor het antwoord op deze vraag verwijs ik naar het antwoord op deelvraag 4 van uw 
schriftelijke vraag nr. 327 van 31 maart 2022. 
