title: Geluidsoverlast E40 Goetsenhoven (Tienen) - Maatregelen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082797
thema link: https://www.vlaamsparlement.be/parlementaire-documenten/schriftelijke-vragen/1836280
SCHRIFTELIJKE VRAAG
nr. 45
van ARNOUT COEL
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Geluidsoverlast E40 Goetsenhoven (Tienen)  -  Maatregelen
In haar antwoord op mijn schriftelijke vraag nr. 631 van 5 februari 2024 gaf voormalig 
minister Peeters aan dat er een nieuwe asfaltlaag komt op de E40 Goetsenhoven (Tienen) 
teneinde de geluidsoverlast voor de omwonenden in te perken. Daarvoor is een budget 
van 5 miljoen euro vooropgesteld en de uitvoering is mogelijk “in de komende jaren”.
1. Is er ondertussen meer zicht op de planning van de werken en wanneer die afgerond 
zullen worden? Graag een overzicht.
2. Werden er recent nog geluidsmetingen uitgevoerd op deze locatie? Zo ja, graag een 
overzicht met de resultaten. Hoe interpreteert de minister de resultaten? 
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 45 van 24 oktober 2024
van ARNOUT COEL
Er is momenteel nog geen concreet zicht op de timing voor dit project. Zoals alle projecten 
zullen we dit bekijken in het kader van het GIP. Er zijn sinds 2023 geen nieuwe 
geluidsmetingen meer uitgevoerd.
