title: Ruimtelijk Structuurplan Vlaanderen (RSV) - Bedrijventerreinen
thema: Ruimtelijke ordening
pdf link: https://docs.vlaamsparlement.be/pfile?id=2063911
thema link: https://www.vlaamsparlement.be/parlementaire-documenten/schriftelijke-vragen/1818922
SCHRIFTELIJKE VRAAG
nr. 513
van STEPHANIE D'HOSE
datum: 15 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Ruimtelijk Structuurplan Vlaanderen (RSV)  -  Bedrijventerreinen
De ruimte in Vlaanderen is schaars en eindig. Bij het zoeken naar oplossingen voor een 
aantal structurele uitdagingen wordt steeds meer van onze ruimtelijke ordening verwacht. 
Naast het voldoen aan kwalitatieve en kwantitatieve woningbehoeften, vrijwaring van de 
open ruimte voor landbouw, natuur en bos, is er ook nood en behoefte aan voldoende, 
goed uitgeruste bedrijventerreinen voor nieuwe economische ontwikkelactiviteiten die de 
ontwikkelingsmogelijkheden verzekeren van de bestaande economische activiteiten. Dat is 
nodig vanuit economisch oogpunt om de economie te blijven aanzwengelen. 
Bedrijven zorgen niet alleen voor een toegevoegde waarde maar ook voor 
tewerkstelling. Om te vermijden dat bedrijven zich in de toekomst op minder goed gelegen 
locaties vestigen (bijvoorbeeld op moeilijk te bereiken plekken voor vrachtverkeer, in 
verkeersonveilige situaties enzovoort) is het de intentie om ruimtelijk verantwoorde keuzes 
te kunnen bieden aan ondernemers die op zoek zijn naar bedrijfsgronden. Door op goed 
gelegen terreinen aanbod te creëren, kan er op een verantwoorde manier gestuurd worden 
in het economisch ruimtelijk beleid. Dat moet op zijn beurt de druk op de open ruimte wat 
verminderen, omdat zo een positief alternatief geboden kan worden aan de versnippering 
die zich op het terrein voordoet. 
 
Het vinden van verantwoorde locaties voor de grote segmenten in onze economie, denk 
maar aan gemengde bedrijvigheid, kantoorontwikkeling, kleinhandel enzovoort, hangt in 
toenemende mate samen met de basisbeginselen van een ruimtelijk locatiebeleid. In het 
RSV, dat in afwachting van de beleidskaders van het Beleidsplan Ruimte Vlaanderen (BRV) 
nog steeds het regelgevend kader is, heeft dat geleid tot een differentiatie van 
bedrijventerreinen, in hoofdzaak bestaande uit enerzijds gemengde en specifieke regionale 
bedrijventerreinen en anderzijds lokale bedrijventerreinen.
 
Naar aanleiding van een schriftelijke vraag (nr. 195 van 16 januari 2024) van Kurt 
Vanryckeghem kregen we via de minister van Economie inzage in het potentieel aanbod 
aan bedrijventerreinen via het GIS-bedrijventerreinen (GIS: geografisch 
informatiesysteem). Daaruit worden percelen voorgesteld die aangeboden worden en 
waarvan verwacht wordt dat ze extra ruimte voor economie vormen. Die informatie zegt 
weliswaar niets over de ruimtelijke bestemming waardoor het effectieve aanbod misschien 
een vertekend beeld kan geven. 
Om een beter zicht te krijgen op de actuele situatie, had ik graag wat meer gedetailleerde 
informatie ontvangen bij de volgende vragen.
1. Hoeveel hectare bedrijventerreinen zijn er vandaag ruimtelijk bestemd in Vlaanderen? 
Graag een opdeling in grafiek per provincie, alsook per categorie (lokaal/regionaal - 
gemengd en/of specifiek).
2. Hoe verhoudt zich het huidige beschikbare aanbod met de behoefteberekeningen die 
lopende zijn binnen de verschillende provincies?
3. Hoe wordt ‘potentieel beschikbare bedrijventerreinen’ gedefinieerd en hoe kunnen 
interessante zones (bijvoorbeeld zones met bestemming industrie) die, wanneer ze 
voldoen aan de kernkwaliteiten van de strategische visie BRV een bijdrage leveren aan 
onze economie, mee in rekening worden gebracht?
4. Hoe bepaalt Vlaanderen vandaag de strategische noden? En kan er daarvoor nog ruimte 
gevonden worden binnen de marge van 1400 hectare overeenkomstig het RSV?
5. Kan er een cijfermatige evolutie gegeven worden van de betere benutting van de ruimte 
op bedrijventerreinen?
6. Hoe kijkt de minister naar de verweving van bedrijven op de bedrijventerreinen? Zijn 
die volgens haar alleen bedoeld voor niet-verweefbare activiteiten of dienen we dat 
toch ruimer te bekijken?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 513 van 15 april 2024
van STEPHANIE D'HOSE
1. Het GIS-bedrijventerreinen beheerd door Agentschap Innoveren & Ondernemen 
(VLAIO) bevat inderdaad informatie over de bezettingsgraad en dus het potentieel 
aanbod aan bedrijventerreinen. Voor de actualisering van deze databank baseert 
VLAIO zich op de data van de ruimtelijke bestemming (afkomstig uit alle soorten 
ruimtelijke verordenende planinstrumenten) die hun automatisch en continu wordt 
aangeleverd vanuit het DSI-uitwisselplatform van het Departement Omgeving. 
Daarbinnen selecteert VLAIO alle juridisch-planologische bestemmingen die behoren 
tot de categorie ‘Industrie’ (of bedrijvigheid). 
Niettemin wil VLAIO de bedrijvenzones in kaart brengen zoals die werkelijk op het 
terrein gekend zijn. Daarom worden de zones met bestemmingscategorie 
‘bedrijvigheid’ nog uitgebreid met de contouren van de werkelijke gebruikspercelen 
(met een andere bestemmingscategorie) die in één blok aansluiten aan het terrein en 
dus deel uitmaken van de bedrijvenzone zoals in werkelijkheid gekend (momenteel 
bijna 5000 ha). Anderzijds zijn er ook delen van de gebieden met 
bestemmingscategorie ‘bedrijvigheid’ die niet opgenomen zijn in het GIS-
bedrijventerreinen (ruim 2500 ha). Hierdoor kunnen de totale oppervlaktes uit het 
GIS-bedrijventerreinen van VLAIO afwijken van die van de gebieden met 
bestemmingscategorie ‘Industrie’ zoals hieronder weergegeven en zoals die ook 
verschijnen in de gepubliceerde beleidsindicator 
https://indicatoren.omgeving.vlaanderen.be/indicatoren/ruimteboekhouding-rsv 
In de tabel hieronder vindt U het overzicht per provincie van de oppervlaktes van 
ruimtelijke bestemmingen voor bedrijvigheid, toestand 1/1/2024. Belangrijk hierbij is 
het feit dat verschillende termen / categorieën in de loop der jaren – afhankelijk van 
het planningsinstrument – zijn gewijzigd:
•bedrijventerreinen op het gewestplan of BPA’s maken een onderscheid tussen 
‘gebieden voor vervuilende industrieën (I)”, “gebieden voor milieubelastende 
industrieën (II)” en “gebieden voor ambachtelijke en kleine en middelgrote 
ondernemingen (KMO)”;
•het onderscheid tussen regionale en lokale bedrijventerreinen werd ingevoerd 
naar aanleiding van de goedkeuring van het Ruimtelijk Structuurplan Vlaanderen 
(RSV) in 2019, waardoor bedrijventerreinen op het gewestplan of BPA’s een 
andere terminologie gebruiken (zie boven) dan RUP’s;
•in bepaalde RUP’s worden soms ook “specifieke bedrijventerreinen” aangeduid, 
bv. voor kantoren of watergebonden activiteiten;
•in zeehavengebieden worden specifieke bedrijventerrein aangeduid “binnen de 
poorten” – die oppervlaktes worden apart opgenomen gezien het specifieke 
karakter.
Belangrijk hierbij is het feit dat de termen “lokaal/regionaal” niet 1 op 1 overeenkomen 
met de terminologie uit de plannen van aanleg (“KMO / industrie”) en dus geenszins 
te vergelijken zijn. 
In onderstaand overzicht wordt getracht toch enig onderscheid te maken:
Oppervlakte (in ha) Provincie
Subcategorie – type plan ANT VL-BR LIM OVL WVL Totaal
kmo – APA + BPA 130 98 114 203 353 899
kmo – Gewestplan 2.298 965 1.809 1.686 1.020 7.778
kmo – Gemeentelijk RUP 219 128 129 308 384 1.168
kmo – Provinciaal RUP 44 28 32 21 78 203
lokaal – APA + BPA 243 105 141 351 828 1.670
lokaal – Gewestplan 35 4 34 2 100 174
lokaal – Gemeentelijk RUP 134 49 132 122 222 660
lokaal – Provinciaal RUP 222 68 122 84 402 898
lokaal – Gewestelijk RUP 8 4 16 5 31 65
overige – Gewestplan 6.693 2.590 7.177 4.632 4.835 25.927
overige – Gewestelijk RUP 7 97 2 46 135 286
regionaal – Gewestplan 78 59 45 156 488 826
regionaal – Gewestelijk RUP 713 771 292 573 928 3.276
regionaal – Provinciaal RUP 396 470 321 302 483 1.973
zeehavencontour 6.001 7.390 2.989 16.379
Eindtotaal 17.221 5.438 10.364 15.880 13.277 62.179
2. De opmaak van het provinciaal ruimtelijk beleidsplan was aanleiding voor de provincies 
om een onderzoek te voeren rond ruimte voor bedrijvigheid. Provincies gaan hier 
conceptueel uit van het onderscheid tussen verweefbare en niet-verweefbare 
bedrijvigheid, elk vanuit hun eigen invulling van dit begrippenkader.
De provincies Limburg, Vlaams-Brabant en Antwerpen beschikken inmiddels over een 
definitief vastgesteld provinciaal beleidsplan ruimte. In de provincies Oost- en West-
Vlaanderen is het beleidsplanningsproces lopende. 
In Oost-Vlaanderen en Limburg zijn in kader van hun beleidsplanningsproces in 
respectievelijk 2021 en 2020 geactualiseerde behoefteberekeningen gebeurd in eigen 
beheer, om de bijkomende ruimtevraag naar bedrijventerreinen in te schatten. Andere 
provincies steunen zich o.m. op ouder (2014) onderzoek door VLAIO (Antwerpen, 
Vlaams-Brabant). De provincie West-Vlaanderen heeft in 2017 een 
behoefteberekening laten maken, wat heeft geleid tot een beslissing van de Vlaamse 
Regering om voor een deel gebruik te kunnen maken van het reservepakket uit het 
RSV. De behoefteberekening werd slechts aanvaard voor de subregio’s Brugge, 
Waregem en Roeselare. Het is aannemelijk dat de provincie West-Vlaanderen naar 
aanleiding van hun beleidsplanningsproces de  behoefteraming zullen actualiseren. 
Door de verschillende benaderingen zijn de cijfers van de provincies, voor zover 
gekend, onderling niet uitwisselbaar of vergelijkbaar, en kunnen ze dan ook niet 
worden afgemeten ten opzichte van de actuele aanbodcijfers van VLAIO. 
3. Zoals toegelicht in de antwoorden op uw andere vragen, zal er nog steeds gezocht 
kunnen worden naar uitbreidingsruimte voor bedrijvigheid, indien die nood economisch 
aantoonbaar is. Net daarom is het belangrijk de databestanden te gebruiken waarvoor 
ze dienen. De datasets van VLAIO zijn de best beschikbare datasets voor 
bedrijfsleiders en beleidsmakers die op korte of middellange termijn beschikbare of 
vrijkomende ruimte zoeken. In lijn met de strategische visie van het BRV zal in de 
toekomst niet (meer) gewerkt worden met een “ijzeren voorraad”.
4.Momenteel is het RSV nog steeds van kracht. Dit betekent dat aanvragen ter benutting 
van de 1400 ha (het zogenaamde reservepakket) ingediend kunnen worden bij de 
Vlaamse regering. West-Vlaanderen heeft al aangegeven deze procedure nog te willen 
toepassen, niettegenstaande men reeds is gestart met de opmaak van een provinciaal 
beleidsplan Ruimte.
In de beleidsplanningslogica wordt niet meer met een ‘ijzeren voorraad’ gewerkt. 
Concrete noden tot nieuwe bedrijventerreinen moeten gemotiveerd worden met 
toepassing van bepalingen die uit de strategische visie en de (goedgekeurde) 
beleidskaders komen. 
Om voldoende ruimte voor nieuwe bedrijvigheid te creëren en Vlaanderen aan de top 
te houden in Europa moet ervoor gezorgd worden dat de bestaande bedrijventerreinen 
optimaal ingevuld worden en dat er voldoende ruimte wordt bestemd. 
Vooraleer nieuwe ruimte in te nemen, moet eerst gewerkt worden op het activeren 
van de beschikbare bebouwde en onbebouwde voorraad. Het bijkomend bestemmen 
is steeds de laatste optie. 
 
5. De laatst beschikbare toestand van de bezettingsgraad van de bedrijventerreinen is 
beschikbaar via de website van VLAIO: https://www.vlaio.be/nl/vlaio-
netwerk/lokale-besturen/dataset-bedrijventerreinen/waar-kan-je-de-dataset-
raadplegen
De meest recente informatie omtrent de (historische evolutie van de) bezettingsgraad 
volgens VLAIO is – samen met de handleiding – opgenomen als bijlage.
6. De meeste bedrijventerreinen zijn vandaag volgens het gewestplan bestemd als 
“gebieden voor vervuilende industrieën (I)”, “gebieden voor milieubelastende 
industrieën (II)” en “gebieden voor ambachtelijke en kleine en middelgrote 
ondernemingen” (KMO) of werden – in uitvoering van het RSV – aangeduid als lokaal 
of regionaal bedrijventerrein. 
De strikte lezing van de gewestplanbestemmingen, als zijnde enkel geschikt voor 
productie-technische bedrijven en de vele rechtspraak inzake ‘ambachten’ en ‘klein en 
middelgroot’, bemoeilijkt de (her)benutting van bedrijventerreinen voor onderdelen 
van de circulaire economie (Afvalverwerking en recyclage, op- en overslag van 
goederen, grootschalige ICT, benzinestations, 
afvalverbrandingsoven/energieproductie, auto-herstelplaatsen, grootschalige 
drukkerijen e.d. zijn strictu sensu niet ‘productiegericht’.) 
Het beleidsmatige onderscheid tussen lokale en regionale bedrijventerreinen matcht 
niet met de praktijk, omdat het niet strookt met de bestemmingen op de meeste 
bedrijventerreinen, of omdat het zorgde voor onwenselijke evoluties naar nieuwe 
ruimte-inname en een arbitraire opsplitsing naar ‘verzorgingsgebied’ (regionale of 
lokale afzetmarkt). Het onderscheid versterkt bovendien de maatschappelijke tendens 
tot scheiding. Perfect verweefbare bedrijven worden gestimuleerd om richting 
(afgescheiden) lokale bedrijventerreinen te verhuizen. Dit staat in schril contrast met 
de milieutechnische evolutie van veel activiteiten. Terwijl ze minder hinderlijk worden 
door nieuwe en verbeterde technieken, groeit de druk om die activiteiten te scheiden. 
Daarenboven leidt het ‘oppervlaktecriterium’ tot onlogische beslissingen. Kleine 
hinderlijke bedrijven storen niet tussen grote industriële bedrijven. Met morfologische 
en vastgoedkundige voorwaarden kan voorkomen worden dat de aanwezigheid van 
kleinere hinderlijke ondernemingen leidt tot versnippering. 

Tot slot zien we op dynamische lokale bedrijventerreinen (KMO-zones) 
kantoorachtigen en KMO-units ontstaan die eerder doen denken aan een verstedelijkte 
omgeving en de verweefbaarheid van gebouw en activiteit net lijken te benadrukken. 
 
De strategische visie kiest uitdrukkelijk voor “verweven waar het kan, scheiden waar 
het moet”. Dit geldt bij uitstek voor werklocaties. 
Veel werklocaties komen verweven voor, de ruimtelijke randvoorwaarden voor die 
verweving moet geoperationaliseerd worden in (een) beleidskader(s).
Inzake gebieden waar economische activiteiten de dominante gebruikers zijn (die 
hebben in de meeste gevallen een paarse bestemming).
We onderscheiden beleidsmatig twee vormen van gebieden: 
•de gemengde economische zones waar de aanwezige vormen van economie 
verweefbaar zijn met andere vormen van economie en (sommige vormen van) 
recreatie maar niet met een woonfunctie 
•de bedrijventerreinen voorbehouden voor niet-verweefbare bedrijven, die 
ruimtelijk gescheiden en gebufferd zijn (of kunnen worden) en daarom geschikt 
zijn om activiteiten met niet-remedieerbare hinder op te vangen. 
Inzake die tweede categorie kan ik over uw vragen het volgende stellen:
•Verweefbare activiteiten zijn enkel wenselijk op bedrijventerreinen indien ze 
ten dienste staan van de niet-verweefbare activiteiten (bijvoorbeeld value 
added services of value added logistics3) én indien ze de niet-verweefbare 
activiteiten niet belemmeren. De aanwezigheid van dergelijke activiteiten is 
geen motivatie om bepaalde hinderlijke activiteiten te weigeren. Kwetsbare 
activiteiten die gepaard gaan met afstandsregels worden niet toegelaten. 
•Aanwezige verweefbare activiteiten, met weinig tot geen binding met de niet-
verweven activiteiten worden uitgefaseerd. Hiervoor worden kantelmomenten 
in de bedrijfsvoering aangegrepen. 
Om bovenstaande elementen toe te passen in het ruimtelijk beleid, dient dit 
opgenomen te worden in een of meerdere(goedgekeurde) beleidskaders. 
BIJLAGEN
1.Historische overzicht bezettingstabel buiten poorten publiek
2.Handleiding Bezettingstabel (versie 2.0) 
