title: Gemeenten en energiehuizen - Samenwerking met technische assistentiehubs (TEAH's) voor extra zonnepanelen
thema: Energie
Lokale overheden en Binnenlands bestuur
pdf link: https://docs.vlaamsparlement.be/pfile?id=2033325
thema link: https://www.vlaamsparlement.be/parlementaire-documenten/schriftelijke-vragen/1792111
SCHRIFTELIJKE VRAAG
nr. 91
van ANDRIES GRYFFROY
datum: 8 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Gemeenten en energiehuizen  -  Samenwerking met technische assistentiehubs (TEAH's) 
voor extra zonnepanelen
De Vlaamse Regering heeft eind november 2023 het licht op groen gezet voor de lancering 
van twaalf 'fast teams' die burgers, bedrijven, scholen en andere organisaties moeten 
helpen bij het installeren van zonnepanelen die ze niet zelf nodig hebben, maar waarvan 
de opgewekte energie kan worden herverdeeld. De minister heeft daarvoor 3 miljoen euro 
vrijgemaakt. De hulpteams worden sinds 1 januari 2024 ingezet.  
Naar aanleiding van de vraag om uitleg (nr. 662) van Brecht Warnez in de commissie 
Binnenlands Bestuur op 12 december 2023 stel ik graag nog een paar bijkomende vragen.
1. Hoeveel van de 89 gemeenten die het Lokaal Energie- en Klimaatpact (LEKP) hebben 
ondertekend, hebben al concrete stappen ondernomen om gebruik te maken van de 
technische assistentiehubs? Welke (graag per provincie)?  
2. De minister heeft aangegeven dat energiehuizen een rol spelen bij individuele 
projecten. 
Kan zij aangeven hoeveel energiehuizen momenteel samenwerken met TEAH's? 
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 91 van 8 januari 2024
van ANDRIES GRYFFROY
1. Het project is nog in opstart. Op dit moment zetten de consortiumpartners de 
projectstructuur op, gericht op kennisopbouw bij de verschillende partners, en toetst 
het de eerste projectideeën af. Veelbelovende projectideeën ontwikkelen ze verder tot 
projectconcepten, die vervolgens zullen leiden tot trajectbegeleidingen. In deze 
opstartfase zijn er nog geen begeleidingstrajecten gestart, waardoor nog geen 
samenwerkingsverbanden met gemeenten zijn afgesloten. Op korte termijn voorzien ze 
doelgerichte communicatie aan de gemeenten die het LEKP 2.1 ondertekenden, die hen 
duidelijk toelicht welke ondersteuning ze via de technische assistentiehubs kunnen 
bekomen. Daarna kunnen ze samenwerkingsverbanden afsluiten met de gemeenten die 
het LEKP 2.1 ondertekenden.
2. In deze opstartfase worden de energiehuizen nauw betrokken bij de uitwerking en lichtte 
het consortium het project reeds toe. De focus ligt nu op kennisuitwisseling tussen het 
consortium en de energiehuizen. In een volgende fase kunnen actieve 
samenwerkingsverbanden vormgegeven worden. 
