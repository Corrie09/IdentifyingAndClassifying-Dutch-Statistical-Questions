title: Snelwegparkings - Aanpak transitmigratie 2023
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2032958
thema link: https://www.vlaamsparlement.be/parlementaire-documenten/schriftelijke-vragen/1792727
SCHRIFTELIJKE VRAAG
nr. 448 
van MAAIKE DE VREESE
datum: 10 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Snelwegparkings  -  Aanpak transitmigratie 2023
Ik verwijs naar mijn schriftelijke vraag nr. 1431 van 16 juni 2023. Tijdens deze legislatuur 
wordt er ruim 42 miljoen euro vrijgemaakt voor de verbetering van 
dienstenzones/snelwegparkings en bewakingsopdrachten. In haar antwoord gaf de 
minister een overzicht van de geplande investeringen en werken in de loop van 2023-2024.
In haar antwoord gaf de minister ook aan dat de technische studie voor het camerasysteem 
voor het proefproject Groot-Bijgaarden werd opgeleverd in jun 2023i. De oplevering van 
de werken werd in de loop van september verwacht. Aansluitend op de realisatie van het 
camerasysteem in Groot-Bijgaarden zal het verder worden uitgerold op negen andere 
parkings.
1. Kan de minister een totaaloverzicht geven hoeveel parkings er reeds in deze legislatuur 
werden voorzien van beveiligingsmaatregelen zoals hekwerk en poorten?
2. Voor 2023 en 2024 stonden er nog meerdere snelwegparkings op de planning.
a) Kan de minister een overzicht geven van de stand van zaken per snelwegparking? 
Kan de minister extra toelichting geven over de projecten in Diepenbeek, 
Boutersem, Rekkem, Jabbeke, Westkerke en Mannekensvere?
b) Kan de minister een overzicht geven van welk type werken reeds werden 
uitgevoerd in 2023? Kan zij een overzicht geven, per snelwegparking, wanneer de 
resterende werken zullen worden uitgevoerd in 2024?
c) Kan de minister een overzicht geven van alle parkings over heel Vlaanderen, zowel 
onder beheer van het Agentschap Wegen en Verkeer (AWV) als onder beheer van 
een concessiehouder, die nog geen extra beveiligingsinfrastructuur hebben 
gekregen? In haar vorige antwoord gaf zij aan dat er parkings ook zullen worden 
heraangelegd in de volgende legislatuur. Kan zij daarvan een concrete timing 
geven?
3. Kan de minister toelichting geven over de uitrol van de camerabewaking? Wanneer 
werden de werken opgeleverd in Groot-Bijgaarden? Hoe evalueert de minister de 
werking van dat systeem? Wanneer zal de plaatsing en oplevering gebeuren van dat 
camerasysteem op andere transmigratiegevoelige snelwegparkings? Zullen er naast de 
negen parkings nog parkings worden uitgerust met dat systeem? Kan de minister een 
overzicht geven waar en wanneer dat camerasysteem zal worden uitgerold op de 
verschillende parkings? Wat is de kostprijs van de raamovereenkomst en per parking? 
Hoeveel van het budget werd reeds opgebruikt?
Kan de minister de gegevens ook aanleveren in een Excelbestand?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 448 van 10 januari 2024
van MAAIKE DE VREESE
1. Tijdens deze legislatuur werden er intussen 27 parkings voorzien van hekwerk en/of 
poorten. Voor 3 parkings hiervan was de opdracht reeds gegund tijdens de vorige 
legislatuur. Hieronder vindt u een overzicht van het aantal parkings dat werd uitgerust 
met hekwerk en/of poorten:
•Antwerpen - 6 parkings:
￿Postel (beide richtingen)
￿Vorselaar (beide richtingen)
￿Gierle (beide richtingen)
•Oost-Vlaanderen - 4 parkings:
￿Gentbrugge (beide richtingen)
￿Kruibeke (beide richtingen)
•Vlaams-Brabant - 14 parkings:
￿Peutie (beide richtingen)
￿Ruisbroek (beide richtingen) - enkel poorten
￿Rotselaar (beide richtingen)
￿Walshoutem (beide richtingen)
￿Heverlee (beide richtingen)
￿Everberg (beide richtingen)
￿Groot-Bijgaarden (beide richtingen) - uitgevoerd door de concessiehouder
•West-Vlaanderen - 3 parkings:
￿Marke (beide richtingen)
￿Westkerke (richting Frankrijk)
2. a) De voorziene uitrol van camerabewaking en de geselecteerde parkings worden 
verder onder vraag 3 toegelicht. 
Daarnaast werd er in het najaar van 2023 een beveiliging tegen overlopen geplaatst 
op de middenberm aan de dienstenzones te Westkerke en Mannekensvere. 
Verder wordt er ieder jaar 2 miljoen euro voorzien voor de bewakingsopdracht op 
de verschillende dienstenzones. De operationele inzet (op welke parking er teams 
worden ingezet) wordt echter bepaald door de Federale politiediensten.
De andere werken kaderen voornamelijk binnen volledige herinrichtingen (waar 
veiligheid in het algemeen en niet enkel transmigratie een onderdeel van is) van 
de sites. Zo worden volgende dienstenzones heringericht:
Door het Agentschap Wegen en Verkeer (AWV):
•Diepenbeek: werken voor de herinrichting lopende - oplevering verwacht in 
het najaar 2024. 
•Boutersem: werken zijn voorzien voor dit jaar - oplevering verwacht in 
september 2024. 
•Rekkem: studie start dit jaar op, de werken zijn voorzien in 2025.
Door de concessiehouder:
•Jabbeke (en Westkerke): de dienstenzones te Jabbeke werden ondertussen 
heringericht door de concessiehouder. De officiële oplevering is gepland in 
februari 2024.
b) De geplande herinrichtingen en resterende werken worden onder vraag 2a 
toegelicht. Voor de uitrol van de camera’s verwijzen we hier ook naar vraag 3.
c) Volgende parkings zijn niet opgenomen in de lijst voor extra beveiliging of worden 
niet heringericht tijdens deze legislatuur. 
Parking Richting Reden
Walshoutem
(AWV)E40 r. Luik Minder gevoelig voor 
transmigratie. 
Ranst
(Concessiehouder)E34 beide 
richtingenParking wordt volgende 
legislatuur heraangelegd.
Zolder-Zonhoven
(Concessiehouder)E314 beide 
richtingenMinder gevoelig voor 
transmigratie. 
Boorsem;
(AWV)E314 beide 
richtingenMinder gevoelig voor 
transmigratie. 
Hoeselt
(AWV)E313 beide 
richtingenMinder gevoelig voor 
transmigratie. 
Tienen-Hoegaarden
(Concessiehouder)E40 richting 
LuikMinder gevoelig voor 
transmigratie. 
Minderhout
(Concessiehouder)E19 beide 
richtingenMinder gevoelig voor 
transmigratie. 
Drongen 
(Concessiehouder)E40 beide 
richtingenParking thans afgesloten voor 
vrachtwagens tijdens de nacht.
Wetteren
(Concessiehouder)E40 beide 
richtingenIn het verleden zijn er al extra 
investeringen door de 
concessiehouder gebeurd.
Moelingen
(AWV)E25 beide 
richtingenMinder gevoelig voor 
transmigratie. 
Waarloos
(Concessiehouder)E19 beide 
richtingenParking wordt volgende 
legislatuur heraangelegd.
Brecht
(Concessiehouder)E19 richting 
BredaMinder gevoelig voor 
transmigratie. 
Tessenderlo
(ConcessiehouderE34 beide 
richtingenMinder gevoelig voor 
transmigratie. 
Mannekensvere E40 r. 
JabbekeDoorgaans enkel transmigranten 
die de snelweg wensen over te 
steken. Hiervoor wordt een 
middenbermconstructie voorzien.
In principe worden volgende dienstenzones tijdens volgende legislatuur vernieuwd:
- Ranst (beide richtingen)
- Tessenderlo (beide richtingen)
- Waarloos (beide richtingen)
- Tienen/Hoegaarden (r. Luik)
De concessie voor de herinrichting van de dienstenzones te Marke wordt in februari 
2024 gegund. De opstart van de werken zal, na het verkrijgen van de 
omgevingsvergunning van de concessiehouder, in principe nog dit najaar gebeuren.
3. Voor de aanbesteding van de raamovereenkomst voor de plaatsing van camera’s op 
openbaar domein werd een budget vastgelegd van 3.480.303,05 incl. btw. Deze 
aanbesteding werd in de eerste plaats georganiseerd i.h.k.v. de 
transmigratieproblematiek. Sommige van deze camera’s kunnen echter ook 
gebruikt/gericht worden op zones die gevoelig zijn voor sluikstorten.   
Voor de camerabewaking werd er gestart met een pilootproject op de parkings van 
Groot-Bijgaarden. De camera’s op deze parkings zijn intussen operationeel. De 
eerstvolgende parking die wordt uitgerust is Kruibeke. Hieronder vindt u een overzicht 
van de parkings die sowieso voorzien zullen worden van camerabewaking via deze 
overeenkomst (raamovereenkomst voorzien voor 4 jaar):
Provincie Parking Richting
Antwerpen Postel E34 beide richtingen
Antwerpen Vorselaar E34 beide richtingen
Antwerpen Gierle E34 beide richtingen
Oost-Vlaanderen Gentbrugge E17 beide richtingen
Oost-Vlaanderen Kruibeke E17 beide richtingen
Vlaams-Brabant Walshoutem E40 richting Brussel
Vlaams-Brabant Everberg E40 beide richtingen
Vlaams-Brabant Groot-Bijgaarden E40 beide richtingen
Vlaams-Brabant Heverlee E40 beide richtingen
West-Vlaanderen Westkerke E40 richting Jabbeke 
(andere richting reeds 
camera’s geplaatst)
