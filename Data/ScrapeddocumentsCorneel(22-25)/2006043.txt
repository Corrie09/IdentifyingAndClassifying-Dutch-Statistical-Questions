title: Luisterpuntbibliotheek - Gebruik door anderstaligen
thema: Cultuur
pdf link: https://docs.vlaamsparlement.be/pfile?id=2006043
thema link: https://www.vlaamsparlement.be/parlementaire-documenten/schriftelijke-vragen/1771635
SCHRIFTELIJKE VRAAG
nr. 30
van KATHLEEN KREKELS
datum: 13 oktober 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Luisterpuntbibliotheek  -  Gebruik door anderstaligen
Luisterpunt is de Vlaamse openbare bibliotheek voor personen met een leesbeperking. Een 
uitzondering in de auteurswetgeving geeft Luisterpunt de toestemming om boeken om te 
zetten in toegankelijke leesformaten zoals Daisy-luisterboeken en brailleboeken. 
Scholen kunnen een beroep doen op de bibliotheek voor leerlingen die blind of slechtziend 
zijn of een leesstoornis hebben. Het grote voordeel is dat bijvoorbeeld de Daisy-
luisterboeken leerlingen laten lezen én luisteren tegelijkertijd, wat toch een enorme hulp 
kan zijn voor het leren lezen. Deze vorm van lezen is dus een grote ondersteuning voor de 
basiszorg in scholen.
Scholen die hun anderstalige leerlingen willen ondersteunen met het beheersen van de 
Nederlandse taal, kunnen echter geen beroep doen op de Luisterpuntbibliotheek. 
Anderstaligheid is immers geen leesstoornis. Dat is erg jammer: zeker het OKAN-onderwijs 
zou gebaat zijn met toegang tot de Daisy-luisterboeken (OKAN: onthaalonderwijs voor 
anderstalige nieuwkomers).
1. Hoeveel leerlingen doen momenteel een beroep op de diensten van de 
Luisterpuntbibliotheek? Graag een opdeling per leeftijd, doelgroep (blind, slechtziend, 
leesstoornis,…) en aantikken op de SES-indicator “thuistaal niet-NL”.
2. Zijn er andere leerlingen die toch gebruik kunnen maken van deze diensten zonder dat 
ze deel uitmaken van een van de doelgroepen? Zo ja, hoe wordt dat verantwoord?
3. Lijkt het de minister wenselijk om en kan hij een rol spelen in het opnemen van 
anderstaligen als doelgroep, zodat ook anderstalige leerlingen gebruik kunnen maken 
van de boeken van de Luisterpuntbibliotheek?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 30 van 13 oktober 2023
van KATHLEEN KREKELS
1. Kinderen en jongeren kunnen rechtstreeks lid worden bij Luisterpuntbibliotheek, maar 
ook via het account van hun school of bibliotheek.
Hieronder vindt u de cijfergegevens met het aantal actieve lezers (hebben minstens 
één boek geleend) van 6 tot en met 17 jaar in de periode van januari 2023 tot en met 
september 2023, opgedeeld per leeftijdscategorie.
Elk jaar komen er in oktober en november nog veel jeugdige lezers bij. 
Luisterpuntbibliotheek verwacht nog een flinke stijging.
In een aparte tabel vindt u eveneens de opdeling van 6- tot en met 17-jarigen per 
leesbeperking. Bij de leesbeperking “Andere” bevinden zich ook kinderen en jongeren 
die Nederlands leren. Zoals u kunt zien, is de groep “Andere” groter bij de lezers via 
organisaties. Allicht schrijven zij meer leerlingen met een andere thuistaal in, binnen 
de (meer gesloten) context van de school.
Een mentale beperking zoals Attention Deficit Hyperactivity Disorder (ADHD), 
autismespectrumstoornis (ASS), en een combinatie van leesbeperkingen bijvoorbeeld 
worden ook vaak ingevuld bij “Andere”.
Luisterpuntbibliotheek peilt niet naar de sociaaleconomische status (SES) bij hun 
leden.
Volgens leeftijdsklasse Rechtstreeks
e lezers% t.o.v. totaal 
aantal 
rechtstreekse 
lezers Lezers via 
organisatie
s % t.o.v. totaal 
aantal lezers via 
organisaties 
Kinderen (6-11 jaar) 1.286 14% 1.653 36%
Jongeren (12-14 jaar) 1.587 17% 1.049 23%
Adolescenten (15-17 
jaar)1.398 15% 344 7%
Totaal 6-17 jaar 4.271 46% 3.046 65%
Volwassenen (+18) 5.011 54% 1.609 35%
TOTAAL 9.282 100% 4.655 100%
LeesbeperkingRechtstreekse 
lezers 6-17 jaarLezers via 
organisaties 6-17 
jaar
Blind 34 1
Slechtziend 129 33
Fysieke beperking 29 16
Dyslexie - leesstoornis 3.651 2.238
Andere 428 758
Eindtotaal 4.271 3.046
Momenteel zijn 2.686 scholen lid bij Luisterpuntbibliotheek.
2. Zoals al bij vraag 1 aangegeven werd, bestaat de categorie “Andere” uit een aantal 
beperkingen die zeker tot de doelgroepen behoren (bijvoorbeeld ASS, ADHD, mentale 
beperking, combinatie van beperkingen) en daarnaast bijvoorbeeld uit een OKAN-
leerling, ex-OKAN, student Nederlands, anderstalige nieuwkomer, andere thuistaal, 
NT2, laaggeletterd.
Luisterpuntbibliotheek belt personen die rechtstreeks bij haar lid worden met de 
melding “Andere” als leesbeperking, op. Ze verduidelijkt bij nieuwe leden die zich 
inschrijven om Nederlands te leren, dat zij niet alle boeken kunnen lenen, maar 
bijvoorbeeld wel de Wablieft-boeken, een aantal boeken uit de reeks Eenvoudig 
communiceren, tweetalige Nik-nak-boekjes en de Studio Sesam-reeks. Bij scholen en 
bibliotheken benadrukt Luisterpuntbibliotheek bij infosessies dat niet de volledige 
collectie openstaat voor personen die Nederlands leren.
3. Ik verwijs hiervoor naar mijn antwoord van 26 oktober 2023 op de vraag om uitleg 
273 van Loes Vandromme. 
