title: Bruggen Mechelen - Defecten en geplande werken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2066711
thema link: https://www.vlaamsparlement.be/parlementaire-documenten/schriftelijke-vragen/1829984
SCHRIFTELIJKE VRAAG
nr. 13
van FREYA PERDAENS
datum: 17 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bruggen Mechelen  -  Defecten en geplande werken
Tijdens de vorige zittingsperiodoe stelde ik verschillende schriftelijke vragen (nrs. 930 van 
23 februari 2022 en 635 van 23 januari 2023) over defecten aan de bruggen in Mechelen. 
Die bruggen zijn geregeld onderhevig aan defecten. Dat bleek onlangs nog maar eens toen 
de Plaisancebrug in Mechelen verschillende uren defect was.
1. Kan de minister een overzicht geven van het aantal storingen aan de verschillende 
bruggen in Mechelen in 2023 en de eerste helft van 2024? Kan per brug een overzicht 
gegeven worden met vermelding van de omstandigheden, het gevolg en de genomen 
maatregelen, begin- en eindtijd van de storing, en het aantal uren stremming?
2. Welke werken staan nog gepland aan de bruggen in Mechelen? Op welke termijn zullen 
de werken worden uitgevoerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 13 van 17 juli 2024
van FREYA PERDAENS
1. Ik verwijs naar bijgevoegd overzicht van de defecten en storingen die in 2023 en 
2024 optraden bij de Battelbrug, de Plaisancebruggen en de Colomabrug, met 
duiding van de aard van het defect/storing, de indicatieve aanduiding van begin en 
einde ervan en de duur van de stremming voor hetzij scheepvaart, hetzij het 
wegverkeer. Voor enkele defecten/storingen kon het precieze tijdstip van het einde 
ervan niet meer worden achterhaald, maar ook in deze gevallen betrof het storingen 
van relatief korte duur.
2. De Vlaamse Waterweg nv (DVW) plant vernieuwingswerken aan de Colomabrug later 
dit jaar. Het betreft de vernieuwing van de hydraulische uitrusting. Hierdoor zal de 
brug volledig afgesloten worden voor passage. De planning wordt momenteel 
afgestemd met Stad Mechelen en de aannemer. Voor de start van de werken wordt 
gemikt op de herfstvakantie 2024.
BIJLAGE
Overzicht
