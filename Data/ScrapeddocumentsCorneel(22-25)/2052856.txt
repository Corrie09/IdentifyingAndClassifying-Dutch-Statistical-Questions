title: Rioleringswerken Sint-Kruis Winkel (Gent) - Geblokkeerde hoge voertuigen
thema: Mobiliteit en Verkeer
pdf link: https://docs.vlaamsparlement.be/pfile?id=2052856
thema link: https://www.vlaamsparlement.be/parlementaire-documenten/schriftelijke-vragen/1809238
SCHRIFTELIJKE VRAAG
nr. 735
van STIJN DE ROO
datum: 4 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Rioleringswerken Sint-Kruis Winkel (Gent)  -  Geblokkeerde hoge voertuigen
Tijdens de rioleringswerken in de Karel Bauwensstraat in Sint-Kruis-Winkel die zouden 
starten op 18 maart tot midden mei 2024, zullen de inwoners tussen de ingang van SKW 
en de Spanjeveerbrug geblokkeerd zitten. De Karel Bauwensstraat is de toegangsweg 
vanuit Sint-Kruis-Winkel naar die wijk. De aannemer moet daar 4 rioleringspijpen 
aanleggen en om een doorgang te verlenen zou hij ‘s morgens en ’s avonds telkens 1 uur 
nodig hebben om een doorgang te maken of om op te heffen. Dat kan hij wegens het 
tijdverlies niet waarmaken. 
Het betreft vooral een doorgang voor de verhoogde bestelwagens, paardentrailers en 
tractoren die dan geblokkeerd zitten.
Een eerste voorstel is om het jaagpad aan de Spanjeveerbrug naast de Moervaart (Vlaamse 
Waterweg) dat naar de Kennedylaan loopt, open te stellen. Tijdens de genoemde 
wegenwerken zal dit toch opengesteld worden voor de hulpdiensten en Ivago. Het 
betonnen tussenschot zou daarvoor weggehaald worden. Concreet vragen de inwoners om 
met verhoogde bestelwagens, paardentrailers en tractoren ook van deze uitweg gebruik te 
kunnen maken om hun wijk te verlaten.
Een tweede voorstel om hun wijk te kunnen verlaten is de Spanjeveerbrug, maar dan zou 
de hoogtebeperking weggehaald moeten worden. Doorgaand vrachtverkeer is er moeilijk 
gezien de rioleringswerken in de K. Bauwensstraat.
1. Op welke manier wordt de ontsluiting voor hoge voertuigen tijdens de vermelde 
rioleringswerken gepland? 
2. Hoe zal dit gecommuniceerd worden aan de omwonenden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 735 van 4 maart 2024 
van STIJN DE ROO
1. Volgende afspraken werden gemaakt tussen de aannemer, Stad Gent en De Vlaamse 
Waterweg nv (DVW):
- Ontsluiting gebeurt voor alle verkeer buiten de werkuren (van ca. 17u tot 7u en 
op niet-werkdagen) via de werfzone die overrijdbaar wordt gemaakt.
- Hoge voertuigen ontsluiten van circa 7u tot 17u op werkdagen via het jaagpad, 
mits ze hiervoor minstens 1 week voor de start van de werkzaamheden bij DVW 
een jaagpadtoelating aanvragen.
2. Door de bouwheren (Stad Gent, Farys en Aquafin) zal een gezamenlijke bewonersbrief 
aan de inwoners bezorgd worden waarin de werken, de ontsluitingsmogelijkheden en 
het aanvragen van een jaagpadtoelating beschreven zullen staan.
