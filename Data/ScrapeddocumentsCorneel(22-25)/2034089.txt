title: Vlaamse woonlening - Doorlooptijden
thema: Wonen
pdf link: https://docs.vlaamsparlement.be/pfile?id=2034089
thema link: https://www.vlaamsparlement.be/parlementaire-documenten/schriftelijke-vragen/1792215
SCHRIFTELIJKE VRAAG
nr. 111
van MAXIM VEYS
datum: 9 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse woonlening  -  Doorlooptijden
De minister gaf in de commissiezitting van 30 november 2023 enkele interessante cijfers 
mee. Zo staat het totaalaantal aanvragen, gemeten tot eind oktober, op 6347. Dat is 
ongeveer 1100 meer dan in dezelfde periode in 2022. Wat de wachttijd betreft, liet de 
minister weten dat de gemiddelde wachttijd tussen de datum van de aanvraag en de datum 
van het leningsaanbod eind 2022 schommelde tussen 70 en 75 werkdagen. De laatste vier 
maanden van 2023 is dat herleid tot 50 werkdagen.
1. Hoeveel Vlaamse woonleningen heeft het Vlaams Woningfonds (VWF) in 2023 al 
toegekend?
2. Welk aandeel van de 6347 aanvragen in de eerste 10 maanden van 2023 heeft al 
geleid tot de toekenning van een lening?
3. Wat is de gemiddelde budgettaire impact per verstrekte lening? Wat is met andere 
woorden het gemiddelde leningsbedrag?
4. Bij hoeveel procent van de Vlaamse woonleningen is, naast de aankoop, ook een 
budget voor renovatie opgenomen?
5. Wat is de gemiddelde doorlooptijd voor de toekenning van een Vlaamse woonlening, 
van de leningsaanvraag tot het leningsaanbod, per maand? Graag een overzicht voor 
de maanden januari tot en met november 2023. Daarbij graag een apart overzicht van 
het gemiddeld aantal 'dagen' enerzijds en het gemiddeld aantal 'werkdagen' 
anderzijds.
6. Wat is de gemiddelde doorlooptijd voor de toekenning van een Vlaamse woonlening, 
van de leningsaanvraag tot het verlijden van de akte, per maand? Graag een overzicht 
voor de maanden januari tot en met november 2023. Daarbij graag een apart overzicht 
van het gemiddeld aantal 'dagen' enerzijds en het gemiddeld aantal 'werkdagen' 
anderzijds.
7. De minister spreekt altijd over het aantal dagen tussen aanvraag en leningsaanbod, 
nooit over het aantal dagen tussen aanvraag en effectieve toekenning van de lening 
(aktedatum). 
Waarom?
8. Wat is de gemiddelde doorlooptijd voor de toekenning van een Vlaamse woonlening, 
van de leningsaanvraag tot het leningsaanbod, per maand? Graag een overzicht per 
provincie voor de maanden januari tot en met november 2023. Daarbij graag een apart 
overzicht van het gemiddeld aantal 'dagen' enerzijds en het gemiddeld aantal 
'werkdagen' anderzijds.
9. Wat is de gemiddelde doorlooptijd voor de toekenning van een Vlaamse woonlening, 
van de leningsaanvraag tot het verlijden van de akte, per maand? Graag een overzicht 
per provincie voor de maanden januari tot en met november 2023. Daarbij graag een 
apart overzicht van het gemiddeld aantal 'dagen' enerzijds en het gemiddeld aantal 
'werkdagen' anderzijds.
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 111 van 9 januari 2024
van MAXIM VEYS
1-2.Van de 6.347 aanvragen die werden geopend in de eerste 10 maanden van 2023, 
werden eind 2023 reeds 4.578 leningen toegekend. Het globale eindresultaat van 2023 
wordt eerstdaags bekend gemaakt. 
3. 222.281 euro. 
4. In 52% van de leningen die werden toegekend in 2023 voor de aankoop of behoud van 
de woning, werden ook werken gefinancierd. 
5-6.In onderstaande tabel vindt u een overzicht van de doorlooptijden van de vereffende 
leningen in die maanden januari t.e.m. november 2023. 
 Van leningsaanvraag tot 
aanbod Van leningsaanvraag tot verlijden van akte
 werk dagen kalenderdagen werk dagen Kalenderdagen
jan/23 70 106 89 135
feb/23 70 107 88 132
mrt/23 70 104 89 131
apr/23 67 99 92 135
mei/23 60 87 83 123
jun/23 61 90 84 125
jul/23 52 79 75 113
aug/23 49 74 78 118
sep/23 50 76 82 122
okt/23 50 75 79 116
nov/23 49 72 79 115
7. De datum van de akte wordt bepaald door de ontlener en de notaris. Op de periode 
tussen de datum van het leningsaanbod en de akte heeft het VWF geen invloed. 
8-9.De doorlooptijden worden niet bijgehouden op niveau van een provincie.
