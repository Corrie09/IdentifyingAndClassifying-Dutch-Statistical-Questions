title: Vlaamse Landmaatschappij - Ondersteuning thuiswerkend personeel
thema: Natuur en Milieu
Vlaamse administratie
pdf link: https://docs.vlaamsparlement.be/pfile?id=2016668
thema link: https://www.vlaamsparlement.be/parlementaire-documenten/schriftelijke-vragen/1780456
SCHRIFTELIJKE VRAAG
nr. 134
van BRECHT WARNEZ
datum: 16 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaamse Landmaatschappij  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Vlaamse 
Landmaatschappij (VLM).
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Vlaamse Landmaatschappij nog geen maatregelen genomen zijn zoals in 
deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Vlaamse Landmaatschappij nog geen initiatieven genomen zijn over 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook van timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 134 van 16 november 2023
van BRECHT WARNEZ
1. Volgende initiatieven zijn genomen:
•Internetvergoeding voor thuiswerk:
oSinds 01/10/2021 krijgen dienst- en celhoofden tot en met de graad van 
adviseur de volledige terugbetaling van internet via de derdebetalersregeling 
en als Voordeel van Alle Aard (VAA). De andere personeelsleden krijgen de 
maandelijkse forfaitaire vergoeding van 20 euro.
oVoor 01/10/2021 kregen medewerkers in leidinggevende functies, IT-
functies en enkele andere knelpuntfuncties de volledige terugbetaling van 
internet via de derdebetalersregeling en als Voordeel van Alle Aard (VAA).
•Thuiswerkvergoeding voor iedereen die minstens 1 dag per maand thuiswerkt sinds 
01/01/2023.
a) Zie onderstaande overzichtstabel.
b) Zie onderstaande overzichtstabel.
2. Medewerkers die minstens een jaar in dienst zijn (statutair of met een contract 
onbepaalde duur) krijgen een eenmalig budget van 400 euro om ergonomisch materiaal 
voor thuiswerk aan te kopen. Daarnaast kunnen alle medewerkers klein materiaal voor 
de thuiswerkplek ontlenen voor zover voorradig (vb. tweede scherm). Sowieso krijgen 
alle medewerkers standaard een laptop, draadloos toetsenbord, draadloze muis, 
headset en rugzak of trolley.
a) Zie onderstaande overzichtstabel.
b) Zie onderstaande overzichtstabel.
3. Niet van toepassing.
4. Niet van toepassing.
Overzichtstabel ondersteuning van thuiswerkende ambtenaren
 2023 2022 2021
 Aantal % Aantal % Aantal %
Internetvergoeding voor 
thuiswerk       
Aantal personeelsleden 620 100% 606 100% 584 100%
Budget/jaar € 153.496 € 153.216 € 74.340
Thuiswerkvergoeding      
Aantal personeelsleden 620 100% nvt nvt nvt nvt
Budget/jaar € 114.340 nvt nvt
Ergonomisch materiaal 
thuiswerk    
Aantal personeelsleden 512 82,6% 480 79,2% nvt nvt
Budget/jaar € 12.800 € 182.962 nvt
