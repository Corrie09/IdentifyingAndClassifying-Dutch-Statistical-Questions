title: Tewerkstelling Oekraïense vluchtelingen - Inschrijving bij VDAB
thema: Werk
pdf link: https://docs.vlaamsparlement.be/pfile?id=2043737
thema link: https://www.vlaamsparlement.be/parlementaire-documenten/schriftelijke-vragen/1802520
SCHRIFTELIJKE VRAAG
nr. 240
van BART SOMERS
datum: 8 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Tewerkstelling Oekraïense vluchtelingen  -  Inschrijving bij VDAB
Bijna twee jaar geleden brak de oorlog in Oekraïne uit. Dat bracht een grote 
vluchtelingenstroom op gang, ook naar ons land. Zodra die mensen hier onderdak hadden 
gevonden, moest er werk worden gemaakt van hun toeleiding naar de arbeidsmarkt. 
Daartoe werden al heel wat initiatieven genomen, waaronder de verplichte inschrijving bij 
VDAB sinds mei vorig jaar. In de praktijk blijkt dat heel wat van de Oekraïense 
vluchtelingen arbeidsbereid en ondernemend zijn. Het is dus belangrijk dat we hen daarin 
ondersteunen met passende activeringsmaatregelen.
1.
a) Graag verneem ik hoeveel Oekraïense vluchtelingen momenteel in België 
aanwezig zijn?
b) Hoeveel van hen zijn gevestigd in Vlaanderen?
c) Hoeveel van die Oekraïners in Vlaanderen zijn op beroepsactieve leeftijd?
d) Hoeveel van hen zijn ingeschreven bij VDAB? Graag een profielschets op basis van 
geslacht, leeftijdscategorie (-25, 25-39, 40-59, 60-64, 65+), woonplaats 
(provincie en per centrumstad), scholingsgraad en kennis van het Nederlands 
(geen, beperkt, goed, zeer goed).
e) Hoeveel van hen hebben al gewerkt? Graag de absolute cijfers en het procentueel 
aandeel.
f) Hoeveel zijn er nog aan de slag? Ook hier graag de absolute cijfers en het 
procentueel aandeel.
2. Hoeveel van de Oekraïners die aan de slag zijn gegaan, waren
a) ingeschreven bij VDAB;
b) ingeschreven bij een uitzendkantoor;
c) nergens ingeschreven en gingen op eigen houtje aan de slag?
3. Graag ook een profielschets van de Oekraïners die werkervaring hebben opgedaan, 
respectievelijk nog aan de slag zijn op basis van
a) geslacht;
b) leeftijdscategorie (-25, 25-39, 40-59, 60-64, 65+);
c) woonplaats (provincie en per centrumstad);
d) scholingsgraad;
e) kennis van het Nederlands (geen, beperkt, goed, zeer goed);
f) de sector waarin ze aan de slag zijn gegaan.
4. Hoeveel van de Oekraïense vluchtelingen die ingeschreven zijn bij VDAB
a) volgden een taalopleiding;
b) volgden een beroepsopleiding;
c) volgden een knelpuntopleiding? Hoeveel van hen komen in aanmerking voor de 
knelpuntpremie?
5.
a) Voor hoeveel Oekraïense vluchtelingen werd een traject tijdelijke werkervaring 
(TWE) opgestart?
b) Hoeveel van die mensen hebben dat TWE-traject
i. vroegtijdig of onsuccesvol beëindigd;
ii. succesvol afgerond?
Cijfers graag vanaf maart 2022 tot heden en opgesplitst naar geslacht, scholingsgraad 
en per provincie.
6. Hoeveel Oekraïense vluchtelingen werden toegeleid naar werk via
a) VDAB;
b) het Gespecialiseerd Team Bemiddeling (GTB);
c) het OCMW;
d) andere partners?
Cijfers graag vanaf maart 2022 tot heden en opgesplitst naar geslacht, scholingsgraad 
en per provincie.
7. Welke OCMW’s deden en/of doen een beroep op VDAB voor de activering van 
Oekraïense vluchtelingen? Graag een overzicht per provincie.
8. Hoeveel Oekraïense vluchtelingen werden toegeleid naar werk via
a) een beroepsinlevingsstage;
b) een beroepsverkennende stage;
c) een individuele beroepsopleiding met resp. zonder taalondersteuning;
d) een werkervaringsstage;
e) een ander instrument?
Cijfers graag vanaf maart 2022 tot heden.
9.
a) Zijn er inmiddels ook al Oekraïense vluchtelingen aan de slag gegaan via het 
wijkwerken?
b) Zo ja, hoeveel?
c) Hoeveel van hen zijn momenteel nog aan de slag?
10. Zijn er ook Oekraïense vluchtelingen die ingeschreven waren bij VDAB en een 
zelfstandige activiteit hebben opgestart? Zo ja, hoeveel?
11. Hoeveel Oekraïense vluchtelingen hebben een jobbonus of jobbonus plus ontvangen?
12. Hoeveel bemiddelaars heeft VDAB inmiddels in dienst in het kader van de extra 
kredieten die door de Vlaamse Regering werden uitgetrokken voor de begeleiding en 
activering van Oekraïense vluchtelingen?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 240 van 8 februari 2024
van BART SOMERS
1. a-c) Actuele gegevens qua aantallen dienen best via Statbel opgevraagd te worden. 
Er is ook een dashboard dat geraadpleegd kan worden: 
https://statbel.fgov.be/nl/visuals/oekraiense-ontheemden.
d) In de periode van maart 2022 tot eind januari 2024 hebben zich 15.192 tijdelijk 
ontheemde Oekraïners ingeschreven bij VDAB

e) 6.885 of 45,3% van de bij VDAB ingeschreven tijdelijk ontheemde Oekraïners 
hebben gewerkt.
f) 4.586 of 30,2% van de bij VDAB ingeschreven tijdelijk ontheemde Oekraïners zijn 
eind januari 2024 nog steeds aan het werk op de laatste dag van de maand. Dit 
aantal is een onderschatting omdat er bv. vaak met dagcontracten gewerkt wordt. 
Indien een Oekraïner net op de laatste dag van de maand niet aan de slag is, maar 
erna opnieuw, wordt deze niet meegeteld.
2. a) 6.885 tijdelijk ontheemde Oekraïners met werkervaring hebben een dossier bij 
VDAB.
b-c)Hierover zijn geen gegevens beschikbaar.
3. a) De indeling naar geslacht van de tijdelijk ontheemde Oekraïners met dossier bij 
VDAB die gewerkt hebben en/of nog aan het werk zijn eind januari 2024, is als 

volgt:
b) De indeling naar leeftijd van de tijdelijk ontheemde Oekraïners met dossier bij VDAB 
die gewerkt hebben en/of nog aan het werk zijn eind januari 2024, is als volgt:
c) de indeling naar provincie van de tijdelijk ontheemde Oekraïners met dossier bij 
VDAB die gewerkt hebben en/of nog aan het werk zijn eind januari 2024, is als 
volgt:

d) 
e) De indeling naar kennis van het Nederlands van de tijdelijk ontheemde Oekraïners 
met dossier bij VDAB die gewerkt hebben en/of nog aan het werk zijn eind januari 
2024, is als volgt:

f) De indeling naar sector van tewerkstelling van de tijdelijk ontheemde Oekraïners 
met dossier bij VDAB die gewerkt hebben en/of nog aan het werk zijn eind januari 
2024, is als volgt:

4. a) 11.791 tijdelijk ontheemde Oekraïners met dossiers bij VDAB volg(d)en minstens 
één opleiding Nederlands voor anderstaligen.
b) 1.229 tijdelijk ontheemde Oekraïners met dossiers bij VDAB startten in totaal 1.944 
beroepsopleidingen.
c) In totaal werden 390 knelpuntopleidingen opgestart door 331 Oekraïense 
ontheemden.
Periode september 2023 tot en met januari 2024: 11 Oekraïense ontheemden 
vroegen een knelpuntpremie aan. 5 van hen kregen reeds recht op de 
knelpuntpremie. Bij 2 van hen werd het recht niet goedgekeurd.
Redenen voor het eerder lage aantal: 
●de voorwaarden voor het bekomen van een knelpuntpremie. Zo telt 
bijvoorbeeld ook de tewerkstelling in het thuisland bij de voorwaarde 
omtrent tewerkstelling in de laatste 2 jaar. Iemand die dus reeds werkte in 
Oekraïne komt niet in aanmerking voor een knelpuntpremie
●De knelpuntpremie geldt niet voor alle gestarte knelpuntopleidingen. Enkel 
geldig bij een selectie van langdurige knelpuntopleidingen. Selectie is hier 
terug te vinden: https://www.vdab.be/knelpuntpremie
5. a) Voor 519 unieke ontheemden werd een traject tijdelijke werkervaring opgestart. Bij 
440 is dit traject nog lopend. Bij 89 is het traject tijdelijke werkervaring beëindigd.
b) 73 hebben hun TWE-traject vroegtijdig stopgezet.
17 hebben hun traject succesvol afgerond.
Geslacht  
Man VrouwTotaal
Tijdelijk ontheemde Oekraïners bereikt met TWE-
OCMW157 362 519
Studieniveau bij de start
  
Kortgeschoold Middengeschoold HooggeschooldTotaal
Tijdelijk ontheemde 
Oekraïners bereikt 
met TWE-OCMW84 156 279 519
Tijdelijk ontheemde Oekraïners 
bereikt met TWE-OCMW
Antwerpen 248
Limburg 8
Oost-Vlaanderen 115
Vlaams-Brabant 66
West-Vlaanderen 82
Totaal 519
6. In de periode van maart 2022 tot eind januari 2024 hebben zich 15.192 tijdelijk 
ontheemde Oekraïners ingeschreven bij VDAB. 6.885 of 45,3% van de bij VDAB 
ingeschreven tijdelijk ontheemde Oekraïners hebben gewerkt. 4.586 of 30,2% van de 
bij VDAB ingeschreven tijdelijk ontheemde Oekraïners zijn eind januari 2024 nog steeds 
aan het werk.
VDAB beschikt niet over gegevens in verband met de andere actoren hierboven vermeld 
in de vraagstelling
7. 289 of 96% van de Vlaamse gemeenten doen volledig of gedeeltelijk een beroep op 
VDAB voor de activering van Oekraïners.
8. a) 33 Oekraïense ontheemden startten een beroepsinlevingsstage.
b) 170 Oekraïense ontheemden startten een beroepsverkennende stage.
c) 468 Oekraïense ontheemden startten een individuele beroepsopleiding. Bij 128 van 
de beëindigde individuele beroepsopleidingen werd taalondersteuning geboden.
d) 21 Oekraïense ontheemden startten een werkervaringsstage. 
e) 220 Oekraïense ontheemden volg(d)en jobcoaching.
9. a-b) 162 Oekraïense ontheemden gingen aan de slag via wijkwerken. 
c) Eind januari 2024 zijn 86 van hen nog actief bezig met wijkwerken.
10.In totaal hebben 466 Oekraïense ontheemden een zelfstandige activiteit opgestart. Bij 
377 van hen is de zelfstandige activiteit eind januari 2024 nog bezig. 
11.Er zijn geen gegevens voorhanden die hierop een antwoord bieden.
12.VDAB heeft momenteel 37 bemiddelaars in dienst in het kader van de extra kredieten 
die door de Vlaamse Regering werden uitgetrokken voor de begeleiding en activering 
van Oekraïense ontheemden.
