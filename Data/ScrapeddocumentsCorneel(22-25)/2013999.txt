title: Milieu- en Natuurraad van Vlaanderen - Ondersteuning thuiswerkend personeel
thema: Natuur en Milieu
Vlaamse administratie
pdf link: https://docs.vlaamsparlement.be/pfile?id=2013999
thema link: https://www.vlaamsparlement.be/parlementaire-documenten/schriftelijke-vragen/1778729
SCHRIFTELIJKE VRAAG
nr. 111
van BRECHT WARNEZ
datum: 9 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Milieu- en Natuurraad van Vlaanderen  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Milieu- 
en Natuurraad van Vlaanderen (Minaraad):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen. 
b) Hoeveel budget werd daarvoor gereserveerd? Graag een overzicht voor de 
afgelopen drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Hoeveel budget werd daarvoor gereserveerd? Graag een overzicht voor de 
afgelopen drie jaar.
b) Hoeveel ambtenaren hebben de afgelopen jaren deze initiatieven genoten? Graag 
een overzicht van de afgelopen drie jaar.
3. Indien bij de Milieu- en Natuurraad van Vlaanderen nog geen maatregelen genomen 
zijn zoals in vraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Milieu- en Natuurraad van Vlaanderen nog geen initiatieven genomen zijn 
omtrent materiële ondersteuning zoals in vraag 2, zijn er dan extra initiatieven 
gepland? Graag met vermelding van motivatie alsook van timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 111 van 9 november 2023
van BRECHT WARNEZ
1. a) Voor de personeelsleden van het secretariaat van de Minaraad wordt al enige jaren 
voorzien in een terugbetaling van hun privaat internetgebruik in het kader van 
thuiswerk en dit volgens het derdebetalerssysteem. Personeelsleden waarbij het 
niet mogelijk is om van deze regeling gebruik te maken, krijgen sinds 2022 een 
maandelijkse vergoeding van 20 euro.
Van de 8 personeelsleden kregen er in de afgelopen jaren aldus 7 hun privaat 
internetgebruik terugbetaald via het derdebetalerssysteem (87,5%). 1 
personeelslid kreeg de maandelijkse thuiswerkvergoeding (12,5%).
b) Voor de afgelopen drie jaar werd er bij de Minaraad aldus jaarlijks 5.000 euro aan 
budget voorzien voor enerzijds de tussenkomst in het privaat internetgebruik en 
anderzijds de maandelijkse thuiswerkvergoeding.
2. a) Wat betreft de materiële ondersteuning van het thuiswerkende personeelslid van 
het secretariaat van de Minaraad: de personeelsleden beschikken allemaal over een 
laptop en smartphone om van thuis te kunnen werken. Hiervoor wordt jaarlijks een 
budget van 10.000 euro voorzien.
b) Alle personeelsleden van het secretariaat van de Minaraad hebben van deze 
ondersteuning gebruik gemaakt.
3. Buiten de reeds genomen maatregelen is het zo dat vanaf 2023 alle personeelsleden 
over een maandelijkse thuiswerkvergoeding beschikken aangezien dit werd 
goedgekeurd in het nieuwe sectoraal akkoord. Hiervoor werd een bijkomend budget 
van 2.000 euro vrijgemaakt.
Hieronder wordt het antwoord ook in tabelvorm weergegeven.
4. Niet van toepassing.2020 2021 2022 2023
1.a. Q ambtenaren thuiswerkvergoeding 0 0 1 9
Q ambtenaren derdebetalersysteem 8 7 7 7
1.b. Budget voor vergoeding € 5.000 € 5.000 € 5.000 € 5.000
2.a. Budget voor materiële ondersteuning* € 10.000 € 10.000 € 10.000 € 10.000
2.b. Q ambtenaren materieel ondersteund 8 8 8 9
3. Extra maatregelen 0 0 0 € 2.000
