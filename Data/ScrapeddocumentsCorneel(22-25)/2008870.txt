title: Overmacht bij voertuigkeuring - Terugvorderingen boete
thema: Mobiliteit en Verkeer
pdf link: https://docs.vlaamsparlement.be/pfile?id=2008870
thema link: https://www.vlaamsparlement.be/parlementaire-documenten/schriftelijke-vragen/1772658
SCHRIFTELIJKE VRAAG
nr. 116
van SOFIE MERTENS
datum: 18 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Overmacht bij voertuigkeuring  -  Terugvorderingen boete
In geval van overmacht kan de toeslag voor het laattijdig voorrijden van een voertuig bij 
de keuring worden terugbetaald. 
Overmacht is een uitzonderlijke omstandigheid, onafhankelijk van de wil van de 
betrokkene. Wanneer men een geval van overmacht (ziekte, sterfgeval, voertuig defect, 
auto-ongeval) heeft ervaren binnen de 15 dagen voorafgaand aan de uiterste datum 
waarop de keuring had moeten plaatsvinden, zal de uitzonderlijke omstandigheid 
beoordeeld worden door de minister of zijn afgevaardigde. In geval van overmacht mag 
men zich met het voertuig ledig en langs de kortste weg verplaatsen tussen de woonplaats 
en het keuringsstation, of omgekeerd.
1. Hoeveel boetes werden er voor de periode van 1 januari 2018 tot en met 15 oktober 
2023 teruggevorderd wegens overmacht? Graag een overzicht:
a) van het totaalaantal aanvragen;
b) per jaar;
c) per provincie; 
d) naargelang van de aangehaalde reden voor overmacht.
2. Hoeveel aanvragen tot terugbetaling van de boete vanwege overmacht werden 
goedgekeurd gedurende de periode van 1 januari 2023 tot en met 15 oktober 2023? 
Graag een overzicht:
a) van het totaalaantal goedgekeurde aanvragen; 
b) per provincie; 
c) naargelang van de aangehaalde reden voor overmacht.
3. Hoeveel aanvragen tot terugbetaling van de boete vanwege overmacht werden 
afgekeurd gedurende de periode van 1 januari 2023 tot en met 15 oktober 2023? 
Graag een overzicht:
a) van het totaalaantal goedgekeurde aanvragen; 
b) per provincie; 
c) naargelang van de aangehaalde reden voor overmacht.
4. Hoeveel boetes van bovenstaande goedgekeurde aanvragen werden gedurende de 
periode van 1 januari 2023 tot en met 15 juni 2023 effectief terugbetaald? Graag een 
overzicht:
a) van het totaalaantal terugbetaalde boetes; 
b) van het totaal terugbetaalde bedrag in euro; 
c) per provincie;
d) naargelang van de aangehaalde reden voor overmacht.
5. Wat is de verhouding tussen het totaalaantal aanvragen tot terugbetaling vanwege 
overmacht en het totaalaantal boetes voor laattijdige keuring (tot 1 maand) in de 
periode van 1 januari 2023 tot en met 15 juni 2023? Graag een overzicht:
a) per provincie; 
b) naargelang van de aangehaalde reden voor overmacht.
6. Wat is de verhouding tussen het totaalaantal aanvragen en het aantal goedgekeurde 
aanvragen?
7. Wat is de verhouding tussen het totaalaantal aanvragen en het totaalaantal afgekeurde 
aanvragen?
8. Wat is de verhouding tussen het totaalaantal goedgekeurde aanvragen en het aantal 
effectief terugbetaalde boetes?
9. Het aanvraagformulier op de website van Autoveiligheid vermeldt dat de aanvrager de 
overmacht moet bewijzen.
a) Welk bewijs moet worden bijgevoegd in het geval van overmacht? 
b) In hoeveel procent van de aanvragen werd het bewijs van overmacht toegevoegd? 
c) In hoeveel procent van de aanvragen werd een geldig bewijs van overmacht 
toegevoegd? 
d) Welke bewijzen werden aanvaard? 
e) Welke bewijzen werden geweigerd?
10. Wat was de gemiddelde doorlooptijd van het moment van de aanvraag van de 
terugbetaling tot de effectieve terugbetaling?
11. Hoe werden de klanten op de hoogte gehouden van:
a) de ontvangst van hun aanvraag;
b) de goedkeuring/afkeuring van hun aanvraag; 
c) de effectieve terugbetaling van de boete vanwege overmacht?
12. Hoe evalueert de minister deze regeling? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 116 van 18 oktober 2023
van SOFIE MERTENS
1. Hieronder vindt u het overzicht van het aantal teruggevorderde toeslagen door de 
klanten voor de periode van 1 januari 2018 tot en met 7 november 2023:
2018 2019 2020 2021 2022 2023
Totaal ontvangen 
aanvragen52 31 60 90 112 288
Totaal teruggevorderde 
toeslagen8 4 22 28 34 171
 
Er worden geen andere statistieken bijgehouden.
2. 171 (1/1-7/11/2023)
Er worden geen andere statistieken bijgehouden.
3. 117 (1/1-7/11/2023)
Er worden geen andere statistieken bijgehouden.
4. Hieronder vindt u het overzicht van het aantal terugbetaalde toeslagen en het totaal 
terugbetaalde bedrag in euro voor de periode van 1 januari 2023 tot en met 7 
november 2023 a.g.v. de tijdelijke maatregel (vrijstelling eerste maand 
laattijdigheid):
Totaal aantal aanvragen
 165
Totaal terugbetaalde 
toeslagen
 149
Totaal terugbetaalde bedrag 
(euro)1445,30
Er worden geen andere statistieken bijgehouden.
5. De verhouding tussen het totaal aantal aanvragen tot terugbetaling vanwege 
overmacht en het totaal aantal toeslagen voor laattijdige keuring (tot 1 maand) in de 
periode van 1 januari 2023 tot en met 7 november 2023 bedroeg 1,74.
Er worden geen andere statistieken bijgehouden.
6. De verhouding tussen het totaal aantal aanvragen en het totaal goedgekeurde 
aanvragen voor de periode van 1 januari 2023 tot en met 7 november 2023 bedroeg 
1,68. 
7. De verhouding tussen het totaal aantal aanvragen en het totaal geweigerde 
aanvragen voor de periode van 1 januari 2023 tot en met 7 november 2023 bedroeg 
2,46.
8. De verhouding tussen het totaal aantal aanvragen en het totaal effectief terugbetaalde 
aanvragen voor de periode van 1 januari 2023 tot en met 7 november 2023 bedroeg 
1,68.
9. a) Het aanvraagformulier op de site van Autoveiligheid gaat over de standaard 
gevallen zoals o.a. ziekte, ongeval. Voor de gevallen waarbij niet tijdig een 
afspraak kan gemaakt worden hoeft de klant niets te bewijzen want Autoveiligheid 
heeft het keuringsbewijs en kan de nodige informatie achterhalen.
b) Er kan geen bewijs van overmacht toegevoegd worden, omdat de erkende 
keuringsonderneming alle gegevens heeft.
c) Er kan geen bewijs van overmacht aanvaard worden, omdat er geen bewijs 
ingediend moet worden.
d) Er kan geen bewijs van overmacht geweigerd worden, omdat er geen bewijs 
ingediend moet worden.
10.Het departement MOW streeft ernaar dat de effectieve betaling snel wordt uitgevoerd. 
Er worden geen doorlooptijden bijgehouden.
11. a) De klant krijgt bij het indienen van een aanvraag een bevestigingsbericht dat de 
aanvraag goed ontvangen is.
b) De klant krijgt bij goedkeuring of weigering van de aanvraag een bericht van de 
terugbetaling of de reden van weigering.
c) De klant krijgt geen extra bericht dat de betaling effectief is doorgevoerd. Het 
departement MOW wordt wel op de hoogte gehouden over de betaling door de 
erkende keuringsondernemingen.
12.Deze tijdelijke maatregel heeft zijn nut bewezen en was nodig omdat de oplossingen 
van de erkende keuringsondernemingen om de wachttijden te normaliseren 
ontoereikend bleken te zijn.
