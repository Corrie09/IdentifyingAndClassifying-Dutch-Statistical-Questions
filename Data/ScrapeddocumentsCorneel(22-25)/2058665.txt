title: Basis- en secundair onderwijs - Mandaat leraar-specialist
thema: Onderwijs en Vorming
pdf link: https://docs.vlaamsparlement.be/pfile?id=2058665
thema link: https://www.vlaamsparlement.be/parlementaire-documenten/schriftelijke-vragen/1811533
SCHRIFTELIJKE VRAAG
nr. 345
van HANNELORE GOEMAN
datum: 11 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Basis- en secundair onderwijs  -  Mandaat leraar-specialist
Vanaf het schooljaar 2023-2024 werd het mandaat van leraar-specialist in de regelgeving 
ingevoerd. Een schoolbestuur kan een leerkracht het mandaat toekennen en op die manier 
specifieke expertise valoriseren. 
Het schoolbestuur kan per school het mandaat toekennen voor een maximum van 5 
procent van de lesomkadering van de school. Het mandaat moet per personeelslid voor 
minstens een derde van een voltijdse lesopdracht worden toegekend. 
Aangezien de minister al eerder aangaf geen personeelsdata uit te wisselen tijdens het 
lopende schooljaar, vraag ik de data op een specifiek moment, namelijk voor 1 december 
2023. 
1. Hoeveel leerkrachten kregen het mandaat van leraar-specialist in het basisonderwijs? 
Graag een oplijsting van het aantal uren dat de betrokken leerkrachten het mandaat 
kregen toegekend. 
2. Wat is het aandeel scholen dat gebruikmaakt van het mandaat van leraar-specialist in 
het basisonderwijs?
3. Hoeveel leerkrachten kregen het mandaat van leraar-specialist in het secundair 
onderwijs? 
Graag een oplijsting van het aantal uren dat de betrokken leerkrachten het mandaat 
kregen toegekend. 
4. Wat is het aandeel scholen dat gebruikmaakt van het mandaat van leraar-specialist in 
het secundair onderwijs? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 345 van 11 maart 2024
van HANNELORE GOEMAN
Ik kan geen informatie meedelen over personeelsgegevens tijdens het schooljaar zelf. Dit 
zorgt dat de beschikbare data verre van stabiel of representatief zijn, wat het beeld van 
dergelijke gegevens grondig dreigt te vertekenen. 
