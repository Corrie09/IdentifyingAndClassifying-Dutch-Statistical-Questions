title: Collectief leerlingenvervoer buitengewoon onderwijs - Ritduur
thema: Mobiliteit en Verkeer
Onderwijs en Vorming
pdf link: https://docs.vlaamsparlement.be/pfile?id=2080914
thema link: https://www.vlaamsparlement.be/parlementaire-documenten/schriftelijke-vragen/1833639
SCHRIFTELIJKE VRAAG
nr. 13
van KIM BUYST
datum: 16 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Collectief leerlingenvervoer buitengewoon onderwijs  -  Ritduur
Begin september trokken verschillende ouders van kinderen in het buitengewoon onderwijs 
aan de alarmbel: hun kinderen, die gebruikmaken van collectief leerlingenvervoer, zitten 
erg lang op de bus van en naar school. 
Zo is een leerling met autismespectrumstoornis gestart in het eerste middelbaar van BSBO 
Groenlaar in Bornem in type 9, in een klein klasje waar er maximaal wordt ingespeeld op 
zijn specifieke noden. De afstand van Hove tot Bornem is 28 kilometer, maar omdat de 
bus nog zeven andere kinderen moet oppikken, doet hij er een uur en drie kwartier over.
In een reactie gaf De Lijn aan niet te kunnen garanderen dat alle 46.000 leerlingen minder 
dan 90 minuten onderweg zijn (enkele reis). Dat betekent dat vele kinderen en jongeren 
die specifiek kiezen voor aangepast onderwijs, op de heen- en terugweg naar school samen 
op één bus, in sommige gevallen, uren moeten pendelen. 
1. Hoeveel leerlingen in het lager onderwijs hebben recht op leerlingenvervoer in het 
kader van buitengewoon onderwijs? Graag een overzicht vanaf schooljaar 2018-2019 
tot het huidige schooljaar 2024-2025, opgesplitst per vervoerregio.
2. Hoeveel leerlingen in het secundair onderwijs hebben recht op leerlingenvervoer in het 
kader van buitengewoon onderwijs? Graag een overzicht vanaf schooljaar 2018-2019 
tot het huidige schooljaar 2024-2025, opgesplitst per vervoerregio.
3. Hoeveel leerlingen maken gebruik van collectief leerlingenvervoer in het kader van 
buitengewoon onderwijs? Graag een overzicht vanaf schooljaar 2018-2019 tot het 
huidige schooljaar 2024-2025, opgesplitst naar basis- en secundair onderwijs en per 
vervoerregio.
4. Welk budget wordt jaarlijks vrijgemaakt voor leerlingenvervoer in het kader van 
buitengewoon onderwijs? Graag een overzicht van 2018 tot nu, opgesplitst naar basis- 
en secundair onderwijs en per vervoerregio.
5. Hoeveel leerlingen die gebruikmaken van leerlingenvervoer in het kader van 
buitengewoon onderwijs zijn meer dan 90 minuten (enkele reis) onderweg naar de 
school? Graag een overzicht vanaf schooljaar 2018-2019 tot het huidige schooljaar 
2024-2025, opgesplitst naar basis- en secundair onderwijs en per vervoerregio.
6. Hoeveel leerlingen die gebruikmaken van leerlingenvervoer in het kader van 
buitengewoon onderwijs zijn meer dan 60 minuten (enkele reis) onderweg naar de 
school? Graag een overzicht vanaf schooljaar 2018-2019 tot het huidige schooljaar 
2024-2025, opgesplitst naar basis- en secundair onderwijs en per vervoerregio.
7. Hoe wordt de reistijd daarbij bepaald? Gaat het over een theoretische reistijd?
a) Zo ja, wordt bij de berekening rekening gehouden met de drukte tijdens de 
spitsmomenten waarop het leerlingenvervoer plaatsvindt?
b) Worden de theoretische reistijden ook getoetst aan de werkelijke reistijden, 
waarbij bv. rekening wordt gehouden met extreme vertragingen bij passage van 
drukke verkeersaders (bv. Kennedytunnel in Antwerpen)? Zo ja, kan de minister 
een inschatting maken van de werkelijke reistijd? In hoeveel gevallen bedraagt 
die meer dan 90 minuten? 
Deze vraag werd gesteld aan de ministers Zuhal Demir (25), Annick De Ridder (13)
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
GECOÖRDINEERD ANTWOORD
op vraag nr.13 van 16 oktober 2024
van KIM BUYST
1-2.Het aantal leerlingen dat theoretisch recht heeft op leerlingenvervoer wordt niet 
bijgehouden. Niet alle leerlingen met recht op leerlingenvervoer vragen een recht op 
leerlingenvervoer aan of maken gebruik van een door de Vlaamse Overheid 
gesubsidieerde vervoerswijze, bijvoorbeeld omdat zij zich te voet of per fiets naar de 
school begeven, of met eigen vervoersmiddel worden gebracht. 
3. Deze gegevens kan u terugvinden in het Statistisch jaarboek van het Vlaams onderwijs 
(deel 6: niveauoverschrijdende gegevens) en het jaarverslag van AGODI (hoofdstuk 
3, deel 2).
4-7.Graag verwijs ik hiervoor naar het antwoord van minister Peeters op schriftelijke vraag 
32 van 10 september 2024.
