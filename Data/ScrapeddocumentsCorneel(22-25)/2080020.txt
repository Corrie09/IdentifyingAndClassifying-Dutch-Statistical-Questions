title: Uitzendarbeid - Overname AM Group door Trixxo
thema: Economie
Werk
pdf link: https://docs.vlaamsparlement.be/pfile?id=2080020
thema link: https://www.vlaamsparlement.be/parlementaire-documenten/schriftelijke-vragen/1834448
SCHRIFTELIJKE VRAAG
nr. 30
van MICHIEL AWOUTERS
datum: 17 oktober 2024
aan ZUHAL DEMIR 
VLAAMS MINISTER VAN ONDERWIJS, JUSTITIE EN WERK
Uitzendarbeid  -  Overname AM Group door Trixxo
Onlangs raakte bekend dat de Hoeseltse dienstverlener Trixxo de nationale activiteiten 
uitbreidt met de overname van AM Group. Daarmee verdubbelt Trixxo zijn volume in 
uitzendarbeid.
1. Hoeveel procent van de uitzendarbeidsmarkt (aantal tewerkgestelde uitzendkrachten) 
is, met inachtneming van de overname van Absolute Jobs, in handen van Trixxo?
2. In welke mate zorgt die overname voor een verdere oligopolisering tot zelfs 
monopolisering van de markt volgens de minister?
3. De private ondernemingen binnen de dienstenchequesector vragen al geruime tijd om 
de sector te versterken. 
Welke initiatieven acht de minister noodzakelijk om die sector te ondersteunen?
4. Verwacht de minister dat dit zal leiden tot hogere prijzen in de sector die uiteindelijk 
(minstens deels) doorgerekend zullen worden aan de eindgebruikers in de 
verschillende sectoren waar uitzendkrachten tewerkgesteld worden? Met andere 
woorden: zal de consument het slachtoffer worden van die overname?
Deze vraag werd gesteld aan de ministers Mathias Diependaele (6), Zuhal Demir (30)
ZUHAL DEMIR
VLAAMS MINISTER VAN ONDERWIJS, JUSTITIE EN WERK
GECOÃ–RDINEERD ANTWOORD 
op vraag nr. 30 van 17 oktober 2024
van MICHIEL AWOUTERS
1. De administratie beschikt niet over gegevens over marktaandelen.
2. Ik ben van mening dat deze overname niet leidt tot een oligopolisering of 
monopolisering. Er zijn vandaag 356 uitzendkantoren erkend in Vlaanderen, 
waaronder ook buitenlandse. Trixxo behoort niet tot de grootste spelers op de 
uitzendmarkt.
3. Ik ben van plan op korte termijn hierover met de sector in overleg te gaan. De recente 
goedkeuring van de verhoging van de aanschafprijs die rechtsreeks ten goede moet 
komen aan de huishoudhulpen zal alleszins de job van huishoudhulp aantrekkelijker 
maken en meer omzet genereren voor de dienstenchequebedrijven. 
4. De administratie beschikt niet over de nodige gegevens om te kunnen beoordelen of 
dit zou kunnen leiden tot een prijsstijging in de sector. 
