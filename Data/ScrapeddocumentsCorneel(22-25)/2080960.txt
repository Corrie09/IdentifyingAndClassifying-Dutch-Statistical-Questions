title: Centra voor basiseducatie (CBE's) - Betalende cursisten
thema: Onderwijs en Vorming
pdf link: https://docs.vlaamsparlement.be/pfile?id=2080960
thema link: https://www.vlaamsparlement.be/parlementaire-documenten/schriftelijke-vragen/1835835
SCHRIFTELIJKE VRAAG
nr. 55
van LOES VANDROMME
datum: 24 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Centra voor basiseducatie (CBE’s)  -  Betalende cursisten
Wie in een centrum voor basiseducatie een cursus volgt, kan dat in de meeste gevallen 
helemaal gratis. Onder bepaalde voorwaarden moet er toch inschrijvingsgeld betaald 
worden.
Ik stelde hierover eerder al een vraag (nr. 139 van 17 november 2023 aan minister Weyts) 
en had graag de gegevens geactualiseerd gezien. 
Hoeveel cursisten in de CBE’s betaalden de laatste 5 jaren inschrijvingsgeld? Graag een 
overzicht per jaar, per centrum, over welke cursussen het telkens ging en hoeveel het 
percentage betalende cursisten bedroeg tegenover het totaalaantal cursisten.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 55 van 24 oktober 2024
van LOES VANDROMME
Er zijn sinds het vorige academiejaar geen substantiële veranderingen waargenomen.
In bijlage vindt u het aantal inschrijvingen in de basiseducatie van 2022-2023 en 2023-
2024, voor de voorgaande jaren verwijzen we door naar schriftelijke vraag 139 (2023-
2024). We kiezen hier expliciet voor het tonen van het aantal inschrijvingen en niet het 
aantal cursisten. Een cursist kan zich immers voor meerdere modules binnen de 
basiseducatie inschrijven. De inschrijvingsgelden die een cursist moet betalen hangen af 
van de situatie van de cursist op het moment van inschrijven. Dit kan wisselen doorheen 
de tijd.
BIJLAGE
Overzicht
