title: VRT - Financiering
thema: Media
pdf link: https://docs.vlaamsparlement.be/pfile?id=2017560
thema link: https://www.vlaamsparlement.be/parlementaire-documenten/schriftelijke-vragen/1778879
SCHRIFTELIJKE VRAAG
nr. 29
van STEVEN COENEGRACHTS
datum: 10 november 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT  -  Financiering
1. Graag een overzicht van alle rechtstreekse financiering vanuit de Vlaamse begroting 
aan de VRT voor de jaren 2015 tot 2023 met vermelding van de aard van de 
financiering, i.e. zowel de dotatie als eventuele andere financieringen zoals, maar niet 
beperkt tot, premies voor gestegen energiekosten, corona, sportevenementen en 
pensioenen.
2. Graag een overzicht van alle samenwerkingsovereenkomsten tussen de Vlaamse 
overheid en de VRT met vermelding van de reden en de aard van samenwerking en 
het bedrag dat eventueel aan de VRT werd betaald, ongeacht het departement of 
agentschap, voor de jaren 2015 tot 2023.
3. Graag een overzicht van alle informatiecampagnes die de Vlaamse overheid voerde 
via de VRT met vermelding van de aard van de campagne en het bedrag dat aan de 
VRT werd betaald.
Deze vraag werd gesteld aan de ministers Jan Jambon (54), Hilde Crevits (100), 
Gwendolyn Rutten (55), Ben Weyts (117), Zuhal Demir (117), Matthias Diependaele (49), 
Lydia Peeters (194), Benjamin Dalle (29), Jo Brouns (61)
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
GECOÖRDINEERD ANTWOORD
op vraag nr. 29 van 10 november 2023
van STEVEN COENEGRACHTS
De gestelde vragen worden beantwoord in de toegevoegde bijlage.
De bijlage omvat het overzicht van financiering per minister op basis van beschikbare en 
gevalideerde informatie. De financiering is uitgesplitst over drie categorieën:
1. Toelagen en premies - i.c. de jaarlijkse dotatie en allerhande subsidies voor 
specifieke projecten die kaderen in het bredere beleid van de Vlaamse Overheid en 
niet gevat zijn in de beheersovereenkomst.
2. Informatiecampagnes – het gaat in deze om specifieke uitgaven richting de VRT 
voor allerhande informatie- en communicatiecampagnes uitgevoerd vanuit de 
Vlaamse Overheid. Merk op dat het hier in veel gevallen gaat over bredere 
campagnes waarbij ook andere mediaspelers naast de VRT betrokken werden; de 
relevante bedragen richting deze andere spelers werden niet meegenomen. Deze 
informatie biedt ook antwoord op deelvraag 3.
3. Andere uitgaven – het gaat in deze om opdrachten aan de VRT of evenementen 
waarbij de VRT betrokken werd.
In de bijlage wordt, in antwoord op deelvraag 2, ook aangegeven welke uitgaven het 
onderwerp waren van een samenwerkingsovereenkomst. Gelet op de verschillende 
interpretaties van deze term, hebben we deze strikt geïnterpreteerd als een overeenkomst 
tussen minstens de VRT en een overheidsentiteit voor het uitvoeren van een 
gesubsidieerde activiteit. Contracten (die bv. voortkomen uit overheidsopdrachten) worden 
hier niet aanzien als een samenwerkingsovereenkomst.
BIJLAGE
Overzicht per minister/departement
