title: Secundair onderwijs - Radicalisering en polarisering
thema: Onderwijs en Vorming
Radicalisering
pdf link: https://docs.vlaamsparlement.be/pfile?id=2006124
thema link: https://www.vlaamsparlement.be/parlementaire-documenten/schriftelijke-vragen/1771183
SCHRIFTELIJKE VRAAG
nr. 49
van HILÂL YALÇIN
datum: 12 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundair onderwijs  -  Radicalisering en polarisering
Vlaamse scholen worden steeds meer geconfronteerd met problematische radicalisering. 
Bestaande werkgroepen ter preventie van radicalisering in het onderwijs nemen 
maatregelen om waakzamer te reageren op diverse vormen van polarisering. Dat blijkt uit 
een rondvraag en getuigenissen die Apache verzamelde in het brede onderwijsveld.
Scholen hebben niet altijd de nodige expertise en middelen om daar een sterk beleid rond 
te voeren. Middenveldorganisaties kunnen scholen daarbij van grote hulp zijn. Ik denk dan 
bijvoorbeeld aan Arktos vzw of School zonder racisme. Zij hebben vaak kant-en-klare 
projecten om gericht met de scholen/klassen aan de slag te gaan.
1. Hoe kijkt de minister naar deze toenemende trend van polarisering in het secundair 
onderwijs? Zal hij beleidsinitiatieven nemen om scholen te ondersteunen?
2. Ziet de minister een rol weggelegd voor middenveldorganisaties om scholen daarin te 
begeleiden? Zo ja, staan daar voor de organisaties financiële incentives tegenover 
zoals het toekennen van projectsubsidies?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 49 van 12 oktober 2023
van HILÂL YALÇIN
Ik verwijs naar mijn antwoord op de vraag om uitleg nr 308 over de groeiende spanningen 
in de scholen naar aanleiding van het conflict in het Midden-Oosten. In de handvatten voor 
scholen voor de preventie, aanpak en omgang met polarisering en radicalisering vinden 
scholen een overzicht van allerhande middenveldorganisaties die hen kunnen 
ondersteunen. 
