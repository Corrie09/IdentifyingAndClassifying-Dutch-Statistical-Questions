title: Personeel Vlaamse overheid - Arbeidsongeschiktheid door burn-out of depressie
thema: Vlaamse administratie
pdf link: https://docs.vlaamsparlement.be/pfile?id=2051284
thema link: https://www.vlaamsparlement.be/parlementaire-documenten/schriftelijke-vragen/1808541
SCHRIFTELIJKE VRAAG
nr. 156
van FILIP BRUSSELMANS
datum: 29 februari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Personeel Vlaamse overheid  -  Arbeidsongeschiktheid door burn-out of depressie
Gealarmeerd door de erg verontrustende cijfers die het Rijksinstituut voor Ziekte- en 
Invaliditeitsverzekering (RIZIV) bekendmaakte, stelde ik op 2 juni 2021 een schriftelijke 
vraag over het arbeidsongeschikt zijn van overheidspersoneel wegens een burn-out of 
depressie. Intussen zijn we bijna 3 jaar later en stel ik bijgevolg deze opvolgingsvraag.
1. In welke mate werden het departement van de minister en de onder zijn/haar 
bevoegdheid ressorterende diensten of instellingen met die problematiek 
geconfronteerd? Kan de minister voor de periode tussen 31 december 2020 en 31 
december 2023, opgesplitst per jaar, meedelen hoeveel personeelsleden van het 
departement dan wel van de onder de bevoegdheid van de minister ressorterende 
diensten en instellingen langdurig ongeschikt werden bevonden wegens een burn-out 
of depressie?
2. Begin 2019 werd een pool van zogenaamde ‘veerkrachtcoaches’ binnen de Vlaamse 
overheid opgericht om stresssignalen op de werkvloer beter te kunnen opvangen en 
medewerkers coping-mechanismen aan te leren om beter met die stresssignalen om 
te gaan. 
Hoeveel van die veerkrachtcoaches zijn er binnen het departement van de minister en 
de onder zijn/haar bevoegdheid ressorterende diensten of instellingen actief en 
hoeveel medewerkers werden sinds de activering van de veerkrachtcoaches door hen 
begeleid? Graag een oplijsting per jaar.
3. De vertrouwenspersonen in de entiteiten kunnen voor psychologische ondersteuning 
ook doorverwijzen naar de begeleiding van PULSO. De entiteiten kunnen daarvoor 
gebruikmaken van de raamovereenkomst ‘Employee Assistance Program en 
traumazorg’ die gesloten is door het Agentschap Overheidspersoneel (AgO). 
Hoe vaak is er - sinds het begin van deze legislatuur - door de vertrouwenspersonen 
binnen het departement van de minister en de onder zijn/haar bevoegdheid 
ressorterende diensten of instellingen doorverwezen naar begeleiding van PULSO? 
4. Hoe evalueert de minister die cijfers?
Deze vraag werd gesteld aan de ministers Jan Jambon (154), Hilde Crevits (267), 
Gwendolyn Rutten (156), Ben Weyts (329), Zuhal Demir (395), Matthias Diependaele 
(207), Lydia Peeters (723), Benjamin Dalle (86), Jo Brouns (305)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 156 van 29 februari 2024
van FILIP BRUSSELMANS
1. De rapportering over ziektebeelden (inclusief burn-out en depressie) wordt aangeleverd 
door het medisch controleorgaan. De informatie op het ziekteattest is immers de basis 
voor deze rapportering. Het medisch controleorgaan heeft de ziektebeelden voor de 
jaren 2021 en 2022 niet AVG-conform geregistreerd waardoor er niet over 
gerapporteerd kan worden. De gevraagde cijfergegevens voor het jaar 2023 zijn heden 
nog niet beschikbaar.  
2. Onderstaande tabel geeft het aantal veerkrachtcoaches weer voor de periode 2019-
2023, opgedeeld per beleidsdomein:
Beleidsdomein 2019 2020 2021 2022 2023
Kanselarij, Bestuur, Buitenlandse 
Zaken en Justitie2 2 2 2 5
Financiën en Begroting 0 1 1 1 1
Economie, Wetenschap en Innovatie 1 1 0 0 2
Onderwijs en Vorming 2 2 1 1 1
Welzijn, Volksgezondheid en Gezin 2 2 3 3 4
Cultuur, Jeugd, Sport en Media 1 1 1 1 0
Werk en Sociale Economie 2 2 2 2 2
Landbouw en Visserij 1 1 1 1 1
Omgeving 0 0 0 0 1
Mobiliteit en Openbare Werken 1 1 0 0 2
Totaal 12 13 11 11 19
Onderstaande tabel geeft het totaal aantal veerkrachttrajecten weer voor de periode 
2019-2023, opgedeeld per beleidsdomein. Bij teamcoaching wordt niet geregistreerd 
hoeveel personeelsleden deelnemen aan het traject.
Beleidsdomein 2019 2020 2021 2022 2023
Kanselarij, Bestuur, Buitenlandse 
Zaken en Justitie25 17 8 23 35
Financiën en Begroting 2 1 3 2 5
Economie, Wetenschap en Innovatie 4 5 4 1 11
Onderwijs en Vorming 7 14 10 8 7
Welzijn, Volksgezondheid en Gezin 17 27 37 29 25
Cultuur, Jeugd, Sport en Media 7 7 6 4 2
Werk en Sociale Economie 17 16 17 8 11
Landbouw en Visserij 15 6 6 12 10
Omgeving 14 12 20 20 22
Mobiliteit en Openbare Werken 15 35 23 13 30
Totaal 123 140 134 120 158
3. De begeleiding van POBOS (voorheen PULSO) omvat zowel psychologische begeleiding 
(EAP) als traumazorg. Sinds de samenwerking met POBOS vanaf 1 juni 2021 werden er 
in totaal 768 trajecten voor psychologische ondersteuning opgestart binnen de Vlaamse 
overheid. Onderstaande tabel geeft het aantal trajecten weer per beleidsdomein vanaf 
juni 2021 tot en met 31 december 2023.
Beleidsdomein Aantal trajecten voor 
psychologische ondersteuning  
Kanselarij, Bestuur, Buitenlandse Zaken en Justitie 177
Financiën en Begroting 23
Economie, Wetenschap en Innovatie 24
Onderwijs en Vorming 5
Welzijn, Volksgezondheid en Gezin 106
Cultuur, Jeugd, Sport en Media 19
Werk en Sociale Economie 168
Landbouw en Visserij 19
Omgeving 156
Mobiliteit en Openbare Werken 71
Totaal 768
4. Het toenemend aantal mensen dat werkstressgerelateerde klachten ervaart en het 
bijhorend risico op burn-out vormen een maatschappelijke uitdaging. De redenen voor 
burn-out en depressie zijn multifactorieel en kunnen zowel in de organisatie liggen als 
bij het individu. De Vlaamse overheid wil een zorgzame werkgever zijn waar 
personeelsleden zich goed in hun vel voelen. Daarom zet ik als minister van 
Bestuurszaken volop in op een preventief welzijnsbeleid binnen de entiteiten van de 
Vlaamse overheid. Mijn administratie voorziet verschillende tools om het ziekteverzuim 
op de werkvloer terug te dringen. Zo verspreidde ik de omzendbrief re-integratie, werd 
de pool van veerkrachtcoaches uitgebreid in 2023 en lanceerde mijn administratie het 
‘welzijnskompas’, waarmee entiteiten handvaten aangereikt krijgen om een 
onderbouwd welzijnsbeleid te ontwikkelen dat geïntegreerd is met de andere HR-
domeinen.
