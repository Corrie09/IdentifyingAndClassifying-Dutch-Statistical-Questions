title: Projectsubsidies voor bovenlokale cultuurprojecten - Tweede ronde 2024
thema: Cultuur
pdf link: https://docs.vlaamsparlement.be/pfile?id=2058704
thema link: https://www.vlaamsparlement.be/parlementaire-documenten/schriftelijke-vragen/1813672
SCHRIFTELIJKE VRAAG
nr. 182
van STEPHANIE D'HOSE
datum: 18 maart 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Projectsubsidies voor bovenlokale cultuurprojecten  -  Tweede ronde 2024
Een belangrijke pijler van het decreet bovenlokale cultuurwerking zijn de projectsubsidies 
voor bovenlokale cultuurprojecten. Die projectwerking moet zorgen voor de nodige 
dynamische ruimte. 
Tot en met 15 mei 2025 zijn voor deze projecten de volgende beleidsprioriteiten 
vastgelegd: 
- inspelen op maatschappelijke uitdagingen door te streven naar maximale 
cultuurparticipatie; 
- meerwaarde creëren door eigen sterktes te verbinden via samenwerking; 
- inzetten op nieuw en jong talent door ontwikkelingskansen te bieden. 
Jaarlijks is er in twee indienrondes voorzien. Het totaalbudget voor de twee 
projectsubsidierondes van 2024 en het tijdelijk reglement voor kleinschalige bovenlokale 
cultuurprojecten bedraagt 6.817.000 euro, dat was toen onder voorbehoud van 
goedkeuring van de begroting 2024.
In de eerste ronde van 2024 werden 57 dossiers ingediend en ontvankelijk verklaard. 21 
dossiers werden positief beoordeeld en gehonoreerd.
1. Welk budget werd vrijgemaakt voor de eerste en de tweede projectenronde 2024? 
Welk totaalbedrag levert dat op voor de projectsubsidies voor bovenlokale 
cultuurprojecten in 2024?
2. Wat betreft de tweede ronde.
a) Hoeveel dossiers kregen een positieve beoordeling en hoeveel werden er 
gehonoreerd?
b) Hoeveel dossiers werden negatief beoordeeld, en werden er daarvan alsnog 
gehonoreerd?
3. Hoe zat het met de verdeling van de projecten, wat betreft: 
a) de subsectoren: ingediende dossiers + gehonoreerde dossiers; 
b) de geografische spreiding: ingediende dossiers + gehonoreerde dossiers?
4. Projecten dienen minimaal twee functies uit te voeren. 
Welke functies zitten vervat in de (ingediende + gehonoreerde) dossiers? 
5. Heeft elk dossier het gevraagde budget gekregen? Zo niet, waarom niet en welke 
verdeelsleutel werd gehanteerd? 
6. Inmiddels loopt eveneens een reglement voor kleinschalige bovenlokale 
cultuurprojecten. De eerste indienronde heeft als deadline 1 maart 2024. 
Heeft deze subsidielijn het veld goed bereikt? Hoeveel ontvankelijke dossiers werden 
ingediend en voor welk budget zal de minister projecten honoreren?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 182 van 18 maart 2024
van STEPHANIE D'HOSE
1. Bij de eerste projectronde werd reeds 2.469.471 euro toegekend. Voor de tweede 
ronde werd een bedrag van 2.676.734 euro toegekend. Er moeten in 2024 nog twee 
projectrondes van het tijdelijk reglement voor kleine bovenlokale cultuurprojecten 
worden gehonoreerd. 
2. Van de 54 ingediende dossiers in de tweede ronde, aangerekend op begrotingsjaar 
2024, met indiendatum 15 november 2023 zijn er:
a. 21 positief beoordeeld door de beoordelingscommissie én 2 bijkomend 
gehonoreerd. 
b. 33 negatief beoordeeld waarvan dus 2 dossiers alsnog gehonoreerd. 
3. Betreffende de verdeling van de projecten: 
a. De verdeling in subsectoren van de ingediende versus de gehonoreerde 
dossiers ziet er als volgt uit:
Sector Ingediende 
dossiers
(54)Gehonoreer
d
(23)
Kunsten 26 10
Lokaal Cultuurbeleid 7 4
Cultureel Erfgoed 6 3
Jeugd 3 1
Sociaal-cultureel 
volwassenenwerk7 2
Amateurkunsten 4 3
Circus 1 0
b. De geografische spreiding van de ingediende versus de gehonoreerde dossiers 
ziet er als volgt uit:
Provincie Ingediende 
dossiers
(54)Gehonoreerd
(23)
Antwerpen 10 4
Limburg 6 4
Oost-Vlaanderen 19 5
Vlaams-Brabant 10 3
West-Vlaanderen 8 7
Brussel (19 
gemeenten)1 0
4. Volgende functies kwamen voor:
Functies Ingediende 
dossiers 
(54)Gehonoreerd 
(23)
Alle 4 1 0
Experimenteren en innoveren; 
creëren en produceren; leren en 
participeren1 0
Experimenteren en innoveren; 
spreiden en presenteren; leren en 
participeren1 0
Experimenteren en innoveren; 
creëren en produceren5 4
Experimenteren en innoveren; 
spreiden en presenteren4 1
Experimenteren en innoveren; 
leren en participeren10 4
Creëren en produceren; spreiden 
en presenteren; leren en 
participeren1 1
Creëren en produceren; spreiden 
en presenteren9 3
Creëren en produceren; leren en 
participeren16 8
Spreiden en presenteren; leren 
en participeren6 2
5. Van de 21 positief geadviseerde dossiers kregen 15 dossiers het gevraagde 
subsidiebedrag; 6 dossiers kregen minder dan het gevraagde subsidiebedrag. De 
adviescommissie beoordeelt dossiers in hun totaliteit. Een eventuele verlaging van het 
subsidiebedrag wordt dossier per dossier besproken en wordt steeds gemotiveerd. 
Ook de 2 bijkomend gehonoreerde dossiers kregen minder dan het gevraagde 
subsidiebedrag.
6. In de subsidielijn voor kleinschalige bovenlokale cultuurprojecten werden in de eerste 
ronde 79 dossiers ingediend, allen ontvankelijk, voor een totaal gevraagd 
subsidiebedrag van 1.387.749,90 euro. Momenteel worden de dossiers beoordeeld 
door de adviescommissie teneinde een advies aan de minister voor te leggen. 
