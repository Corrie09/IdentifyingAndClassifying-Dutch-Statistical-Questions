title: Aanvragen single permit - Gecombineerde vergunning - Doorlooptermijnen
thema: Economie
Werk
pdf link: https://docs.vlaamsparlement.be/pfile?id=2033083
thema link: https://www.vlaamsparlement.be/parlementaire-documenten/schriftelijke-vragen/1794735
SCHRIFTELIJKE VRAAG
nr. 194
van KURT VANRYCKEGHEM
datum: 16 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Aanvragen single permit  -  Gecombineerde vergunning  -  Doorlooptermijnen
Sinds 2019 is de gecombineerde vergunning in Vlaanderen van toepassing. Sinds de 
inwerkingtreding zijn en blijven de doorlooptijden van die zogenaamde single permits een 
pijnpunt. Zowel bij Vlaanderen voor het luik arbeid als bij de federale overheid voor het 
luik verblijf lopen de doorlooptijden onverantwoord op, tot ruim voorbij de in de wetgeving 
bepaalde termijnen, en dat brengt onzekerheid met zich mee voor de ondernemers. 
Bovendien zijn we de slechtste leerling van de klas in vergelijking met onze buurlanden en 
dat is absoluut niet goed voor onze competitiviteit. Terwijl het aantrekken van 
internationaal talent belangrijker wordt voor onze economie.
1. a) Kan de minister een overzicht geven van de gemiddelde tijd die verloopt tussen het 
indienen van een dossier door de werkgever en de start van de behandeling van het 
dossier door het Vlaamse Gewest (nl. het moment waarop vastgesteld wordt dat de 
aanvraag volledig en ontvankelijk is)?
Graag een overzicht per maand sinds de invoering van de gecombineerde 
vergunning. 
Graag opdeling per categorie van aanvraag tot gecombineerde vergunning.
Graag opdeling per provincie. 
b) Wat is de langste doorlooptermijn geweest van de behandeling van een dossier in 
2023?
2. a) Kan de minister een overzicht geven van de gemiddelde tijd die verloopt tussen het 
indienen van een dossier door de werkgever, en de vraag tot bijkomende informatie 
vanuit het departement Werk en Sociale Economie bij dossiers die niet volledig zijn?
Graag overzicht per maand sinds de invoering van de gecombineerde vergunning. 
Graag opdeling per categorie van aanvraag tot gecombineerde vergunning.
Graag opdeling per provincie. 
b) Wat is de langste tijd geweest bij een dossier in 2023?
3. a) Kan de minister een overzicht geven van de gemiddelde tijd die verloopt tussen het 
moment waarop de werkgever de bijkomende informatie oplevert en het moment 
waarop DWSE het dossier ontvankelijk verklaart?
Graag overzicht per maand sinds de invoering van de gecombineerde vergunning. 
Graag opdeling per categorie van aanvraag tot gecombineerde vergunning.
Graag opdeling per provincie. 
b) Wat is de langste tijd geweest bij een dossier in 2023?
4. Bij hoeveel percent van de dossiers wordt er bijkomende informatie opgevraagd? 
Graag overzicht per maand sinds de invoering van de gecombineerde vergunning. 
Graag opdeling per categorie van aanvraag tot gecombineerde vergunning. 
Graag opdeling per provincie. 
Graag opdeling tussen enerzijds de eerste aanvragen en anderzijds de 
vernieuwingsaanvragen.
5. a) Kan de minister een overzicht geven van de gemiddelde doorlooptijd van de 
behandeling van het dossier bij de dienst Economische migratie bij DWSE?
Graag overzicht per maand sinds de invoering van de gecombineerde vergunning. 
Graag opdeling per categorie van aanvraag tot gecombineerde vergunning. 
Graag opdeling per provincie. 
Graag opdeling tussen enerzijds de eerste aanvragen en anderzijds de 
vernieuwingsaanvragen. 
b) Wat is de langste doorlooptijd geweest voor een dossier in 2023?
6. Kan de minister een overzicht geven van de tijd die verloopt vanaf de 
ontvankelijkheidsverklaring van het dossier door de Vlaamse administratie tot het 
doorsturen van het dossier naar de Dienst Vreemdelingenzaken?
7. Hoeveel personeelsleden zijn momenteel werkzaam bij de dienst die instaat voor de 
behandeling van de aanvragen van de single permits? Hoeveel arbeidsuren worden 
per personeelslid uitsluitend voor de behandeling van de single permits besteed?
8. Welke documenten worden door Vlaanderen opgevraagd om de aanvraag als 
ontvankelijk te kunnen beschouwen?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 194 van 16 januari 2024
van KURT VANRYCKEGHEM
De doorlooptijd van een dossier in kader van gecombineerde vergunning wordt opgedeeld 
in:
- wachttijd: de gemiddelde tijd die verloopt tussen het indienen van een dossier door de 
werkgever en de start van de behandeling van het dossier door het Vlaamse Gewest;
- interne doorlooptijd: behandeltermijn door de Dienst Economische Migratie 
(ontvankelijkheid en gegrondheid);
- externe doorlooptijd: tijd waarop de dienst tijdens de behandeling wacht op info of 
advies van werkgever of externe partijen. 
Het dossier wordt overgemaakt aan Dienst Vreemdelingenzaken nadat het behandeld werd 
door de dienst (na totale doorlooptijd).
Meer specifieke vragen en opdelingen worden niet geregistreerd en kunnen niet 
beantwoord worden. 
1-6.In de bijlage vindt de volksvertegenwoordiger de opdeling naar wachttijd, interne 
doorlooptijd en externe doorlooptijd.
- Bovenaan ieder tabblad in de bijlage vindt de volksvertegenwoordiger de globale 
doorlooptijd van ieder jaar opgegeven per maand. 
- Daarna telkens per jaar een verdere opdeling naar de vier belangrijke groepen 
van werknemers die behandeld worden binnen de Dienst Economische Migratie: 
‘hoogopgeleiden’ (alle categorieën met hoog opgeleide profielen zoals 
hooggeschoolde, leidinggevende, Europese blauwe kaart, stagiair, intra-
corporate transferees, gastonderzoeker…), ‘knelpuntberoepen’, ‘overige’ en 
‘resterend’ (alle overblijvende categorieën).
- Een meer specifieke opdeling per categorie, per dossier of per provincie kan niet 
gegeven worden. 
- Het percentage van dossiers waarin bijkomende info opgevraagd werd, kan heden 
niet berekend worden, daar dit (nog) niet gemonitord wordt.
7. Het aantal personeelsleden dat heden werkzaam is in de Dienst Economische Migratie 
bedraagt 33,8 VTE. 24 personeelsleden (waarvan 3 langdurig zieken) hebben als 
hoofdtaak dossierbehandeling single permit/arbeidskaarten eerste aanleg (incl. 
administratieve verwerking). De overige medewerkers bieden inhoudelijke 
ondersteuning (juridisch/economisch) of behandelen dossiers beroepskaarten en/of 
beroepsdossiers. In februari starten 5 extra dossierbehandelaars, waardoor de 
wachttijd ingelopen kan worden. 
8. Voor een aanvraag toelating tot arbeid moeten algemene en specifieke documenten 
opgeladen worden, afhankelijk van de categorie van werknemer. Deze documenten 
zijn per categorie opgesomd in het Besluit van de Vlaamse Regering van 7 december 
2018. Verdere toelichting betreffende deze documenten is te vinden op de website (zie 
https://www.vlaanderen.be/toelating-tot-arbeid/toelating-tot-arbeid-bepaalde-duur-
meer-dan-90-dagen).
BIJLAGE
Overzicht
