title: Onderwijspersoneel - Aanvangsbegeleiding
thema: Onderwijs en Vorming
pdf link: https://docs.vlaamsparlement.be/pfile?id=2029282
thema link: https://www.vlaamsparlement.be/parlementaire-documenten/schriftelijke-vragen/1791458
SCHRIFTELIJKE VRAAG
nr. 210
van ELISABETH MEULEMAN
datum: 21 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Aanvangsbegeleiding
Alle tijdelijke personeelsleden die een loopbaan in het onderwijs starten in een 
wervingsambt, hebben recht op aanvangsbegeleiding. Scholen krijgen een pakket 
aanvullende lestijden dat specifiek bedoeld is om in aanvangsbegeleiding te voorzien. 
Zowel een personeelslid dat aanvangsbegeleiding geeft als een personeelslid dat 
aanvangsbegeleiding krijgt, kan worden aangesteld in die lestijden. Die personeelsleden 
worden gemeld met vakcode 1746 (aanvangsbegeleiding). De verdeling van het aantal 
uren gebeurt op basis van het aantal uren-leraar dat een school genereert, in verhouding 
tot het totale aantal uren-leraar van alle scholen.
1. Hoeveel middelen werden de voorbije schooljaren (2019-2020, 2020-2021, 2021-
2022, 2022-2023 en 2023-2024) begroot voor aanvangsbegeleiding? Graag een 
verdeling naar basis- en secundair onderwijs. Voor het secundair onderwijs, naast het 
totale budget, graag ook een opsplitsing naar onderwijsvormen (aso, bso, kso, tso, 
dbso en OKAN).
2. Kan de minister een overzicht geven van het aantal uren waarin voorzien werd voor 
aanvangsbegeleiding, voor de schooljaren 2019-2020, 2020-2021, 2021-2022, 2022-
2023 en 2023-2024? Graag een verdeling naar basis- en secundair onderwijs. Voor 
het secundair onderwijs, naast het totale aantal uren, graag ook een opsplitsing naar 
onderwijsvormen (aso, bso, kso, tso, dbso en OKAN). 
3. Kan de minister een overzicht geven van het aantal personeelsleden dat aangesteld is 
in uren aanvangsbegeleiding (dus gemeld met vakcode 1746) voor de schooljaren 
2019-2020, 2020-2021, 2021-2022, 2022-2023 en 2023-2024? Graag opgesplitst 
naar basis- en secundair onderwijs, Voor het secundair onderwijs, naast het totale 
aantal personeelsleden, graag ook een opsplitsing naar onderwijsvormen (aso, bso, 
kso, tso, dbso en OKAN).
4. Kan de minister voor de afgelopen vijf schooljaren een overzicht bezorgen van het 
aantal personeelsleden gemeld met vakcode 1746 en met minder dan 2 jaar 
anciënniteit? Graag opgesplitst naar basis- en secundair onderwijs, Voor het secundair 
onderwijs, naast het totale aantal personeelsleden, graag ook een opsplitsing naar 
onderwijsvormen (aso, bso, kso, tso, dbso en OKAN).
5. Kan de minister voor de afgelopen vijf schooljaren een overzicht bezorgen van het 
aantal personeelsleden gemeld met vakcode 1746 en met meer dan 5 jaar 
anciënniteit? Graag opgesplitst naar basis- en secundair onderwijs, Voor het secundair 
onderwijs, naast het totale aantal personeelsleden, graag ook een opsplitsing naar 
onderwijsvormen (aso, bso, kso, tso, dbso en OKAN).
a) Werden alle voorziene uren voor aanvangsbegeleiding in deze schooljaren 
ingevuld? Zo niet, graag een overzicht van het aantal niet-ingevulde uren 
aanvangsbegeleiding, opgesplitst naar basis- en secundair onderwijs. Voor het 
secundair onderwijs, naast het totale aantal uren, graag ook een opsplitsing naar 
onderwijsvormen (aso, bso, kso, tso, dbso en OKAN).
b) Werd het volledige budget effectief benut in deze schooljaren? Zo niet, graag een 
overzicht van het budget dat niet benut werd, opgesplitst naar basis- en secundair 
onderwijs. Voor het secundair onderwijs, naast het totale aantal uren, graag ook 
een opsplitsing naar onderwijsvormen (aso, bso, kso, tso, dbso en OKAN).
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 210 van 21 december 2023
van ELISABETH MEULEMAN
1. De regelgeving voorziet niet in een specifiek gekleurd budget voor de 
aanvangsbegeleiding. Er wordt geen budget voor aanvangsbegeleiding uitgetrokken, 
er wordt een volume aan uren toegekend. 
Het budget is de weerslag van het aanwenden van die uren in de scholen. Om een 
inschatting te maken van het budget aanvangsbegeleiding, vindt u hieronder de 
loonkost van de aanvangsbegeleiding.
Ik verwijs naar schriftelijke vraag nummer 619 (09/06/2013) waar ik stil stond bij de 
aanvangsbegeleiding in de schooljaren 2019-2020 t.e.m. 2021-2022. Ik vul in deze 
SV verder aan voor het schooljaar 2022-2023.
1.1 Budget aanvangsbegeleiding tijdens het schooljaar 2022-2023, uitgedrukt in 
BFT en loonkost (€)
Onderwijsniveau BFT Loonkost
Basisonderwijs 342,45 21.296.716,62
CLB 6,35 403.764,21
DKO 14,80 1.107.863,62
Secundair onderwijs 239,08 16.859.091,40
Volwassenenonderwijs 24,13 1.803.295,28
       Bron: Database van de Onderwijsadministratie, geraadpleegd op 09/01/2024.
Merk op: ook het nascholingsbudget kan bijkomend ingezet worden voor de 
aanvangsbegeleiding. Scholen hoeven dit niet aan mijn onderwijsadministratie te 
laten weten. Ze moeten ook niet laten weten hoe ze de aanvangsbegeleiding 
concreet lokaal vormgeven.
2. Ik actualiseer de data die ik meedeelde bij SV nr. 441 (21/03/2022). Ook nu geeft het 
Agentschap voor Onderwijsdiensten (AGODI) het fotomoment op 01/03 van het 
betrokken schooljaar mee. Ik verwijs naar de bijlage. 
AGODI raadpleegde op 24/01/2024 de databanken.
3. AGODI berekende dat het aantal personeelsleden dat aanvangsbegeleiding genoot én 
minder dan 2 jaar geldelijke anciënniteit heeft, op 568 tijdens het schooljaar 2022-
2023. 402 personeelsleden werkten in het basisonderwijs en 123 personeelsleden in 
het secundair onderwijs. 
4. AGODI berekende dat het aantal personeelsleden dat aanvangsbegeleiding genoot én 
meer dan 5 jaar geldelijke anciënniteit heeft, op 5.590 tijdens het schooljaar 2022-
2023. 3.123 personeelsleden werkten in het basisonderwijs en 1.963 personeelsleden 
in het secundair onderwijs. 
BIJLAGE
Overzicht
