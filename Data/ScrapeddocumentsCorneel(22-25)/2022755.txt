title: Sigmaplan Demerbekken - Evaluatie
thema: Natuur en Milieu
Openbare werken
pdf link: https://docs.vlaamsparlement.be/pfile?id=2022755
thema link: https://www.vlaamsparlement.be/parlementaire-documenten/schriftelijke-vragen/1786295
SCHRIFTELIJKE VRAAG
nr. 184
van SUZY WOUTERS
datum: 7 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Sigmaplan Demerbekken  -  Evaluatie
Ik verwijs naar mijn schriftelijke vraag nr. 1263 van 26 juli 2021. De minister stelde in 
haar antwoord destijds dat de realisatie van extra bergingscapaciteit in het Demerbekken 
in het kader van het Sigmaplan voor dit bekken de overstromingsschade midden juli 2021 
sterk heeft kunnen beperken.
De hevige en aanhoudende regenval die Vlaanderen de voorbije weken teisterde, liet zich 
ook opnieuw voelen in het Demerbekken waar bewoners op verschillende plaatsen (onder 
andere de regio Rotselaar-Werchter) weer geconfronteerd werden met zware 
wateroverlastproblemen.
In haar antwoord stelde de minister destijds eveneens dat de gouverneurs van Vlaams-
Brabant en Limburg naar aanleiding van de overstromingsproblemen van midden juli 2021 
voor het Demerbekken een grondige evaluatie van de overstromingen zouden maken, een 
evaluatie waaraan ook de verschillende Vlaamse waterbeheerders en alle betrokken 
gemeenten zouden meewerken.
Kan de minister meedelen wat het resultaat was van die grondige evaluatie? Op welke 
punten moet het Sigmaplan Demerbekken volgens de evaluatie worden bijgestuurd? Welke 
bijsturingen werden intussen al uitgevoerd en welke staan nog op de agenda (graag met 
vermelding van de geplande uitvoeringstermijn)?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 184 van 7 december 2023
van SUZY WOUTERS
De evaluatie van de overstromingen van juli 2021 in het Demerbekken resulteerde in een 
evaluatiedocument, dat werd goedgekeurd door het bekkenbestuur Demerbekken van 
25/01/2022. 
De evaluatie schuift twee grote oplossingsrichtingen naar voor: 
-meer water bovenstrooms vertragen en infiltreren;
-het overstromingswater breder spreiden over de vallei. 
Maatregelen voor het bovenstroomse gebied (de afstroomgebieden van de Gete, Herk, 
Mombeek, Velpe en Winge) worden besproken in het kader van de integrale projectwerking 
binnen het Demerbekken. Het totaalplan ‘Ruimte voor de Getes’, een initiatief van de 
Vlaamse Milieumaatschappij (VMM) in samenwerking met de betrokken gemeenten, is hier 
een voorbeeld van. Het globale overzicht van de bovenstroomse maatregelen is te vinden 
in het wateruitvoeringsprogramma 2023 van het Demerbekken, dat als bijlage gaat.
De maatregelen binnen het Sigmaplan Demerbekken behoren tot de bevoegdheid van 
collega-minister Lydia Peeters, aangezien de Demer in de betreffende zone beheerd wordt 
door De Vlaamse Waterweg. 
Ook initiatieven in het kader van de Blue Deal dragen bij aan waterretentie en 
waterberging, bijvoorbeeld de inrichting van het gebied aan de Kloosterbeemden in Zichem 
als wetland.
BIJLAGE
Wateruitvoeringsprogramma 2023 van het Demerbekken
