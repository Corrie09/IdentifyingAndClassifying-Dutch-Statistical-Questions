title: VDAB - Advertentiebeleid voor vacatures
thema: Werk
pdf link: https://docs.vlaamsparlement.be/pfile?id=2033093
thema link: https://www.vlaamsparlement.be/parlementaire-documenten/schriftelijke-vragen/1795976
SCHRIFTELIJKE VRAAG
nr. 198
van IMADE ANNOURI
datum: 18 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Advertentiebeleid voor vacatures
In een overleg met een kleine, sociale onderneming klonk de verzuchting dat de vacatures 
die ze publiceren op de VDAB-website ondergesneeuwd geraken onder de vacatures van 
grotere bedrijven, die betalen voor meer zichtbaarheid. Wanneer ik de VDAB-site 
consulteer, zie ik inderdaad dat er verschillende betalende mogelijkheden zijn om meer 
visibiliteit te geven aan vacatures. Gratis gebruikers kunnen rekenen op de publicatie van 
vacatures, toegang tot cv's en het ontvangen van cv’s via mail. Vanaf 3600 euro per jaar 
heeft men een business account en vanaf 4640 euro per jaar business plus. De extra, 
betalende diensten omvatten een vacature-template, eigen bedrijfspagina, logo in 
zoekresultaten, bedrijfsfilm, aanbevolen jobs en Facebook-campagnes. VDAB biedt ook de 
mogelijkheid van aangepaste formules (onder meer voor uitzendkantoren).
1. Worden vacatures van werkgevers met een business (plus) of aangepast betalend 
account hoger weergegeven in de zoekopdrachten van een werkzoekende dan 
vacatures van niet-betalende werkgevers?
2. Waarom is een vacature-template betalend?
3. Wat vindt de minister ervan dat een overheidsbedrijf in de uitvoering van een van haar 
kerntaken een verschillende dienstverlening aanbiedt aan betalende en niet-betalende 
klanten?
4. Kan de minister begrijpen dat dit tot frustratie leidt bij kleinere ondernemingen die er 
niet de middelen voor hebben?
5. Wat zijn de aangepaste formules die voor uitzendkantoren gelden?
6. Graag een overzicht van het aantal business- en business plus-klanten en klanten met 
een aangepaste formule van 2020 tot nu (opgesplitst per type contract en per jaar).
7. Graag een overzicht van de prijszetting voor meer visibiliteit van 2020 tot nu (bedrag 
per jaar met de daaraan gekoppelde dienstverlening).
8. Graag een overzicht van de inkomsten die VDAB haalde uit die contracten (per jaar).
9. Graag een overzicht van het statuut van de betalende klanten op dit moment: privé, 
overheid, ...
10. Gelden voor openbare besturen dezelfde tarieven als voor werkgevers uit de 
privésector? Graag een overzicht van de tarieven voor openbare besturen van 2020 
tot nu.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 198 van 18 januari 2024
van IMADE ANNOURI
1. De rangschikking van vacatures op de VDAB-website wordt uitsluitend bepaald 
door de relevantie voor de zoekopdracht van de werkzoekende. Het algoritme dat 
wordt toegepast voor zoekopdrachten is identiek, ongeacht of de vacature 
afkomstig is van een betalende werkgever met een business (plus) of van een niet-
betalende werkgever.
Het belangrijkste criterium voor de weergavevolgorde van vacatures is dus de mate 
van relevantie ten opzichte van de zoekopdracht van de werkzoekende. 
Betalende werkgevers hebben echter het voordeel dat hun vacatures worden 
weergegeven in de huisstijl van het bedrijf, wat een visuele onderscheiding biedt. 
Het algoritme zelf houdt daar geen rekening mee.
Het streven van VDAB is om een platform te bieden voor alle werkgevers, ongeacht 
of zij een betalende overeenkomst hebben én tegelijkertijd werkzoekenden op 
basis van relevante vacatures aan te bieden rekening houdend met hun 
zoekcriteria.
2. Vacature template is gericht op het ondersteunen van werkgevers bij het 
vormgeven van hun employer branding. Het gaat over huisstijlelementen zoals het 
logo, de kleur, etc… 
Voor niet-betalende klanten zijn deze grafische elementen standaard dezelfde. 
3. Betaalde dienstverlening is een extra aanbod boven op de basisdienstverlening. 
Het komt tegemoet aan de behoefte van werkgevers om zich te onderscheiden en 
te profileren aan de hand van employer branding. De laatste jaren is er namelijk 
een tendens waarbij men niet alleen solliciteert voor een specifieke vacature, maar 
ook voor de werkgever als geheel.
4. In reactie op de zorg omtrent de toegankelijkheid van employer branding voor 
kleinere bederijven, wil ik benadrukken dat VDAB actief werkt aan het verkleinen 
van deze kloof o.a. met de sectoren. 
Momenteel loopt er een proefproject in samenwerking met Constructiv, de 
dienstverlenende organisatie van en voor de bouwsector. Het doel van dit project is om 
kleinere (<50 werknemers) bouwondernemingen meer zichtbaarheid te geven op de 
VDAB vacaturesite. 
Als dit proefproject succesvol blijkt, is het het plan om vergelijkbaar aanbod te 
ontwikkelen in samenspraak met dienstverlenende organisaties in andere sectoren 
(Nelectra, Comeos,...).
Belangrijk om op te merken is dat de niet-betalende werkgever op geen enkele manier 
benadeeld wordt wat betreft de vindbaarheid van zijn vacatures. Vaak ontstaat de 
onjuiste perceptie waarbij visibiliteit verward wordt met vindbaarheid.
5. De prijszetting van de VDAB-dienstverlening voor meer visibiliteit is sinds de start 
ongewijzigd. De tarieven werden met andere woorden nooit geïndexeerd.
De tarieven variëren in functie van het aantal actieve vacatures en de looptijd bij het 
afsluiten van de overeenkomst. Bij het afsluiten van een contract voor een langere 
periode ontvangt het bedrijf een korting. 
Onderstaande tabel geeft een overzicht van de prijszetting per type klant, inclusief de 
tarieven van 2020 tot nu).
SOORT BEDRIJF PRODUCT AANTAL VAC 1 JAAR2 JAAR 
+10%3 JAAR 
+20% 1 MAAND 3 MAAND 6 MAAND
GEWOON BEDRIJF Bedrijf Mini B max 10 € 4.500 € 4.050 € 3.600 € 1.250 € 2.500
Bedrijf Mini B Plus max 10 € 5.800 € 5.220 € 4.640 € 1.500 € 3.000
Bedrijf B 11 - € 5.800 € 5.220 € 4.640 € 1.500 € 3.000
Bedrijf B Plus 11 - € 9.250 € 8.325 € 7.400 € 925 € 2.500 € 5.000
UITZEND Uitzend Mini B max 100 € 5.800 € 5.220 € 4.640 € 3.000
Uitzend B 100 - 999 € 9.250 € 8.325 € 7.400 € 5.000
Uitzend Maxi B 1000 - € 12.000 € 10.800 € 9.600 € 6.500
WERVING & SELECTIE W&S Mini B max 100 € 5.800 € 5.220 € 4.640 € 3.000
W&S Mini B Plus max 100 € 9.250 € 8.325 € 7.400 € 5.000
W&S B 100 - 999 € 9.250 € 8.325 € 7.400 € 5.000
W&S Maxi B 1000 - € 12.000 € 10.800 € 9.600 € 6.500
JOBSITE Jobsite B 1 - 999 € 9.250 € 8.325 € 7.400 € 5.000
Jobsite Maxi B 1000 - € 12.000 € 10.800 € 9.600 € 6.500
LOKAAL BESTUUR L Bestuur Mini max 10 € 3.750 € 3.375 € 3.000 € 1.950
L Bestuur Mini B 
Plus max 10 € 4.500 € 4.050 € 3.600 € 2.500
L Bestuur B 11 - € 4.500 € 4.050 € 3.600 € 2.500
L Bestuur B Plus 11 - 199 € 6.000 € 5.400 € 4.800
L Bestuur Maxi B 
Plus 200- € 9.250 € 8.325 € 7.400 € 3.000
6. Voor uitzendkantoren zijn er specifieke formules beschikbaar binnen het aanbod 
‘Business’. De formules zijn raadpleegbaar op de website voor werkgever 
(https://werkgevers.vdab.be/)
Onderstaande tabel geeft een overzicht van de formules voor uitzendkantoren. 
SOORT 
BEDRIJF PRODUCT AANTAL VAC 1 JAAR2 JAAR 
+10%3 JAAR 
+20% 6 MAAND
UITZEND Uitzend Mini B max 100 € 5.800 € 5.220 € 4.640 € 3.000
Uitzend B 100 - 999 € 9.250 € 8.325 € 7.400 € 5.000
Uitzend Maxi B 1000 - € 12.000 € 10.800 € 9.600 € 6.500
7. Bijgaande tabel geeft een overzicht van de inkomsten over de voorbije 5 jaar.
Jaar 2019 2020 2021 2022 2023
Omzet € 2.272.038 € 2.206.137 € 2.811.391 € 2.955.030 € 2.813.060
8. Bijgaande tabel geeft een overzicht van het aantal contracten per type: business, 
business+ en aangepast voor lokale besturen in 2023.
Jaar Business Business+ Aangepast LB
2023 100 300 7
9. Bijgaande tabel geeft een overzicht van het aantal contracten per type betalende klant 
in 2023.
Jaar Privé Overheid
2023 393 7

10.De tarieven voor lokale besturen verschillen van die voor werkgevers uit de privésector. 
Deze differentiatie is er om de betalende dienstverlening voor de openbare sector, meer 
bepaald de lokale besturen, meer toegankelijk te maken. 
Bijgaande tabel geeft een overzicht van de tarieven voor de openbare sector en richt 
zich vooral naar de lokale besturen.
SOORT 
BEDRIJF PRODUCTAANTAL 
VAC 1 JAAR2 JAAR 
+10%3 JAAR 
+20% 6 MAAND
LOKAAL 
BESTUUR L Bestuur Mini max 10 € 3.750 € 3.375 € 3.000 € 1.950
L Bestuur Mini B Plus max 10 € 4.500 € 4.050 € 3.600 € 2.500
L Bestuur B 11 - € 4.500 € 4.050 € 3.600 € 2.500
L Bestuur B Plus 11 - 199 € 6.000 € 5.400 € 4.800
L Bestuur Maxi B Plus 200- € 9.250 € 8.325 € 7.400 € 3.000
 
