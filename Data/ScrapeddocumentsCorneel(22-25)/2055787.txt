title: Toegankelijkheidswijzer - Evaluatie en uitbreiding
thema: Gelijke kansen
pdf link: https://docs.vlaamsparlement.be/pfile?id=2055787
thema link: https://www.vlaamsparlement.be/parlementaire-documenten/schriftelijke-vragen/1811497
SCHRIFTELIJKE VRAAG
nr. 163
van BRECHT WARNEZ
datum: 11 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Toegankelijkheidswijzer  -  Evaluatie en uitbreiding
In het regeerakkoord stelt de Vlaamse Regering maximaal te willen inzetten op integrale 
toegankelijkheid. Voormalig minister Somers lanceerde daarop in juni 2021 de 
Toegankelijkheidswijzer, die in hoofdzaak gericht is op musea. Er loopt momenteel een 
proefproject met veertig musea, nadat men voordien was gestart met twaalf musea.
Eerder gaf minister Somers te kennen de widget te willen uitbreiden naar andere sectoren. 
Daarbij dacht hij in de eerste plaats aan cafés en restaurants. 
Gelieve de gevraagde gegevens via een Excel-bestand weer te gegeven.
1. Hoe vaak werd de Toegankelijkheidswijzer, per jaar, sinds de lancering geraadpleegd?
2. a) Hoe evalueert de minister die cijfers?
b) Als de cijfers onvoldoende geacht worden, welke initiatieven zal zij nemen om de 
Toegankelijkheidwijzer te promoten bij een groter publiek?
3. Hoe wordt de widget geëvalueerd door de gebruikers?
a) Is de minister tevreden met de evaluatie? 
b) Zo niet, zal zij initiatieven nemen om het tij te keren? Graag plan van aanpak, 
timing en budget.
4. De minister heeft al aangegeven de Toegankelijkheidswijzer te willen uitbreiden. De 
projecten werden opgeschaald.
a) Wanneer plant de minister de volgende uitbreiding?
b) In welk traject is daartoe voorzien?
5. Wat is de stand van zaken van het overleg met andere sectoren over de eventuele 
uitbreiding van de Toegankelijkheidswijzer in die richting?
a) Hoe evalueert de minister dat overleg?
b) Graag een stand van zaken betreffende de vorderingen inzake de toegankelijkheid 
van jeugdinfrastructuur. 
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 163 van 11 maart 2024
van BRECHT WARNEZ
1. Het totaal aantal consultaties van de Toegankelijkheidswijzers bij de 35 deelnemende 
musea is  290.862. 
2-3.Voor het antwoord op deze vragen verwijs ik naar mijn antwoord op uw schriftelijke 
vragen van respectievelijk 11 april 2022 (nr. 274) en 12 oktober 2023 (nr. 21). 
4-5.In december 2023 werd de website iedereenoveral.be gelanceerd. Dit jaar wordt het 
platform verder bekend gemaakt. Op termijn is het de bedoeling om uit te breiden 
naar andere sectoren en de toegankelijkheidswijzer ook te integreren op dit platform. 
De applicatie werd zo ontwikkeld dat dit vlot kan gebeuren. 
Ik ging daarover reeds in dialoog met de Adviesraad handicap NOOZO. Uit die 
gesprekken bleek dat de toegankelijkheidsinformatie van publiek sanitair prioritair in 
kaart dient gebracht te worden. Jeugdinfrastructuur werd als minder prioritair aanzien 
gezien het bestaan van kampas.be, dat alle Vlaamse locaties voor meerdaagse 
verblijven van (jeugd)verenigingen en scholen verzamelt. 
