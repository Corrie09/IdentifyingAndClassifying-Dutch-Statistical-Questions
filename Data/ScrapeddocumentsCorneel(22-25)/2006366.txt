title: Medewerkers Herita - Hoofddoek
thema: Onroerend erfgoed
pdf link: https://docs.vlaamsparlement.be/pfile?id=2006366
thema link: https://www.vlaamsparlement.be/parlementaire-documenten/schriftelijke-vragen/1763681
SCHRIFTELIJKE VRAAG
nr. 18
van KLAAS SLOOTMANS
datum: 13 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Medewerkers Herita  -  Hoofddoek 
Op de webstek van Herita bevindt zich een ‘wie is wie’-rubriek. In deze rubriek worden de 
verschillende medewerkers van de organisatie met naam, functie en foto voorgesteld. Een 
van de vrouwelijke personeelsleden blijkt daarbij een hoofddoek te dragen. Zij blijkt 
bovendien verantwoordelijk te zijn voor ‘onthaal en facility’, een functie waarvan ik 
aanneem dat er contact is met het publiek (onthaal).
1. Acht de minister het wenselijk of aanvaardbaar dat het personeelsleden van deze 
organisatie wordt toegestaan om een hoofddoek te dragen?
2. Acht de minister het aanvaardbaar dat dergelijke personeelsleden een functie krijgen 
waar er contact is met het publiek?
3. Zo niet, welke maatregelen neemt de minister dan?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 18 van 13 oktober 2023
van KLAAS SLOOTMANS
1.-3. Herita kan als onafhankelijke VZW een eigen personeelsbeleid voeren. Als organisatie 
heeft Herita binnen het personeelsbeleid geen apart beleid rond het dragen van een 
hoofddoek. 
