title: De Lijn - Reizigers met een rolstoel
thema: Gelijke kansen
Mobiliteit en Verkeer
pdf link: https://docs.vlaamsparlement.be/pfile?id=2018164
thema link: https://www.vlaamsparlement.be/parlementaire-documenten/schriftelijke-vragen/1781719
SCHRIFTELIJKE VRAAG
nr. 254
van KATRIEN SCHRYVERS
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Reizigers met een rolstoel
In Mechelen is begin november een proces gestart van vier rolstoelgebruikers, samen met 
Unia, tegen De Lijn. Hun klacht luidt discriminatie omdat ze moeilijker dan andere mensen, 
geen rolstoelgebruikers, het openbaar vervoer kunnen gebruiken. Ze wijzen daarbij onder 
meer naar chauffeurs die niet helpen of zeggen niet te weten hoe ze een persoon in een 
rolstoel kunnen helpen om op de tram of bus te komen. 
Op 14 juni 2023 keurden we in de plenaire vergadering mijn voorstel van resolutie goed 
over een betere mobiliteit voor mensen met een verminderde mobiliteit. Daarin vragen we 
om erop te blijven inzetten dat zo veel mogelijk mensen, ook mensen met een verminderde 
mobiliteit, zelfstandig gebruik kunnen maken van het reguliere openbaar vervoer. Dit door 
toegankelijke voertuigen en haltes, heldere informatie, maar ook door in de opleiding van 
chauffeurs van het openbaar vervoer aandacht te blijven schenken aan de manier waarop 
ze ondersteuning en bijstand kunnen geven aan mensen met een verminderde mobiliteit.
1. Hoe reageert de minister op de getuigenissen van de rolstoelgebruikers over de 
houding van sommige chauffeurs van De Lijn tegenover hen en de procedure die 
daarover is ingesteld? 
2. Op welke manier worden chauffeurs opgeleid om ondersteuning en bijstand te geven 
aan reizigers met een verminderde mobiliteit? 
3. Op welke manier worden chauffeurs tijdens hun diensten gecontroleerd op de mate 
waarin zij hulp bieden aan reizigers met een verminderde mobiliteit? 
4. Welke maatregelen heeft de minister nog genomen in navolging van de resolutie om 
het regulier openbaar vervoer zo toegankelijk mogelijk te maken voor mensen met 
een verminderde mobiliteit?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 254 van 23 november 2023
van KATRIEN SCHRYVERS 
Ik verwijs hiervoor naar de bespreking van de vragen om uitleg nr. 698, 710, 723 en 
731, respectievelijk gesteld door de heer Wim Verheyden, de heer Stijn Bex, mevrouw 
Karin Brouwers en mevrouw Els Robeyns in de Commissie voor Mobiliteit en Openbare 
Werken van het Vlaams Parlement van 14 december 2023.
