title: Geïntegreerd investeringsprogramma (GIP) 2024 - Structureel onderhoud en onteigeningen Moorselbaan N411 Aalst
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2016591
thema link: https://www.vlaamsparlement.be/parlementaire-documenten/schriftelijke-vragen/1779423
SCHRIFTELIJKE VRAAG
nr. 211 
van STIJN DE ROO
datum: 15 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Structureel onderhoud en 
onteigeningen Moorselbaan N411 Aalst
In het ontwerp-Geïntegreerd Investeringsprogramma (GIP) 2024, Agentschap Wegen en 
Verkeer, lees ik dat voor Aalst, voor de N411, de Moorselbaan, voor structureel onderhoud 
en onteigeningen voor het jaar 2024 750.000 euro budget en 750.000 euro fietsbudget 
worden uitgetrokken.
1. Welke loten zullen worden onteigend?
2. Wat is de stand van zaken van de voorbereiding van de onteigeningen?
3. Wat is de verdere timing van de onteigeningen? Wanneer zullen de onteigeningen 
voltooid zijn? 
4. Wat zijn de volgende stappen in de timing in het dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 211 van 15 november 2023
van STIJN DE ROO
1. Het betreft 17 voortuinstroken in de zone tussen zijstraat Paardendries en de locatie 
van de recent aangelegde fietstunnel in de Leirekensroute. Die zijn nodig om de 
uitvoering van fase 1 van de N411 te realiseren (projectzone tussen zijstraat Guido 
Gezellestraat tot aan fietstunnel Leirekensroute).
2. Het plan werd goedgekeurd afgelopen zomer. Er werd een externe onderhandelaar 
aangesteld. De onderhandelingen met de eigenaars zullen opgestart worden begin 
2024.
3. De betrachting is om deze innames te realiseren in de loop van 2024. Een onzekere 
factor hierin is natuurlijk het verloop van de onderhandelingen. Van zodra er een of 
meer innames niet minnelijk gerealiseerd kunnen worden, gaan deze over in een 
gerechtelijke fase. De doorlooptijd hiervan is telkens onzeker.
4. In functie van het antwoord op vraag 3 wordt er gestreefd om de omgevingsvergunning 
voor de werken aan te vragen begin 2025. Erna zal rekening houdend met het 
voorziene budget op het GIP de aanbesteding van de werken volgen. Het gaat hier om 
de projectzone die vermeld staat in het antwoord op vraag 1.
