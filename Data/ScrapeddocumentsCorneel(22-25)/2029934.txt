title: Werkenden en werkzoekenden in opleiding - Evolutie
thema: Werk
pdf link: https://docs.vlaamsparlement.be/pfile?id=2029934
thema link: https://www.vlaamsparlement.be/parlementaire-documenten/schriftelijke-vragen/1791485
SCHRIFTELIJKE VRAAG
nr. 132
van THIJS VERBEURGT
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkenden en werkzoekenden in opleiding  -  Evolutie
De Vlaamse arbeidsmarkt kampt met een onmiskenbare competentiekloof. Terwijl er in 
veel sectoren een grote vraag naar werknemers is, blijft er toch een beduidend aantal 
werkzoekenden. Deze personen beschikken vaak niet over de nodige competenties om de 
betrokken job in dergelijke sectoren uit te voeren. Het feit dat zeer weinig Vlamingen naast 
hun werk nog een opleiding volgen, maakt het probleem voor de Vlaamse arbeidsmarkt 
des te groter en acuter. Het is daarom cruciaal dat deze situatie wordt aangepakt.
1. Kan de minister de evolutie geven van het aantal door werkenden gestarte opleidingen 
per jaar van 2014 tot en met 2023?
a) Graag een opsplitsing naar de sector van de werkenden.
b) Graag een opsplitsing naar het opleidingsniveau van de werkenden.
c) Graag een opsplitsing naar de doelgroepen: 55+-ers, jongeren, personen met een 
migratieachtergrond.
d) Graag een opsplitsing naar de verschillende types opleidingen.
e) Graag een opsplitsing naar de verschillende financieringsvormen van de opleiding.
f) Graag een opsplitsing naar de opleidingen verstrekt door VDAB of een derde 
partner.
2. Kan de minister de evolutie geven van het aantal door werkenden afgeronde 
opleidingen per jaar van 2014 tot en met 2023?
a) Graag een opsplitsing naar de sector van de werkenden.
b) Graag een opsplitsing naar het opleidingsniveau van de werkenden.
c) Graag een opsplitsing naar de doelgroepen: 55+-ers, jongeren, personen met een 
migratieachtergrond.
d) Graag een opsplitsing naar de verschillende types opleidingen.
e) Graag een opsplitsing naar de verschillende financieringsvormen van de opleiding.
f) Graag een opsplitsing naar de opleidingen verstrekt door VDAB of een derde 
partner.
3. Kan de minister de evolutie geven van het aantal door werkzoekenden gestarte 
opleidingen per jaar van 2014 tot en met 2023? 
a) Graag een opsplitsing naar de sector van de werkzoekenden. 
b) Graag een opsplitsing naar het opleidingsniveau van de werkzoekenden. 
c) Graag een opsplitsing naar de doelgroepen: 55+-ers, jongeren, personen met een 
migratieachtergrond. 
d) Graag een opsplitsing naar de verschillende types opleidingen. 
e) Graag een opsplitsing naar de verschillende financieringsvormen van de 
opleiding. 
f) Graag een opsplitsing naar de opleidingen verstrekt door VDAB of een derde 
partner. 
4. Kan de minister de evolutie geven van het aantal door werkzoekenden afgeronde 
opleidingen per jaar van 2014 tot en met 2023? 
a) Graag een opsplitsing naar de sector van de werkzoekenden. 
b) Graag een opsplitsing naar het opleidingsniveau van de werkzoekenden. 
c) Graag een opsplitsing naar de doelgroepen: 55+-ers, jongeren, personen met een 
migratieachtergrond. 
d) Graag een opsplitsing naar de verschillende types opleidingen. 
e) Graag een opsplitsing naar de verschillende financieringsvormen van de 
opleiding. 
f) Graag een opsplitsing naar de opleidingen verstrekt door VDAB of een derde 
partner.
5. Kan de minister het aantal beëindigde opleidingen uitsplitsen over de verschillende 
beroepenclusters per jaar van 2014 tot en met 2023? 
6. Kan de minister het aandeel van knelpuntgerichte opleidingen binnen de beëindigde 
opleidingen per jaar van 2014 tot en met 2023 geven? 
7. Kan de minister ook de uitstroom naar werk voor elk type opleiding geven per jaar van 
2014 tot en met 2023?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 132 van 21 december 2023
van THIJS VERBEURGT
1-4.Een volledig overzicht van alle in Vlaanderen gestarte en afgeronde opleidingen 
bestaat niet. Hoewel dergelijke gedetailleerde gegevens zeker relevante 
beleidsinformatie zouden opleveren, zou de uitgebreide registratie die vereist is om 
dergelijke data op te bouwen een grote administratieve last leggen op 
opleidingsverstrekkers en -deelnemers. Deelname aan opleiding trachten we 
voornamelijk te monitoren met behulp van surveygegevens, zoals de bevragingen van 
EAK of AES. Om deels aan de nood aan overzichtelijke cijfers rond opleidingsdeelname 
tegemoet te komen, heb ik een portaalwebsite rond levenslang leren gelanceerd in 
mei 2023, waarop onder meer informatie en cijfers over opleidingsdeelname uit 
verschillende bronnen verzameld wordt. Dit wordt overzichtelijk weergegeven op het 
Levenslang Leren dashboard. 
Dit dashboard maakt het mogelijk om te filteren op opleidingsniveau (vraag b), leeftijd 
en migratieachtergrond (vraag c). Bovendien bevat het dashboard informatie over type 
opleiding, waarbij er een onderscheid gemaakt wordt in volwassenonderwijs, hoger 
onderwijs, VDAB, Syntra en deeltijds kunstonderwijs (vraag d en f). Wat de vraag naar 
de financieringsvormen betreft, staat er informatie op het dashboard over het aantal 
werknemers met opleidingsverlof, het aantal werknemers met opleidingscheques en 
het aantal vormingsbedrijven (vraag e). Op het dashboard Levenslang leren kan er 
ook voor sommige indicatoren een indeling naargelang de arbeidsmarktpositie 
(werkend, werkloos en niet-beroepsactief) gemaakt worden. Niet alle informatie is 
echter beschikbaar volgens arbeidsmarktpositie, omdat enkel de arbeidsmarktpositie 
op het moment van de enquête gekend is, en niet op het moment van de opleiding.
Hoewel er op het dashboard reeds veel informatie over levenslang leren verzameld is, 
streven we ernaar om dit luik verder uit te bouwen met behulp van een meer uitgebreid 
dashboard Levenslang Leren in de toekomst. Een aantal van uw vragen over 
opleidingsdeelname van werkenden en werkzoekenden kunnen echter ook beantwoord 
worden met het cijferaanbod van het Steunpunt Werk, bv. hier. Voor verdere 
detailanalyses, inclusief sectorale cijfers, kan u bovendien terecht in het laatste 
monitoringsrapport ‘Opleidingsdeelname en opleidingsinspanningen van werkgevers in 
Vlaanderen’. Er zal hier een nieuwe versie van voorzien worden in 2024, waarin u 
diepgaandere analyses zal kunnen vinden van de recentste data.
VDAB voorziet op hun eigen dataplatform Arvastat ook informatie over het aantal 
werkzoekenden zonder werk in opleiding of voortraject. Hier is het mogelijk om een 
onderscheid te maken naargelang bepaalde kenmerken (zoals leeftijd, 
migratieachtergrond en opleidingsniveau). Veel van de andere onderverdelingen zijn 
echter niet mogelijk om te maken op basis van de informatie die VDAB voorziet. 
Daarnaast is VDAB is niet noodzakelijk op de hoogte van alle opleidingen die 
werkzoekenden uit eigen initiatief volgen, dus kan dat zorgen voor een onderschatting 
van het werkelijke aantal gevolgde opleidingen. 
5. Er is momenteel niet voldoende data beschikbaar om deze vraag te kunnen 
beantwoorden.
6. Een volledig actueel overzicht bestaat niet van de knelpuntgerichte opleidingen binnen 
de beëindigde opleidingen. VDAB heeft in 2020 wel een editie van Ontcijfert (n°41) 
gepubliceerd met als thema ‘Knelpuntgerichte beroepsopleidingen: een exploratie van 
de cijfers’. In dit artikel vermeldt VDAB dat tussen 2015 en 2019 steeds meer dan 7 
op de 10 van de beëindigde beroepsgerichte opleidingen knelpuntgericht was. In 
onderstaande tabel kunt u de recentste cijfers vinden. Het aantal knelpuntgerichte 
beëindigde beroepsgericht opleidingen in 2023 (data t.e.m. september) bedroeg 
76,33% van de totaal aantal beëindigde beroepsgerichte opleidingen in 2023 (t.e.m. 
september).
Tabel 1
Het aandeel knelpuntopleidingen binnen de beëindigde beroepsgerichte opleidingen 
van 2020 tot en met september 2023
Knelpunt 
Start 2020 2021 2022tem sept 
2023
(1) Ja 18.944 22.773 21.159 16.920
(2) Nee 5.222 6.084 6.027 4.711
(3) 
Onbekend256 917 1.131 537
Totaal 24.422 29.774 28.317 22.168
Aandeel 
knelpunt77,57% 76,49% 74,72% 76,33%
Bron: VDAB
7. De Uitstroom gemeten voor de opleidingsclusters (aaneenschakeling van 
competentieversterkende acties zonder 3 maand onderbreking) van 2020 tot en met 
september 2023 bedraagt voor de beroepsgerichte opleidingen naar 
knelpuntaanduiding:
knelpunthoofdopleiding_sta
rt2019 2020 2021 2022 sept 
2023
Ja 66,67% 57,00% 64,99% 67,70% 63,91%
Neen 65,48% 53,95% 61,02% 69,45% 69,63%
Onbekend 63,22% 47,14% 50,20% 60,66% 50,18%
Totaal Uitstroom naar 
werk na 3 maanden (%)66,27% 56,17% 63,91% 67,74% 64,90%
Bron: VDAB
