title: Sociale dienst jeugdrechtbank (SDJ) - Versterking
thema: Justitie en Handhaving
Welzijn en Gezin
pdf link: https://docs.vlaamsparlement.be/pfile?id=2051130
thema link: https://www.vlaamsparlement.be/parlementaire-documenten/schriftelijke-vragen/1808916
SCHRIFTELIJKE VRAAG
nr. 273
van KATRIEN SCHRYVERS
datum: 1 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Sociale dienst jeugdrechtbank (SDJ)  -  Versterking
Jeugdhulpverlening kan aan een jongere worden opgelegd door een jeugdrechter. De 
jeugdrechter bepaalt welke hulpverlening is aangewezen en hoe lang ze zal duren. De 
jeugdrechter wordt daarin bijgestaan door de sociale dienst van de jeugdrechtbank.
De sociale diensten van de jeugdrechtbanken voeren maatschappelijke onderzoeken uit, 
formuleren voorstellen van jeugdhulp aan de jeugdrechter en zorgen ervoor dat de 
opgelegde maatregelen kunnen worden uitgevoerd. Ze vervullen daarmee een belangrijke 
taak.
De voorbije jaren werden de SDJ’s in verschillende fasen versterkt met bijkomende 
voltijdsequivalenten (vte’s). Er werd ook een actieplan uitgewerkt om de SDJ’s structureel 
te versterken. Dat omvat onder meer de optimalisatie van de in-, door- en uitstroom van 
dossiers, administratieve vereenvoudiging, (blijvende) inzet op partnerschap met externe 
hulpverlening, en (blijvende) inzet op hr- en welzijnsbeleid (hr: human resources) met 
focus op het versterken van de draagkracht van de diensten.
1. Hoeveel consulenten (vte’s) waren er op 31 december 2023 volgens het personeelsplan 
werkzaam bij de sociale diensten van de jeugdrechtbanken? Graag een verdeling over 
de verschillende jeugdrechtbanken.
2. In hoeverre werden in 2023 de verschillende SDJ’s nog versterkt met bijkomende vte’s? 
Graag een overzicht per SDJ.
3. Hoeveel dossiers behandelden de consulenten in 2023 in totaal? Graag een verdeling 
per jeugdrechtbank. Wat betekent dat voor de caseload per vte, gemiddeld over 2023?
4. Welke verdere stappen werden in 2023 gezet met betrekking tot de uitvoering van het 
actieplan voor de verdere versterking van de diensten, en dat met betrekking tot de 
verschillende elementen? In hoeverre zijn er al concrete resultaten merkbaar van deze 
acties?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 273 van 1 maart 2024
van KATRIEN SCHRYVERS
1. Aantal consulenten (VTE) op 31 december 2023 volgens het personeelsplan werkzaam 
bij de sociale diensten van de jeugdrechtbanken, verdeling per sociale dienst 
jeugdrechtbanken.
 
SDJ Antwerpen - Antwerpen 66,4
SDJ Antwerpen - Mechelen 17
SDJ Antwerpen - Turnhout 17
SDJ Limburg - Hasselt 16,9
SDJ Limburg - Tongeren 17,4
SDJ Oost-Vlaanderen - Dendermonde 28,8
SDJ Oost-Vlaanderen - Gent 21,8
SDJ Oost-Vlaanderen - Oudenaarde 10,4
SDJ Vlaams-Brabant - Brussel 24,8
SDJ Vlaams-Brabant - Leuven 17,5
SDJ West-Vlaanderen - Brugge 21
SDJ West-Vlaanderen - Ieper 5,5
SDJ West-Vlaanderen - Veurne 5
SDJ West-Vlaanderen - Kortrijk 18,5
2. Binnen het crisis- en investeringsplan Jeugdhulp werd de tijdelijke versterking in deze 
legislatuur voor de Ondersteuningscentra en Sociale Diensten Jeugdrechtbank 
structureel gemaakt (55 VTE). Daarnaast werden bij de BO 2024 90 VTE extra voorzien 
voor deze diensten. Een budget van ongeveer 6 miljoen in totaal werd deze legislatuur 
hiervoor vrijgemaakt.
Onderstaand een overzicht van de versterking per SDJ eind 2023:
VTE 2022 VTE 2023
SDJ Antwerpen – Antwerpen 59 66,4
SDJ Antwerpen – Mechelen 13 17
SDJ Antwerpen – Turnhout 13 17
SDJ Limburg - Hasselt 15 16,9
SDJ Limburg - Tongeren 16 17,4
SDJ Oost-Vlaanderen - Dendermonde 24 28,8
SDJ Oost-Vlaanderen - Gent 20 21,8
SDJ Oost-Vlaanderen - Oudenaarde 9 10,4
SDJ Vlaams-Brabant - Brussel 21 24,8
SDJ Vlaams-Brabant - Leuven 17 17,5
SDJ West-Vlaanderen - Brugge 17 21
SDJ West-Vlaanderen - Ieper 5 5,5
SDJ West-Vlaanderen - Veurne 4,5 5
SDJ West-Vlaanderen - Kortrijk 14 18,5
247,5 288
3. Onderstaand overzicht geeft het aantal dossiers behandeld door consulenten SDJ in 
2023 in totaal per jeugdrechtbank (totale caseload rekening houdend met in- door en 
uitstroom op jaarbasis – de caseload op een specifiek moment ligt echter lager maar 
betreffen steeds momentopnames waardoor er onvoldoende rekening wordt gehouden 
met flucctuaties).
 VTE as is dossiers 2023 Caseload/VTE
SDJ Antwerpen - Antwerpen 66,4 4636 69,82
SDJ Antwerpen - Mechelen 17 1261 74,18
SDJ Antwerpen - Turnhout 17 1209 71,12
SDJ Limburg - Hasselt 16,9 1219 72,13
SDJ Limburg - Tongeren 17,4 1282 73,68
SDJ Oost-Vlaanderen - 
Dendermonde28,8 2182 75,76
SDJ Oost-Vlaanderen - Gent 21,8 1679 77,02
SDJ Oost-Vlaanderen - Oudenaarde 10,4 763 73,37
SDJ Vlaams-Brabant - Brussel 24,8 1940 78,23
SDJ Vlaams-Brabant - Leuven 17,5 1346 76,91
SDJ West-Vlaanderen - Brugge 21 1531 72,90
SDJ West-Vlaanderen - Ieper 5,5 377 68,55
SDJ West-Vlaanderen - Veurne 5 327 65,40
SDJ West-Vlaanderen - Kortrijk 18,5 1383 74,76
Totaal 288 21135 73,39
Dit betekent een gemiddelde totale caseload van 73 dossiers per VTE in 2023 voor de 
SDJ’s. In 2022 lag deze gemiddelde totale caseload op 83 voor de SDJ’s.
4. De werklast van de OCJ’s en SDJ’s wordt in hoofdzaak bepaald door 3 belangrijke 
leidende factoren: instroom van dossiers, uitstroom en partnerschap. Vanuit deze 
vaststellingen, werd parallel aan de gedane personeelsversterking ook een actieplan 
“omgaan met de werklast” uitgewerkt bestaande uit volgende belangrijkste actielijnen: 
1. Inzet op een instroombeleid met focus op scherpere afbakening van onze 
betrokkenheid bij aanvang en in actief partnerschap (incl. actievere inschakeling 
van ervaring en expertise van de consultteams en differentiatie in urgentie 
(temporiseren waar nodig, versnellen waar nodig) 
2. Inzet op een actiever uitstroombeleid in samenwerking met professionele 
partners en het informele netwerk rond een gezin met focus wat is goed genoeg.
3. Inzet op actief partnerschap in gedeelde verantwoordelijkheid.
Op de dag van vandaag is de differentiatie in urgentie en het “bewuster” omgaan met 
het afsluiten van dossiers meer en meer een gangbare praktijk geworden. Differentiatie 
in urgentie is in elk team georganiseerd. We zien daarnaast sinds 2021 het aantal 
afgesloten dossiers op jaarbasis toenemen en dit in elke regio. 
Het crisis- en investeringsplan Jeugdhulp betekent daarenboven een belangrijke impuls 
naar meer partnerschappen voor deze diensten. Zo is er geïnvesteerd in de uitbreiding 
van contextbegeleiding Signs of Safety, crisisbegeleiding en -opvang alsook de 
versterking van de MFC’s. Daarnaast wordt ook ingezet op het versterken van de 
zorggarantie jonge kind, de samenwerking met de RTJ-hulpverlening, reconversie en 
veilig verblijf inclusief de uitbreiding ervan in Vlaams-Brabant/Brussel.
De investering die deze legislatuur werd gedaan was broodnodig. Het effect ervan zal 
pas in de loop van 2024 ten volle spelen. Ook in de toekomst blijft investeren in 
personeel belangrijk, maar het is geen voldoende antwoord. Er zijn blijvende 
investeringen in de sector nodig, maar ook een hervorming binnen het 
jeugdhulplandschap zelf waarbij ingezet wordt op vroegdetectie/preventie, omgaan 
met verontrusting als gedeelde verantwoordelijkheid binnen de gehele keten, inzetten 
op de ondersteuning van ouders en het realiseren van duurzame verandering in de 
thuissituatie, etc. Principes die de basis vormen voor het kaderdecreet geïntegreerd 
gezins- en jeugdhulpbeleid.
