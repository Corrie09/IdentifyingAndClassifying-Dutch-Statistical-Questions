title: Geïntegreerd investeringsprogramma (GIP) 2024 - Studie Fietsbrug E17 Waregem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063573
thema link: https://www.vlaamsparlement.be/parlementaire-documenten/schriftelijke-vragen/1822025
 
SCHRIFTELIJKE VRAAG  
 
nr. 847 
van BERT MAERTENS  
datum: 19 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Geïntegreerd investeringsprogramma (GIP) 2024   -  Studie Fietsbrug E17 Waregem  
 
In het o ntwerp GIP 2024, onder  GIP-nummer 000585/05, werd het project ‘E17 Waregem 
- fietsbrug en aansluitende fietspaden / studie’ opgenomen. Het Agentschap Wegen en 
Verkeer (AWV) reserveert een budget van 250.000 euro voor de uitvoering van de studie.  
 
Nu de Vlecht is afgewerkt, dringt een veilige en afgescheiden fietsverbinding zich op. Die 
moet komen tussen de Keizerstraat en de Kalkhoevestraat.  
 
1. Wat is de exacte scope van de studie? Welke concrete ingrepen worden onderzocht in 
de studie? Wat is de exacte locatie waar de verkeersingrepen in het kader van de 
studie zouden plaatsvinden?   
2. Welke stappen werden al ondernomen in de voorbereiding van het project?   
3. Wat is de huidige stand van zaken van het project?  
4. In welke timing en fasering is voorzien voor de uitvoering van het project? Wat is de 
realisatietermijn waarin wordt voorzien?   
5. Zijn er in het verleden tellingen gebeurd of staan er tellingen gepland in het kader van 
de studie?   
6. AWV reserveert voor de studie een bedrag van 250.000 euro.  
Wat is de raming van het budget dat nodig is voor de effectieve werken ?  
7. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?  
8. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  847 van 19 april 2024  
van BERT MAERTENS  
 
 
 
De scope van de studie is het ontwerp en de stabiliteitsberekening van een fietsbrug over 
de E17 tussen de Keizerstraat en de Kalkhoevestraat.  Daarna  houden de taken van het 
studiebureau ook  de aanvraag van een omgevingsvergunning  in, de opmaak van de 
aanbestedingsdocumenten , en de opvolging van de werken.  
 
De aanbestedingsprocedure voor het aanstellen van een studiebureau is lopende. De 
ingediende offertes zijn in onderzoek. De uitvoeringstermijn voor de studie is voorzien op 
15 kalendermaanden. De realisatietermijn voor de brug is nog niet bepaald en is 
afhankelijk van het gekozen ontwerp.  
 
In het verleden zijn er al tellingen gebeurd en er zijn geen tellingen noodzakelijk voor de 
studie.  
 
De raming van het budget dat nodig is voor de effectieve werken kan nog niet bepaald 
worden, aangezien er nog geen ontwerp gemaakt is en er nog geen zicht is op de gekozen 
oplossing.  
 
In maart 2021 is met Waregem besproken dat AWV een functionele fietsbrug over de E17 
zal financieren, omdat bij de aanleg van de Vlecht de verbinding naar Waregem langs de 
N382 werd geknipt. Voor de aanleg van de erop aansluitende fietspaden is wel een 
medefinanciering door Waregem voorzien voor de aanpassing aan gemeentewegen.   
