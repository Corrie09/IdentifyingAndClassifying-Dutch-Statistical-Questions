title: De Lijn - Vervoersgarantie voor jongeren in langdurige pleegzorgsituaties
thema: Mobiliteit en Verkeer
Welzijn en Gezin
pdf link: https://docs.vlaamsparlement.be/pfile?id=2016638
thema link: https://www.vlaamsparlement.be/parlementaire-documenten/schriftelijke-vragen/1779402
SCHRIFTELIJKE VRAAG
nr. 210 
van KARIN BROUWERS
datum: 15 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Vervoersgarantie voor jongeren in langdurige pleegzorgsituaties
Een jongere in een jeugdhulpvoorziening heeft de mogelijkheid om een verlaagd tarief te 
betalen via een VG-abonnement, de vervoersgarantie van De Lijn. Onder bepaalde 
voorwaarden hebben ze recht op een abonnement met korting of zelfs een gratis 
abonnement. Het gaat over jongeren die verblijven in een opvangstructuur, bijvoorbeeld 
Fedasil, het Rode Kruis, het VAPH (Vlaams Agentschap voor Personen met een Handicap), 
het OCMW enzovoort. De jongeren kunnen een jaarabonnement verkrijgen voor 46 euro. 
Het is positief dat jongeren die verblijven in een jeugdhulpvoorziening dat kunnen 
genieten.
Maar jongeren die te maken hebben met langdurige pleegzorgsituaties kunnen geen 
gebruikmaken van de regeling. Pleegzorg maakt nochtans deel uit van de jeugdhulp. De 
vijf erkende pleegzorgdiensten zouden kunnen worden ingeschakeld om een bewijs te 
leveren.
Overweegt de minister om de vervoersgarantie uit te breiden tot jongeren die te maken 
hebben met een langdurige pleegzorgsituatie? Zo ja, welke initiatieven zal de minister 
nemen om het te realiseren en wat is de verdere timing? Zo niet, waarom niet?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 210 van 15 november 2023
van KARIN BROUWERS
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen begin 2024.
