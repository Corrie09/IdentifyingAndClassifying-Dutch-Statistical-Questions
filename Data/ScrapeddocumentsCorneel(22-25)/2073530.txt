title: Zorgkassen - Audit en evaluatie
thema: Welzijn en Gezin
pdf link: https://docs.vlaamsparlement.be/pfile?id=2073530
thema link: https://www.vlaamsparlement.be/parlementaire-documenten/schriftelijke-vragen/1835506
SCHRIFTELIJKE VRAAG
nr. 24
van IMMANUEL DE REUSE
datum: 23 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Zorgkassen  -  Audit en evaluatie
Tijdens de vorige zittingsperiode werd vooropgesteld dat er een grondige evaluatie moet 
gebeuren van de zorgkassen en meer bepaald op het gebied van de volgende aspecten: 
werking, efficiëntie, kwaliteit, transparantie en neutraliteit. Daarover stelde ik dan ook al 
enkele vragen. In haar antwoord gaf toenmalig bevoegd minister Crevits aan dat de 
auditscope en auditvragen al werden afgebakend en dat het finale rapport klaar zou zijn 
tegen 1 maart 2024. 
1. Kan de minister het auditrapport bezorgen? Wat was het resultaat? Graag een 
overzicht per auditvraag. Als de audit toch niet werd afgerond, hoe komt dat dan en 
binnen welke termijn zal er wel een volledig rapport beschikbaar zijn? 
2. Welke conclusies trekt de minister uit het auditrapport? 
3. Welk gevolg wordt er gegeven aan het auditrapport? Wat zijn de volgende stappen en 
binnen welke termijn? 
CAROLINE GENNEZ
MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN 
ANTWOORD
op vraag nr. 24 van 23 oktober 2024 
van IMMANUEL DE REUSE
1. Het auditrapport – inclusief managementrespons van de zorgkassen en het Agentschap 
Vlaamse Sociale Bescherming – werd opgeleverd op 11 maart 2024 en wordt in bijlage 
bezorgd.
2. Mijn kabinet is het rapport nog aan het bestuderen.
3. Vanuit haar controleopdracht op de zorgkassen zal het Agentschap Vlaamse Sociale 
Bescherming later dit jaar een traject starten om gevolg te geven aan de aanbevelingen 
in het eindrapport.
BIJLAGE
Doorlichting Zorgkassen. Globaal rapport. 
