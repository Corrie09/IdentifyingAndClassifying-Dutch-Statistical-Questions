title: Uitrol basisbereikbaarheid fase 2 - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2012009
thema link: https://www.vlaamsparlement.be/parlementaire-documenten/schriftelijke-vragen/1761668
SCHRIFTELIJKE VRAAG
nr. 1649
van ELS ROBEYNS
datum: 11 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Uitrol basisbereikbaarheid fase 2  -  Stand van zaken
Op 1 januari 2024 gaat fase 2 van het decreet Basisbereikbaarheid van start. Deze fase 
zou al 89% van het plan basisbereikbaarheid moeten uitvoeren. Uit het antwoord op 
schriftelijke vraag nr. 965 van 15 maart 2023 blijkt dat de maatregelen voor fase 2 (vanaf 
januari 2024)  al ‘high-level’ werden toegelicht en besproken met de vervoerregioraden als 
onderdeel van het verdere faseringsplan basisbereikbaarheid.
De minister kon toen nog niet meedelen wat de concrete veranderingen waren in fase 2, 
daarom de volgende vragen over de stand van zaken.
1. Welke ritten en haltes worden aangepast of afgeschaft vanaf januari 2024? Graag een 
overzicht per vervoerregio en de reden voor afschaffing/aanpassing. 
2. Zal in januari 2024 de nieuwe Hoppin-applicatie volledig functioneel zijn (en dus in 
heel Vlaanderen)?
3. Wordt er tegen fase 2 een nieuwe levering bussen verwacht? Zo ja, welk type en 
wanneer?
4. In welke mate is fase 2 de totale uitrol van basisbereikbaarheid, zal dat 89% zijn in 
alle vervoerregio’s? In welke mate zal vervoer op maat (VOM) geïmplementeerd zijn 
in fase 2? Graag een overzicht per regio.
5. Hoeveel vervoerregio’s zitten boven hun budget en zullen dus aanpassingen moeten 
doen? Graag een overzicht per regio, hun budget en hoeveel ze over budget zijn 
gegaan. Zijn er regio’s die onder budget zijn gegaan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1649 van 11 september 2023
van ELS ROBEYNS
1. Een overzicht van alle wijzigingen per vervoerregio is voor deze grote fase 2 moeilijk 
in één overzicht weer te geven. Lijnen worden samengevoegd, trajecten worden 
verlegd, ingekort of verlengd, er komen nieuwe lijnen … Eenzelfde verhaal geldt voor 
de haltes. Fase 2 is de grootste fase in de invoering van het nieuwe net: ongeveer 
40% van het nieuwe net wordt ingevoerd in deze fase. In 6 van de 15 vervoerregio’s 
is het nieuwe net op 6 januari 2024 volledig geïmplementeerd. 
Het volledige overzicht van het aanbod vanaf 6 januari 2024 is terug te vinden in de 
routeplanner van De Lijn (website of app) en op de gemeentepagina’s op de site van 
De Lijn (via www.delijn.be/gemeenten).
2. Ja, de Hoppin-app zal beschikbaar zijn voor heel Vlaanderen:
•Vanaf 6 december 2023 zal het mogelijk zijn om met Hoppin een multimodale reis 
(trein, metro, tram, bus, Flexbus in Vlaanderen) te plannen in heel België. Dit zal 
dus voor alle vervoerregio’s volledig functioneel zijn. Met de app zal ook meteen 
de Flexbus geboekt kunnen worden indien deze effectief als een (gedeeltelijke) 
reisoplossing wordt voorgesteld door de reisplanner (voor verplaatsingen vanaf 6 
januari 2024 en maximaal 30 dagen op voorhand).
•Dit zal mogelijk zijn via de Hoppin-app, via de website hoppin.be en telefonisch 
via de Hoppincentrale 0800 12 2 12.
•Voor de reisplanner is geen account vereist. Voor het boeken van de Flexbus moet 
de reiziger een account aanmaken via de app, via het internet of telefonisch.
3. Situatie op 23 november 2023:
Zoals door mevrouw Schoubs recent nog gemeld in de Commissie voor Mobiliteit en 
Openbare Werken van het Vlaams Parlement op 9 november 2023 en op 11 mei 2023, 
heeft de uitrol van de vergroening een vertraging door het later leveren van de e-
bussen:
•De Lijn heeft in november 2021 60 standaard e-bussen besteld:
oVan Hool: 23 van de 36 voertuigen zijn geleverd. De laatste voertuigen 
worden verwacht in het 1ste kwartaal van 2024.
oVDL: 2 van de 24 voertuigen zijn in keuring.
•Daarnaast geleverd en in dienst: 7 midi e-bussen (Brugge).
4. Op basis van de beslissing in de vervoerregio, waarin alle lokale besturen 
vertegenwoordigd zijn, die mee de openbaar vervoerplannen hebben goedgekeurd, 
werd in samenspraak een faseringsplan uitgewerkt per vervoerregio, met als resultaat 
een pakket maatregelen per fase per vervoerregio. In een aantal vervoerregio’s is 
fase 2 meteen de laatste grote fase binnen de uitrol van het nieuwe net. Dit is het 
geval in de vervoerregio’s Aalst, Kortrijk, Limburg, Midwest, Waasland en Westhoek. 
Deze uitrol is inclusief de goedgekeurde plannen vervoer op maat in alle 
vervoerregio’s.
In andere regio’s is er nog een 3de (juli 2024) en soms 4de fase (januari 2025) om het 
goedgekeurde net uit te rollen – een beslissing van de vervoerregio:
•Fase 3 is daarbij een relatief kleine fase, waarbij op Vlaams niveau ca. 2% van 
het aanbod wordt gewijzigd. 
•In fase 4 volgt op Vlaams niveau dan nog de laatste ca. 9% aan 
aanbodwijzigingen. 
Zie ook onderstaande grafiek met meer details per vervoerregio. Let wel: de 
percentages zijn slechts indicatief voor de grootte van elke wijziging.
5. Basisbereikbaarheid is een budgetneutraal verhaal, zoals in het decreet bepaald. 
Zoals u weet, werd het VOM bedrag verhoogd van 31 naar bijna 70 miljoen euro, en 
zijn er ook extra middelen waarop de steden en gemeenten kunnen intekenen, zoals 
Hoppinsubsidies, om zo op het terrein de operationele uitrol te ondersteunen.

