title: Strijd tegen discriminatie op de arbeidsmarkt - Controles
thema: Gelijke kansen
Werk
pdf link: https://docs.vlaamsparlement.be/pfile?id=2064552
thema link: https://www.vlaamsparlement.be/parlementaire-documenten/schriftelijke-vragen/1824230
SCHRIFTELIJKE VRAAG
nr. 415
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Strijd tegen discriminatie op de arbeidsmarkt  -  Controles
Op 30 juni 2015 werd de resolutie betreffende sensibilisering, preventie en handhaving 
inzake discriminatie op de arbeidsmarkt van personen met een migratieachtergrond door 
de plenaire vergadering aanvaard (Parl.St. Vl.Parl. 2014-2015, nr. 415/5). Binnen die 
resolutie werden tien maatregelen opgenomen die ingezet worden in de strijd tegen 
arbeidsgerelateerde discriminatie. Om de anti-discriminatie te kunnen handhaven, zijn er 
controles nodig. 
Op 10 juni 2020 werd het voorstel van resolutie over de bestrijding van discriminatie en 
racisme in de samenleving aanvaard in de plenaire vergadering (Parl.St. Vl.Parl. 2019-
2020, nr. 360/4).
1. Hoeveel controles werden er uitgevoerd in 2023? Graag totaalaantal en opdeling naar:
a) Preventieve inspecties - reguliere inspecties - klachten
b) Provincie waar de controle gebeurde
c) Soort onderneming die gecontroleerd werd
2. Hoeveel van de controles in 2023 werden gevolgd door een sanctie? Graag totaalaantal 
sancties en opdeling naar:
a) Provincie waar de controle gebeurde
b) Soort onderneming die gecontroleerd werd
c) Vorm van vastgestelde discriminatie
d) Soort sanctie die gegeven werd
3. Hoeveel van de gesanctioneerden in 2022 werden in 2023 nogmaals gecontroleerd? 
Graag totaalaantal per gerelateerd jaar en opdeling naar:
a) Provincie waar de controle gebeurde
b) Soort onderneming die gecontroleerd werd
c) Vorm van vastgestelde discriminatie
d) Na welke sanctie ze nogmaals werden gecontroleerd
e) In welk jaar ze werden gecontroleerd
4. Wat betreft het antwoord op deelvraag 3: aan hoeveel van hen werd nogmaals een 
sanctie opgelegd? Graag totaalaantal per gerelateerd jaar 2022-2023 en opdeling 
naar:
a) Provincie waar de controle gebeurde
b) Soort onderneming die gecontroleerd werd
c) Vorm van vastgestelde discriminatie
d) Na welke sanctie ze nogmaals werden gecontroleerd
e) In welk jaar ze werden gecontroleerd
f) Welke nieuwe sanctie ze kregen
5. Hoeveel controles zijn er eind 2023 vooropgesteld voor het jaar 2024? Zal men dat 
doel halen? Zo niet, waarom niet?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 415 van 29 april 2024
van ROBRECHT BOTHUYNE
1. In 2023 werden 99 controles uitgevoerd met betrekking tot arbeid gerelateerde 
discriminatie. 
a) Het betrof 77 reguliere controles en 22 klachten en meldingen.
b) De controles gebeurden bij ondernemingen met een zetel in:
Provincie Aantal controles
Brussels Hoofdstedelijk Gewest 5
Antwerpen 32
Limburg 18
Oost-Vlaanderen 16
Vlaams-Brabant 17
West-Vlaanderen 11
c) In 2023 gebeurden 5 controles bij dienstencheque-ondernemingen. De overige 
controles gebeurden in kader van het decreet evenredige arbeidsparticipatie bij 
intermediairen (bemiddelings- en uitzendbureaus) en overheidsdiensten.
2. Naar aanleiding van deze controles werd in 2023 1 Pro Justitia en 27 keer een 
waarschuwing opgesteld.
a) Deze werden opgesteld in:
Provincie Aantal waarschuwingen
Antwerpen 9
Limburg 6
Oost-Vlaanderen 8
Vlaams-Brabant 1
West-Vlaanderen 4
b) Dit gebeurden bij uitsluitend bureaus voor private arbeidsbemiddeling.
c) Het betrof mogelijke discriminatie op vlak van geslacht (14), religie (2), origine (8) 
en leeftijd (4).
d) Er werd in 27 dossiers opgetreden met een waarschuwing en éénmaal met een Pro 
Justitia.
3. Er werden in 2023 geen dossiers opgestart in opvolging van inbreuken uit het verleden.
4. Voor 2023 is deze vraag niet van toepassing.
5. Voor 2024 worden opnieuw 100 dossiers vooropgesteld. Er zijn momenteel geen 
aanwijzingen dat deze doelstelling niet behaald zou worden.
