title: Domeinnaam .vlaanderen - Registraties
thema: Vlaamse administratie
pdf link: https://docs.vlaamsparlement.be/pfile?id=2048774
thema link: https://www.vlaamsparlement.be/parlementaire-documenten/schriftelijke-vragen/1805427
SCHRIFTELIJKE VRAAG
nr. 141
van BRECHT WARNEZ
datum: 22 februari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Domeinnaam .vlaanderen  -  Registraties
In 2014 werd de internetextensie .vlaanderen op de markt gebracht. De lancering ervan 
verliep in verschillende fasen, waarbij de merkhouders enerzijds en overheden, bedrijven 
en organisaties anderzijds voorkeur kregen tot registratie. Met de extensie wou de Vlaamse 
overheid lokale bedrijven, organisaties, overheden en burgers de kans geven om zich te 
onderscheiden, hun online-identiteit op te bouwen en zich te verbinden aan Vlaanderen. De 
concessie voor het beheer van de internetextensie is toegekend aan DNS Belgium.
Gelieve de gevraagde gegevens in een Excel-bestand weer te geven.
1. Hoeveel .vlaanderen-domeinnamen werden geregistreerd in 2023 en in 2024? Graag 
een overzicht per jaar.
2. Hoeveel geregistreerde .vlaanderen-domeinnamen werden in 2023 en in 2024 
verwijderd of niet verlengd? Graag een overzicht per jaar.
3. Hoeveel overheden registreerden zich voor de extensie .vlaanderen? Over welke (type) 
overheden gaat het (Vlaamse overheid, federale overheid, gemeenten, provincies, 
intergemeentelijke samenwerkingsverbanden, …)? Graag een overzicht van alle 
geregistreerde domeinnamen, met vermelding van het type overheidsorganisatie.
4. Graag voor onderstaande vragen een overzicht van de domeinnamen met daarbij de 
vermelding van het land en het adres van de domeinnaamhouder, het land van de 
vestigingseenheid van het bedrijf en de nationaliteit van de domeinnaamhouder.
a) Hoeveel keer werd de extensie .vlaanderen geregistreerd door een 
domeinnaamhouder met een adres buiten België?
b) Hoeveel keer werd de extensie .vlaanderen geregistreerd door een bedrijf met 
vestigingseenheid buiten België?
c) Hoeveel keer werd de extensie .vlaanderen geregistreerd door een particulier 
zonder houder te zijn van de Belgische nationaliteit?
5. Kan de minister-president meer duiding geven bij de evolutie van de registraties in 
vergelijking met andere zogenaamde ‘geografische toplevel domeinen’ (gTLD’s)? 
6. Hoe evalueert de minister-president het gebruik van de domeinnaam .vlaanderen?
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD 
op vraag nr. 141 van 22 februari 2024
van BRECHT WARNEZ
1. In 2023 waren er 506 registraties van de nieuwe .vlaanderen-domeinnamen en in 2024 
(tot 29 februari) waren het er 42. 
2. Het aantal verwijderde of niet-verlengde registraties bedraagt 659 voor 2023 en 102 
voor 2024 (tot 29 februari).
3. In bijlage 1 is het overzicht opgenomen van de registraties van overheidsorganisaties.
4. De actuele registraties (6.058 in totaal) zijn als volgt verdeeld:
•bedrijven, organisaties en particulieren in België: 5.487;
•bedrijven en organisaties buiten België: 488;
•particulieren buiten België: 83.
In bijlage 2 is de geografische verdeling weergegeven. 
5-6.De evolutie van het aantal registraties verloopt vergelijkbaar met andere zogenaamde 
‘geografische toplevel domeinen’ (gTLD’s). Tijdens de eerste covidjaren (2020 en 
2021) was er sprake van een kleine versnelling, terwijl er zich nu eerder een kleine 
daling aftekent. De zone .vlaanderen blijft wel een zeer veilige zone waar nauwelijks 
enige vorm van misbruik of veiligheidsproblemen (zoals malware-infecties) worden 
genoteerd.
BIJLAGEN
1.Overzicht registraties overheidsorganisaties
2.Geografische verdeling
