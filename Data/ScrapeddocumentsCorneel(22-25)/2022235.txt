title: Wapenexport - Maandverslag wapens juli 2023
thema: Buitenlands beleid
Internationaal ondernemen
Wapenhandel
pdf link: https://docs.vlaamsparlement.be/pfile?id=2022235
thema link: https://www.vlaamsparlement.be/parlementaire-documenten/schriftelijke-vragen/1782154
SCHRIFTELIJKE VRAAG
nr. 68
van ANNICK LAMBRECHT
datum: 24 november 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wapenexport  -  Maandverslag wapens juli 2023
In het maandverslag wapens van juli 2023 vallen de volgende vergunningen op:
- Overbrenging van België naar Duitsland van goederen uit de controlelijst ML05a 
(wapenvizieren, computers die worden gebruikt bij bombardementen, 
geschutrichtapparaten en boordbesturingssystemen voor wapens) met als 
bestemmeling de defensie-industrie, ter waarde van 399.225,72 euro. 
- Vier vergunningen voor overbrenging van België naar Duitsland van goederen uit de 
controlelijst ML06a_02 (onderdelen voor voertuigen speciaal ontworpen of aangepast 
voor militair gebruik), telkens met als bestemmeling de defensie-industrie.
- Twee vergunningen voor overbrenging van België naar Frankrijk van goederen uit de 
controlelijst ML11a (elektronische apparatuur die speciaal is ontworpen voor militair 
gebruik en speciaal ontworpen onderdelen daarvoor), telkens met als bestemmeling de 
defensie-industrie.
- Uitvoer van België naar de Verenigde Staten van goederen uit de controlelijst ML06a_02 
(onderdelen voor voertuigen speciaal ontworpen of aangepast voor militair gebruik), 
met als bestemmeling de defensie-industrie, ter waarde van 94.500 euro.
- Uitvoer van België naar de Verenigde Staten van goederen uit de controlelijst ML22a en 
ML10a (technologie, anders dan omschreven in ML22.b., die "noodzakelijk" is voor de 
"ontwikkeling", de "productie", de bediening, de installatie, het onderhoud (controle), 
de reparatie, de revisie en het opknappen van goederen bedoeld in de 
gemeenschappelijke EU-lijst van militaire goederen; bemande "vliegtuigen" en "lichter-
dan-luchttoestellen" en speciaal ontworpen onderdelen daarvoor), met als 
bestemmeling de defensie-industrie, ter waarde van 261.345,30 euro.
- Twee vergunningen voor tijdelijke uitvoer van België naar Israël van goederen uit de 
controlelijst ML05b (systemen voor het detecteren, identificeren, verkennen of volgen 
van het doelwit en voor het bepalen van de schootsafstand; toestellen voor opsporing, 
het samenvoegen van gegevens, herkenning en identificatie; en toestellen voor 
sensorintegratie), met als bestemmeling de defensie-industrie.
1. Voor de overbrenging van België naar Duitsland (ML05a): om welke goederen gaat het 
specifiek? Wat is het specifieke eindgebruik? Wie is de specifieke bestemmeling? 
Waarom is er geen specifieke eindgebruiker bekend, aangezien de bestemmeling de 
defensie-industrie is? Aan welke landen levert de bestemmeling in kwestie? 
2. Voor de vier vergunningen van overbrenging van België naar Duitsland (ML06a_02): 
om welke goederen gaat het specifiek? Wat is het specifieke eindgebruik? Wie is de 
specifieke bestemmeling? Waarom is er geen specifieke eindgebruiker bekend, 
aangezien de bestemmeling de defensie-industrie is? Aan welke landen levert de 
bestemmeling in kwestie? 
3. Voor de twee vergunningen van overbrenging van België naar Frankrijk (ML11a): om 
welke goederen gaat het specifiek? Wat is het specifieke eindgebruik? Wie is de 
specifieke bestemmeling? Waarom is er geen specifieke eindgebruiker bekend, 
aangezien de bestemmeling de defensie-industrie is? Aan welke landen levert de 
bestemmeling in kwestie? 
4. Voor de uitvoer van België naar de Verenigde Staten (ML06a_02): om welke goederen 
gaat het specifiek? Wat is het specifieke eindgebruik? Wie is de specifieke 
bestemmeling? Waarom is er geen specifieke eindgebruiker bekend, aangezien de 
bestemmeling de defensie-industrie is? Aan welke landen levert de bestemmeling in 
kwestie? 
5. Voor de uitvoer van België naar de Verenigde Staten (ML22a en ML10a): om welke 
goederen gaat het specifiek? Wat is het specifieke eindgebruik? Wie is de specifieke 
bestemmeling? Waarom is er geen specifieke eindgebruiker bekend, aangezien de 
bestemmeling de defensie-industrie is? Aan welke landen levert de bestemmeling in 
kwestie? 
6. Voor de twee vergunningen van tijdelijke uitvoer van België naar Israël (ML05b): om 
welke goederen gaat het specifiek? Wat is het specifieke eindgebruik? Wie is de 
specifieke bestemmeling? Waarom gaat het om een tijdelijke uitvoer? Hoe valt dat te 
rijmen met de algemene beleidslijn ten opzichte van de uitvoer en doorvoer naar 
Israël?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 68 van 24 november 2023
van ANNICK LAMBRECHT
1. Voor de overbrenging van België naar Duitsland (ML05a):
•Het gaat om behuizing, kabels en printplaten voor een controller.
•Het eindgebruik is stockage.
•De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
2. Voor de vier vergunningen van overbrenging van België naar Duitsland (ML06a_02):
a) Dossiernummer 003
•Het betreft brandstoftanks.
•Het eindgebruik is voorraad voor onderhoud en/of herstelling van militaire 
voertuigen.
•De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
b) Dossiernummer 004
•Het betreft bekabeling.
•Het eindgebruik is voorraad voor onderhoud en/of herstelling van militaire 
voertuigen.
•De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
c) Dossiernummer 005
•Het betreft oliedarmen.
•Het eindgebruik is het herstel en revisie van onderdelen van een militair 
voertuig.
•De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
d) Dossiernummer 006
•Het betreft voertuiglampen.
•Het eindgebruik is voorraad voor onderhoud en/of herstelling van militaire 
voertuigen. 
•De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
3. Er zijn drie vergunningen van overbrenging van België naar Frankrijk (ML11a) 
opgenomen in het maandverslag voor deze categorie van goederen:
a) Dossiernummer 002
•Het betreft onderdelen voor een mobiele radar.
•Het eindgebruik is integratie in radars van de Franse strijdkrachten.
•De bestemmeling is een defensiegerelateerd bedrijf in Frankrijk.
•De eindgebruiker betreft de Franse strijdkrachten. 
b) Dossiernummer 003
•Het betreft onderdelen voor een mobiele radar.
•Het eindgebruik is onderzoek en ontwikkeling.
•De bestemmeling is een defensiegerelateerd bedrijf in Frankrijk, tevens de laatst 
gekende eindgebruiker.
c) Dossiernummer 004
•Het betreft onderdelen voor een mobiele radar.
•Het eindgebruik is onderzoek en ontwikkeling.
•De bestemmeling is een defensiegerelateerd bedrijf in Frankrijk, tevens de laatst 
gekende eindgebruiker.
4. Voor de uitvoer van België naar de Verenigde Staten (ML06a_02):
•Het betreft dieselmotoren.
•Het eindgebruik is onderhoud en/of herstelling van militaire voertuigen.
•De bestemmeling is een defensiegerelateerd bedrijf in de Verenigde Staten, tevens 
de laatst gekende eindgebruiker.
5. Voor de uitvoer van België naar de Verenigde Staten (ML22a en ML10a):
•Het betreft sub-onderdelen en productietechnologie voor onderdelen van een 
militair vliegtuig.
•Het eindgebruik is de productie van een militair voertuig.
•De bestemmeling is een defensiegerelateerd bedrijf in de Verenigde Staten, tevens 
de laatst gekende eindgebruiker.
6. Voor de twee vergunningen van tijdelijke uitvoer van België naar Israël (ML05b):
a) Dossiernummer 001
•Het betreft een tijdelijke uitvoer voor het testen in Israël waarna deze terug naar 
België komen.
•Het betreft een onderdeel van een vuurgeleidingssysteem.
•De tijdelijke eindgebruiker is een defensiegerelateerd bedrijf in Israël.
b) Dossiernummer 002
•Het betreft een tijdelijke uitvoer om expertises en herstellingen uit te voeren, 
waarna deze terug naar België komen.
•Het betreft een onderdeel van een vuurgeleidingssysteem van een gepantserd 
voertuig.
•De tijdelijke eindgebruiker is een defensiegerelateerd bedrijf in Israël. 
Aangezien de goederen in beide transacties terugkeren naar België, is er geen sprake 
van een eindgebruik in Israël. Beiden transacties zijn dus niet in strijd met de 
algemene beleidslijn ten aanzien van de uitvoer en doorvoer van strategische 
goederen naar Israël. 
