title: Verkeersongevallen met kinderen - Schooljaar 2022–2023
thema: Mobiliteit en Verkeer
pdf link: https://docs.vlaamsparlement.be/pfile?id=2036058
thema link: https://www.vlaamsparlement.be/parlementaire-documenten/schriftelijke-vragen/1797224
SCHRIFTELIJKE VRAAG
nr. 549
van SOFIE MERTENS
datum: 24 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersongevallen met kinderen  -  Schooljaar 2022–2023
Verkeersveiligheid is een belangrijke prioriteit voor de Vlaamse Regering. Kinderen zijn 
echter nog te vaak betrokken bij een verkeersongeval, zeker op weg van en naar school. 
Het verkeersveilig maken van schoolomgevingen en -routes blijft dus cruciaal.
Wat het totale aantal ongevallen betreft:
1. Kan de minister een overzicht geven van het totale aantal verkeersslachtoffers bij 6- 
tot 18-jarigen in Vlaanderen in schooljaar 2022-2023? Graag een weergave van het 
aantal ongevallen:
a) per provincie;
b) per gemeente;
c) naargelang de leeftijd van het slachtoffer;
d) naargelang het geslacht van het slachtoffer;
e) naargelang de letselernst;
f) naargelang het type ongeval;
g) naargelang het voertuigtype;
h) naargelang de plaats van het ongeval (binnen bebouwde kom, gewestweg, ...).
2. Hoe verhouden die cijfers zich tot het totaalaantal ongevallen in Vlaanderen?
3. Hoe verhouden die cijfers per provincie zich ten opzichte van elkaar?
4. Hoe verhouden die cijfers zich tot het aantal 6- tot 18-jarige inwoners in Vlaanderen?
5. Wat zijn volgens de minister de belangrijkste oorzaken van die ongevallen?
6. Hoe evalueert de minister de cijfers? Zijn er opvallende afwijkingen per provincie, 
naargelang de leeftijd en geslacht van het slachtoffer of naargelang de letselernst, het 
type ongeval, het voertuigtype of de plaats van het ongeval?
7. Hoe zijn die cijfers de afgelopen jaren geëvolueerd?
Wat de ongevallen tijdens de schooluren betreft:
8. Kan de minister een overzicht geven van het aantal verkeersslachtoffers bij 6- tot 18-
jarigen die in het schooljaar 2022-2023 in Vlaanderen vielen tijdens de uren van de 
verplaatsingen van en naar de school (7-8.59 uur maandag tot en met vrijdag; 15-
17.59 uur maandag, dinsdag, donderdag, vrijdag; 12-12.59 uur woensdag)? Graag 
een weergave van het totaalaantal ongevallen:
a) per provincie;
b) per gemeente;
c) naargelang de leeftijd van het slachtoffer;
d) naargelang het geslacht van het slachtoffer;
e) naargelang de letselernst;
f) naargelang het type ongeval;
g) naargelang het voertuigtype;
h) naargelang de plaats van het ongeval (binnen bebouwde kom, gewestweg 
enzovoort).
9. Hoe verhouden die cijfers per provincie zich ten opzichte van elkaar?
10. Hoe verhouden die cijfers zich tot het aantal 6- tot 18-jarige inwoners in Vlaanderen?
11. Wat zijn volgens de minister de belangrijkste oorzaken van die ongevallen?
12. Hoe evalueert de minister de cijfers? Zijn er opvallende afwijkingen per provincie, 
naargelang de leeftijd en het geslacht van het slachtoffer of naargelang de letselernst, 
het type ongeval, het voertuigtype of de plaats van het ongeval?
13. Hoe zijn die cijfers de afgelopen jaren geëvolueerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 549 van 24 januari 2024
van SOFIE MERTENS
De ongevallengegevens voor het volledige jaar 2023 zijn nog niet beschikbaar. Hierdoor 
kunnen we geen gegevens samenstellen voor het schooljaar 2022-2023, aangezien we 
hiervoor de cijfers voor de eerste zes maanden van het jaar 2023 nodig hebben. De 
officiële gegevens (FOD Economie, Statbel) verwachten we in de zomer van 2024.
We beschikken wel over voorlopige ongevallengegevens voor de eerste jaarhelft van 
2023, maar twee databronnen combineren om gegevens voor het schooljaar 2022-2023 
te hebben, zou tot vertekende resultaten kunnen leiden.
