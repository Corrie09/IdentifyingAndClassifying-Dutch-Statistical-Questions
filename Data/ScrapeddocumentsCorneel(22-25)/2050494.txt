title: Landbouwsites - Vergunning functiewijziging
thema: Natuur en Milieu
pdf link: https://docs.vlaamsparlement.be/pfile?id=2050494
thema link: https://www.vlaamsparlement.be/parlementaire-documenten/schriftelijke-vragen/1802086
SCHRIFTELIJKE VRAAG
nr. 337
van MIEKE SCHAUVLIEGE
datum: 8 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Landbouwsites  -  Vergunning functiewijziging
Er is een grote discrepantie tussen het juridische aanbod aan landbouwgronden en het 
werkelijke landbouwgebied. Volgens de ruimteboekhouding ligt het juridische aanbod met 
als bestemmingscategorie landbouw op 1 januari 2023 op 783.000 hectare. In de praktijk 
blijkt er een verschil te zijn van meer dan 100.000 hectare. Volgens het rapport 
landgebruik en ruimtebeslag is er in 2022 in Vlaanderen 661.008 hectare landbouwgebied, 
of een verschil van 122.000 hectare. Volgens het laatste Landbouwrapport (LARA) is nog 
599.500 hectare van het planologische landbouwgebied aangegeven door 
aangifteplichtigen. Dat betekent dat 23,5% van de landbouwbestemming niet gebruikt 
wordt voor landbouw.
De verdergaande verstedelijking, gecombineerd met verpaarding en vertuining, zet druk 
op het landbouwgebied. Met elke hoeve die wordt verkocht aan een niet-
landbouwondernemer gaat gemiddeld 5 hectare landbouwgrond uit het landbouwgebruik. 
In 2019 al bevestigde een studie van het Instituut voor Landbouw- en Visserijonderzoek 
(ILVO) dat bijna vier op de tien vrijgekomen hoeves in Oost-Vlaanderen tot villa worden 
omgebouwd, vaak met wat paardenweides en een grote haag eromheen.
1. Graag een opsplitsing in het aantal uitgebrachte gunstige, voorwaardelijk gunstige, 
deels gunstige/deels ongunstige en ongunstige adviezen voor functiewijzigingen van 
landbouwsites. Graag een overzicht opgesplitst per provincie en per jaar, van 2010 tot 
op heden. Graag opgesplitst per bestemmingscategorie: landschappelijk waardevol 
agrarisch gebied, agrarisch gebied of herbevestigd agrarisch gebied.
2. Wat is het totaalaantal vergunde functiewijzigingen van landbouwsites na advies van 
het Departement Landbouw en Visserij? Graag een overzicht opgesplitst per provincie 
en per jaar, van 2010 tot op heden.
3. Graag een opsplitsing per functiewijzigingscategorie (opslag, paardenhouderij, 
manege, dierenasiel, dierenpension, dierenartsenpraktijk, jeugdlogies, 
tuinaanlegbedrijf, dierentherapie, opleiding- of therapiecentrum met verblijf, wonen, 
natuur, bos, eventuele andere) van landbouwsites in aantallen en percentages. Graag 
een overzicht opgesplitst per provincie en per jaar, van 2010 tot op heden.
4. Graag een overzicht van het aantal vergunningsaanvragen bij functiewijzigingen van 
landbouwsites dat geweigerd werd door de vergunningsverlener in eerste aanleg. 
Graag een overzicht opgesplitst per provincie en per jaar, van 2010 tot op heden.
5. Graag een overzicht van het aantal vergunningsaanvragen bij functiewijzigingen van 
landbouwsites dat geweigerd werd door de vergunningsverlener in administratief 
beroep. Graag een overzicht opgesplitst per provincie en per jaar, van 2010 tot op 
heden.
6. Graag een overzicht van het aantal geweigerde vergunningen bij functiewijzigingen 
van landbouwsites in eerste aanleg dat na een administratief beroep bij een hogere 
overheid toch vergund werd. Graag een overzicht opgesplitst per provincie en per jaar, 
van 2010 tot op heden.
7. Kan de minister een inschatting maken van de oppervlakte landbouwgrond die verloren 
ging door de functiewijziging van landbouwsites, opgesplitst per jaar?
8. Kan de minister een overzicht geven van het aantal beroepen dat het Departement 
Omgeving heeft ingesteld tegen zonevreemde functiewijzigingen van landbouwsites? 
Graag een overzicht opgesplitst per provincie en per jaar, van 2010 tot op heden.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 337 van 8 februari 2024
van MIEKE SCHAUVLIEGE
Informatie over vergunningen is pas sinds 2018 uitgebreid geregistreerd door de invoering 
van het Omgevingsloket. Het is binnen het tijdsbestek van deze schriftelijke vraag niet 
mogelijk om alle dossiers bij de gemeenten op te vragen en individueel na te gaan. De 
hierbij geleverde informatie in bijlage is dan ook gebaseerd op de gegevens aangeleverd 
en geregistreerd in het Omgevingsloket voor projecten ingediend van 2018 t.e.m. 2023, 
en volgens de informatie zoals opgenomen in het Omgevingsloket. 
Het Omgevingsloket werd voor deze vraag geconsulteerd op 01/03/2024 voor dossiers die 
een aanvraag tot functiewijziging van “landbouw” naar andere functies bevatten. Deze 
informatie wordt door de aanvrager geregistreerd in het Omgevingsloket; het valt niet uit 
te sluiten dat de informatie niet helemaal volledig is. 
1. In bijlage werd het overzicht toegevoegd van alle adviezen vanuit het Departement 
Landbouw en Visserij (thans Agentschap Landbouw en Zeevisserij) over aanvragen 
ingediend in de periode 2018 t.e.m. 2023 waarbij de bestaande (te wijzigen) functie 
landbouw was. Er werd een onderscheid gemaakt tussen de adviezen gegeven in eerste 
aanleg en adviezen gegeven in laatste aanleg. In het Omgevingsloket wordt geen 
informatie geregistreerd over de ligging in agrarisch gebied, landschappelijk waardevol 
agrarisch gebied of zgn. beleidsmatig herbevestigd agrarisch gebied waarin een project 
gelegen is.
2. In bijlage werd het overzicht toegevoegd van alle vergunde functiewijzigingen 
ingediend vanaf 2018 (eerste aanleg + beroep).
3. Het Omgevingsloket laat niet toe de aanvragen in de bevraging verder te verfijnen naar 
de specifieke aard van nieuwe functie, zoals gevraagd. Het is binnen het tijdsbestek 
van deze schriftelijke vraag niet mogelijk om alle dossiers individueel na te gaan.
4-6.Ik verwijs naar de bijlage.
7. De aanvraag tot functiewijziging heeft louter betrekking op bestaande gebouwen. Het 
is op basis van de gegevens in het Omgevingsloket onmogelijk na te gaan welke 
oppervlakte door de functiewijzigingen verdwijnt uit het professioneel agrarisch 
gebruik. 
8.
Jaartal beroep door
 Departement Omgeving
Provincie 2020 2021 2022 2023 2024 Totaal
Antwerpen 1 3 5 1 1 11
Limburg 0 0 0 3 1 4
Oost-Vlaanderen 1 1 21 16 6 45
Vlaams-Brabant 0 2 4 2 1 9
West-Vlaanderen 4 11 40 32 21 108
Totaal 6 17 70 54 30 177
BIJLAGE
Detailcijfers over functiewijzigingen van landbouwsites
