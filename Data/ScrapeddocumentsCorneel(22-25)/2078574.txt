title: Erfbelasting - Stand van zaken
thema: Financiën
pdf link: https://docs.vlaamsparlement.be/pfile?id=2078574
thema link: https://www.vlaamsparlement.be/parlementaire-documenten/schriftelijke-vragen/1831221
SCHRIFTELIJKE VRAAG
nr. 1
van MAURITS VANDE REYDE
datum: 7 oktober 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
Erfbelasting  -  Stand van zaken
In 2015 nam de Vlaamse overheid de inning van de erfbelasting in eigen beheer. In 2018 
werd de erfbelasting hervormd en verlaagd. Voor deze legislatuur is de invoering van de 
vriendenerfenis gepland.
Over 2023 heb ik volgende vragen:
1. Kan de minister een overzicht geven van het aantal nalatenschappen dat is 
opengevallen in Vlaanderen? 
2. Kan de minister een overzicht geven van het aantal aanslagen erfbelasting dat is 
gevestigd door VLABEL? Graag een overzicht van:
a) het aantal aanslagen;
b) het totaalbedrag van de gevestigde aanslagen;
c) het totaal aan nagelaten en aangegeven vermogen waarop de aanslagen 
betrekking hadden, met onderscheid tussen roerend en onroerend vermogen.
3. Hoeveel van de gevestigde aanslagen erfbelasting werden effectief geïnd? Graag een 
overzicht van:
a) de effectief gerealiseerde inkomsten erfbelasting;
b) de inningsratio;
c) het bedrag aan niet-geïnde erfbelasting. 
Hoeveel daarvan is wellicht niet meer inbaar?
4. Kan de minister voor de cijfers over het aantal aanslagbiljetten en het ingekohierd 
bedrag een opdeling geven in functie van:
a) rechte lijn en partners, indien mogelijk met onderscheid tussen:
i. rechte lijn (kinderen, kleinkinderen enzovoort);
ii. partners;
b) buiten de rechte lijn, indien mogelijk met onderscheid tussen:
i. verwanten (broers, zussen, neven enzovoort);
ii. andere personen.
5. Kan de minister voor de cijfers over de belastbare vermogens een bijkomend overzicht 
geven van de belastbare vermogens naargelang het gaat om:
a) rechte lijn en partners, indien mogelijk met onderscheid tussen:
i. rechte lijn (kinderen, kleinkinderen enzovoort);
ii. partners;
b) buiten de rechte lijn, indien mogelijk met onderscheid tussen:
i. verwanten (broers, zussen, neven enzovoort);
ii. andere personen?
6. Over de cijfers uit deelvraag 5:
a) Kan de minister een bijkomend overzicht geven van de verdeling van de belastbare 
vermogens per tariefschijf voor de erfenissen in rechte lijn? Hoeveel vermogen 
wordt belast in de respectieve tariefschijven?
b) Hoeveel aanslagen in rechte lijn bevatten ook een deel vermogen belastbaar in de 
tariefschijf van 27 procent?
7. Met betrekking tot de cijfers uit deelvraag 5 van deze vraag:
a) Kan de minister een bijkomend overzicht geven van de verdeling van de belastbare 
vermogens per tariefschijf voor de erfenissen buiten de rechte lijn? Hoeveel 
vermogen wordt belast in de respectieve tariefschijven?
b) Hoeveel aanslagen buiten de rechte lijn bevatten ook een deel vermogen 
belastbaar in:
i. de tariefschijf van 45 procent;
ii. de tariefschijf van 55 procent?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
ANTWOORD
op vraag nr. 1 van 7 oktober 2024
van MAURITS VANDE REYDE
1-2.In onderstaande tabel vindt u voor aanslagjaar-2023 het aantal overlijdens 
(nalatenschappen), het aantal aanslagbiljetten en het ingekohierd bedrag.
Aanslagjaar 2023
Aantal overlijdens 66.356
Aantal aanslagbiljetten 181.771
Netto ingekohierd bedrag (€) 1.593.063.081
De tabel hieronder bevat de waarden van de belastbare vermogens (in euro) die 
werden aangegeven.
Aanslagjaar 2023
Onroerend vermogen (€) 5.120.224.648
Roerend vermogen (€) 6.875.794.214
Gezinswoning (€) 1.608.112.883
Familiale onderneming (€) 174.461.585
Totaal 13.778.593.331
3. Hieronder wordt voor aanslagjaar 2023 het geïnde bedrag, het openstaande bedrag en 
het oninbare bedrag weergegeven (in euro). Op de laatste lijn wordt het 
inningspercentage berekend (d.i. geïnd bedrag/ingekohierd bedrag). Hierbij past wel 
een zeer belangrijke kanttekening: het inningspercentage voor 2023 is op dit moment 
nog niet representatief aangezien voor recente aanslagbiljetten de betaaltermijn nog 
niet is verlopen of de invorderingsprocedure nog niet is afgerond. Er moet dus zeer 
omzichtig omgesprongen worden met de interpretatie van deze cijfers. 
Aanslagjaar 2023
Geïnd bedrag (€) 1.528.412.154
Openstaand bedrag (€) 64.650.927
Oninbaar bedrag (€) /
Inningspercentage 95,9%
4. Hieronder vindt u per categorie van erfopvolger voor aanslagjaar 2023 een overzicht 
van het aantal aanslagbiljetten en het bedrag van de erfbelasting.
Categorie erfopvolger Aantal 
aanslagbiljettenIngekohierd 
bedrag (€)
Echtgeno(o)t(e)/samenwonende partner 
met vrijstelling gezinswoning26.296 168.532.315
Rechte lijn 126.508 605.189.513
Broer/zus 8.246 244.573.737
Andere personen 19.561 573.667.176
Legaten aan verlaagd tarief of vrijgesteld 1.160 1.100.340
Totaal 181.771 1.593.063.081
5. In werkblad 1 van de bijlage wordt voor aanslagjaar 2023 een overzicht getoond van 
het belastbaar vermogen per type en per categorie erfopvolger. 
6-7.In werkblad 2 van de bijlage vindt u voor aanslagjaar-2023 een overzicht van het 
belastbaar vermogen en van het aantal erfopvolgers dat wordt belast aan maximum 
respectievelijk het laagste, het middelste en hoogste tarief. 
BIJLAGE
Vermogen voor aanslagjaar 2023, per categorie erfopvolger, per type vermogen (in euro)
Vermogen en aantal erfopvolgers voor aanslagjaar 2023, per categorie erfopvolger, per 
type vermogen en per tariefcategorie
