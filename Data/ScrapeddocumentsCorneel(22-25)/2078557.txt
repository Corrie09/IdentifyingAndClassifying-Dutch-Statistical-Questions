title: Deeltijds kunstonderwijs (dko) - Alternatieve leercontext
thema: Onderwijs en Vorming
pdf link: https://docs.vlaamsparlement.be/pfile?id=2078557
thema link: https://www.vlaamsparlement.be/parlementaire-documenten/schriftelijke-vragen/1833164
SCHRIFTELIJKE VRAAG
nr. 17
van LOES VANDROMME
datum: 11 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Deeltijds kunstonderwijs (dko)  -  Alternatieve leercontext
Sinds de inwerkingtreding van het nieuwe decreet inzake het deeltijds kunstonderwijs 
kunnen leerlingen in het deeltijds kunstonderwijs ook een deel van hun opleiding volgen 
bij een lokale amateurkunstenvereniging of -groep die zo een stukje lesomgeving wordt. 
Dat is de alternatieve leercontext.
In opvolging van mijn schriftelijke vragen nrs. 54 van 16 oktober 2020, 881 van 5 juli 
2021, 759 van 16 augustus 2022 en 885 van 7 september 2023 aan toenmalig minister 
Weyts, wens ik graag volgende gegevens te ontvangen.
1. Hoeveel en welke academies boden deze mogelijkheid rond alternatieve leercontext 
aan in het schooljaar 2023-2024? Binnen welke domeinen en in welke graden wordt 
de mogelijkheid dan geboden? Graag een overzicht per provincie.
2. Hoeveel leerlingen volgden een deel van hun opleiding via de alternatieve leercontext? 
Binnen welke domeinen was dat? In welke graden? Graag telkens een overzicht per 
provincie.
3. Waren er in het voorbije schooljaar 2023-2024 leerlingen die hun opleiding volledig 
via de alternatieve leercontext volgden? Zo ja, hoeveel en voor welke opleidingen was 
dat dan? Graag een overzicht per provincie.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 17 van 11 oktober 2024
van LOES VANDROMME
Aan het beantwoorden van de vragen gaat een gegevensbevraging vooraf. De cijfers zijn 
afkomstig uit de databanken van het Agentschap voor Onderwijsdiensten (AGODI). De 
AGODI-databanken werden geraadpleegd op 16 oktober 2024.
1. In bijlage op tabblad 1 en tabblad 2 een overzicht van de academies waar vorig 
schooljaar minstens één leerling een deel van zijn of haar opleiding in een alternatieve 
leercontext (= ALC) volgde. 
Op tabblad 3 een overzicht van het aantal leerlingen die in het schooljaar 2023-2024 
een deel van hun opleiding in een ALC volgden, met een opsplitsing per provincie, per 
domein en per graad. 
2. zie vraag 1.
3. Net zoals voorgaande schooljaren, volgde in het schooljaar 2023-2024 geen enkele 
leerling zijn/haar volledige opleiding in een ALC.
BIJLAGE
Overzicht
