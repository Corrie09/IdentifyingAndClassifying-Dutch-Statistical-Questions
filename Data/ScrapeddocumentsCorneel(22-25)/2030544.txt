title: Examen rijbewijs B - Vragen theoretisch gedeelte
thema: Mobiliteit en Verkeer
pdf link: https://docs.vlaamsparlement.be/pfile?id=2030544
thema link: https://www.vlaamsparlement.be/parlementaire-documenten/schriftelijke-vragen/1791327
SCHRIFTELIJKE VRAAG
nr. 410 
van SOFIE MERTENS
datum: 21 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Examen rijbewijs B  -  Vragen theoretisch gedeelte
Vanaf 17 jaar kunnen kandidaat-bestuurders hun theoretische examen voor rijbewijs B 
afleggen in een examencentrum naar keuze. Het examen bestaat uit 50 meerkeuzevragen. 
Om te slagen moet de kandidaat-bestuurder minstens 41 op 50 behalen. Bij een fout 
antwoord of een onbeantwoorde vraag wordt 1 punt afgetrokken. Bij overtredingen van de 
derde of de vierde graad of overtredingen over de toegelaten maximumsnelheid worden 5 
punten afgetrokken.
1. Hoeveel vragen voor het theoretische rijexamen B telde de databank van 2018 tot 
2023? Graag een overzicht op volgende tijdstippen:
a) 1 januari 2018;
b) 1 juli 2018;
c) 1 januari 2019;
d) 1 juli 2019;
e) 1 januari 2020;
f) 1 juli 2020;
g) 1 januari 2021;
h) 1 juli 2021;
i) 1 januari 2022;
j) 1 juli 2022;
k) 1 januari 2023;
l) 1 juli 2023.
2. Wie stelt de examenvragen op? Doet men daarvoor ook een beroep op taalexperten?
3. Bestaat elk examen uit vaste vragenreeksen of uit verschillende vragen in een 
wisselende volgorde?
4. Worden de mogelijke antwoorden op de meerkeuzevragen steeds in dezelfde volgorde 
vermeld?
5. Welke vijf vragen werden in de periode van 1 januari 2018 tot 30 september 2023 het 
vaakst fout beantwoord? Graag een overzicht per jaar.
6. Welke vijf vragen werden in de periode van 1 januari 2018 tot 30 september 2023 het 
vaakst juist beantwoord? Graag een overzicht per jaar.
7. Hoe evalueert de minister bovenstaande gegevens? Zijn er volgens de minister 
aandachts- en/of verbeterpunten?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 410 van 21 december 2023
van SOFIE MERTENS
1.
Aantal vragen categorie 
1 jan. 2018 1.016
1 jul. 2018 1.074
1 jan. 2019 1.134
1 jul. 2019 1.239
1 jan. 2020 1.239
1 jul. 2020 1.366
1 jan. 2021 1.504
1 jul. 2021 1.522
1 jan. 2022 1.522
1 jul. 2022 1.532
1 jan. 2023 1.556
1 jul. 2023 1.611
2. De examenvragen worden opgesteld door de medewerkers van GOCA Vlaanderen in 
samenwerking met een interne werkgroep van hoofdexaminatoren, specialisten 
wegcode. De betrokken medewerkers hebben een CITO-certificering als erkend 
toetsconstructeur. CITO is het Nederlandse Centraal Instituut voor ToetsOntwikkeling. 
Het certificaat Toetsconstructeur wordt bekomen na een opleiding die er via theorie 
en praktijk op gericht is kwaliteitsvolle toetsen te ontwikkelen. Alle vragen worden na 
opmaak ter goedkeuring voorgelegd aan mijn administratie.
3. Er wordt gewerkt met een ‘basket-systeem’ dat bestaat uit een 1.600-tal vragen 
onderverdeeld in thema’s. Bijlage 4 van het Koninklijk Besluit van 23 maart 1998 
m.b.t. het rijbewijs bepaalt de examenstof voor theoretisch examen en de wijze van 
verbetering.
In functie van de samenstelling van een examen zijn de examenvragen opgedeeld in 
thema’s uit de wegcode die conform deze bepaling bevraagd moeten worden. De 
vragen die een kandidaat per thema voorgelegd krijgt, zijn een ad random trekking 
uit de vragen van het betreffende thema. Zo legt iedere kandidaat een zo goed als 
uniek examen af.
4. Bij elk vraag worden de mogelijke antwoorden steeds in willekeurige volgorde 
vermeld. 
5-7.Deze gegevens worden nog verzameld en zullen u later in een aanvullend antwoord 
worden bezorgd. 
