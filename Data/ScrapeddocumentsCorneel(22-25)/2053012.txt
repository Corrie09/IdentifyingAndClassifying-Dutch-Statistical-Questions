title: Boerenakkoord - Impact op bosuitbreiding en boscompensatie
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2053012
thema link: https://www.vlaamsparlement.be/parlementaire-documenten/schriftelijke-vragen/1806717
SCHRIFTELIJKE VRAAG
nr. 387
van MIEKE SCHAUVLIEGE
datum: 27 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Boerenakkoord  -  Impact op bosuitbreiding en boscompensatie
Zowel in het regeerakkoord als in het bosuitbreidingsplan sprak de minister de ambitie uit 
om 4000 hectare extra bos te realiseren tegen 2024 en de voorbereidingen te treffen voor 
de realisatie van 10.000 hectare extra bos tegen 2030.
Met betrekking tot boscompensatie formuleerde de minister de ambitie om elke te 
compenseren boom effectief te compenseren.
In de nota over het overleg tussen de Vlaamse Regering met landbouworganisaties van 
donderdag 15 februari 2024 lees ik:
“-De Vlaamse overheid koopt geen gronden meer aan in herbevestigd agrarisch gebied en 
agrarisch gebied herbevestigd in RUP’s voor andere doeleinden dan landbouw.
- Tot de datum van 1 oktober 2024 koopt de Vlaamse overheid geen gronden meer aan 
gelegen in agrarisch gebied (niet gelegen in HAG). Uitzonderingen hierop betreffen:
- de aankoop van gronden in agrarisch gebied i.f.v. infrastructuurwerken van 
algemeen belang of in overstromingsgebieden in functie van noodzakelijke 
waterbeheersingswerken;
- de aankoop van gronden in agrarisch gebied binnen SBZ;
- grondenbanken in functie van flankerend beleid exclusief voor de 
landbouw/uitvoering PAS (grondenbank voor landbouwers);”
1. Welke impact heeft het Boerenakkoord op de bosuitbreidingsstrategie? Verwacht de 
minister een vertraging van de bosuitbreidingsstrategie?
2. Welke impact heeft het Boerenakkoord op de boscompensatiestrategie? Verwacht de 
minister een vertraging van de boscompensatietaakstelling? Komt het engagement om 
elke te compenseren boom effectief te compenseren in het gedrang?
3. Wat is de oppervlakte natuur- en bosbestemming waar de functiecategorie nog niet in 
overeenstemming is met bestemming? Graag een overzicht per provincie. Graag in 
absolute cijfers en in percentages.
4. Welke maatregelen stelt de minister voor om daar waar een mismatch tussen 
functiecategorie en bestemmingscategorie is voor gronden met een groene 
bestemming, die gronden versneld te kunnen inzetten in functie van de 
bestemmingscategorie? Met andere woorden, hoe gaat de minister ervoor zorgen dat 
gronden met een natuurbestemming versneld ook een natuurfunctie hebben?
5. Welke voorstellen heeft de minister om de taakstelling met betrekking tot bos en 
natuur in het Ruimtelijk Structuurplan Vlaanderen (RSV) versneld te realiseren?
6. Minstens tot 1 oktober 2024 (maar waarschijnlijk veel langer) kunnen er geen gronden 
gelegen in agrarisch gebied worden aangekocht door de Vlaamse overheid. 
Aankoopdossiers hebben vaak een lange aanloopperiode. Die beslissing kan dus 
verstrekkende gevolgen hebben voor de bosuitbreidingsstrategie van de Vlaamse 
overheid. 
Zijn er criteria om te bepalen welke aankoopdossiers nog afgerond kunnen worden 
binnen agrarisch gebied teneinde de bosuitbreidingsstrategie en de 
boscompensatiedoelstelling te realiseren?
7. Minstens tot 1 oktober 2024 (maar waarschijnlijk veel langer) kunnen er geen gronden 
gelegen in agrarisch gebied worden aangekocht door de Vlaamse overheid. De 
Vlaamse overheid heeft de afgelopen jaren heel wat gronden aangekocht in functie 
van bebossing. Een deel van die gronden had de bestemmingscategorie landbouw. 
Rekening houdende met de aankooptrend sinds 2020 door de Vlaamse overheid: wat 
is de geschatte impact van dat tijdelijke moratorium voor de aankoop van 
landbouwgronden voor de uitvoering van 1) de bosuitbreidingsdoelstelling en 2) de 
boscompensatiedoelstelling?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 387 van 27 februari 2024
van MIEKE SCHAUVLIEGE
1. De impact van het landbouwakkoord op de bosuitbreidingsstrategie wordt als beperkt 
ingeschat omdat:
a) Voor bosuitbreiding prioritair werd en wordt ingezet op de bebossing van niet-
beboste maar voor bos of natuur bestemde gebieden.
b) De beperkingen op aankopen van gronden in agrarische bestemmingen enkel 
gelden voor de Vlaamse overheid. Provincies, lokale besturen en particulieren 
behouden de mogelijkheid om gronden voor bosuitbreiding aan te kopen in 
agrarische bestemmingen conform het Besluit van de Vlaamse Regering over de 
subsidiëring van bebossing van 30 oktober 2020. Daarnaast kunnen natuurlijke 
personen en privaatrechtelijke rechtspersonen ook nog steeds gronden verwerven 
in agrarische bestemmingen onder meer voor bosuitbreiding, met het oog op 
erkenning als reservaat conform het Besluit van de Vlaamse Regering betreffende 
de subsidiëring van de planning, de ontwikkeling en de uitvoering van het 
geïntegreerd natuurbeheer van 14 juli 2017.
c) De Vlaamse overheid kan nog steeds gronden verwerven voor bosuitbreiding in 
agrarische bestemmingen (exclusief HAG) wanneer dit valt onder een van de 
uitzonderingen die in het landbouwakkoord zijn geformuleerd. 
d) Tot en met 1 oktober 2014 zal het Agentschap voor Natuur en Bos (ANB) de 
middelen voor bosuitbreiding maximaal heroriënteren naar die gebieden waar 
aankopen volgens het landbouwakkoord wel nog kunnen om zo het bestaande 
aankoopritme te handhaven.
2. Voor boscompensatie zijn de regels wettelijk vastgelegd en niet veranderd. 
Boscompensatie in natura kan nog steeds in zones met als bestemming agrarisch 
gebied in de ruime zin mits de nodige vergunningen.
3. Voor het antwoord op deze deelvraag bepalen we het werkelijk landgebruik aan de 
hand van de klassen uit de landgebruikskaart (toestand 2022) en de 
bestemmingscategorieën aan de hand van de beleidsindicator ‘ruimteboekhouding RSV’ 
(toestand 1 januari 2023). Deze oppervlaktecijfers geven dus de werkelijke invulling 
op het terrein weer binnen de (juridisch-planologische) bestemmingsgroepen voor 
natuur en bos. Hierbij laten we het aan de interpretatie over welke landgebruiksklassen 
niet (of wel) in overeenstemming zijn met de betreffende bestemmingscategorie. 
Onderstaande tabellen geven voor beide bestemmingscategorieën de oppervlaktes 
weer (in ha en als percentage) per provincie.  
Zo meten we bijvoorbeeld dat voor heel Vlaanderen bijna 2% van de 
bestemmingscategorie natuur ingenomen is door ‘huizen en tuinen’ (2.520 ha). 
Van ongeveer 2,8% binnen bestemmingscategorie natuur en 2,4% binnen 
bestemmingscategorie bos weten we op basis van de data niet precies wat het 
landgebruik is (meer bepaald de twee klassen met ‘overige terreinen’), maar meten we 
wel dat het om ruimtebeslag gaat. De ‘overige bebouwde terreinen’ kunnen dus 
ingevuld zijn door huisvesting, of een economische functie of een dienstenvoorziening. 
De kans dat daarin ook landbouwgebouwen zitten is klein omdat die opgepikt worden 
vanuit de registratie in de landbouwgebruikspercelen en dus vervat zitten in de klasse 
landbouwgebouwen en -infrastructuur.
Tabel 1: Bestemmingscategorie natuur (ha)
landgebruiksklasse //provincie ANT VBR OVL WVL LIM Totaal 
(VL)**
Huizen en tuinen 580 860 480 190 410 2520
Industriële doeleinden 40 40 30 10 30 140
Commerciële doeleinden 10 10 10 20 10 60
Diensten 40 50 30 60 30 220
Transportinfrastructuur 850 690 700 520 1190 3950
Recreatieve doeleinden 1540 890 520 170 1030 4160
Landbouwgebouwen en -
infrastructuur20 20 10 10 10 70
Overige bebouwde terreinen 320 230 190 90 250 1080
Overige onbebouwde terreinen 570 450 600 270 670 2560
Groeves 0 0 0 0 10 10
Luchthavens 0 0 0 0 0 0
Bos 13240 13340 7300 4070 28070 66030
Akkerland 920 810 1260 1010 1710 5720
Grasland in landbouwgebruik 2220 2570 5480 4120 4100 18490
Struikgewas 2000 680 580 150 3850 7260
Braakliggend en duinen 80 70 180 1590 100 2030
Water 2060 820 1560 990 1850 7300
Moeras 760 200 950 250 240 2390
Overig grasland 980 1260 1750 610 1910 6500
totaal 26230 22990 21630 14130 45460 130490
** door de afrondingen (op 10ha) kunnen deze totalen (maximaal 10ha) afwijken van 
de som van de provinciale oppervlaktecijfers
Tabel 2: Bestemmingscategorie natuur (%)
landgebruiksklasse //provincie ANT VBR OVL WVL LIM VL
Huizen en tuinen 2,2% 3,8% 2,2% 1,4% 0,9% 1,9%
Industriële doeleinden 0,1% 0,2% 0,1% 0,1% 0,1% 0,1%
Commerciële doeleinden 0,0% 0,1% 0,1% 0,1% 0,0% 0,0%
Diensten 0,2% 0,2% 0,1% 0,4% 0,1% 0,2%
Transportinfrastructuur 3,3% 3,0% 3,2% 3,7% 2,6% 3,0%
Recreatieve doeleinden 5,9% 3,9% 2,4% 1,2% 2,3% 3,2%
Landbouwgebouwen en -
infrastructuur0,1% 0,1% 0,1% 0,1% 0,0% 0,1%
Overige bebouwde terreinen 1,2% 1,0% 0,9% 0,6% 0,5% 0,8%
Overige onbebouwde terreinen 2,2% 2,0% 2,8% 1,9% 1,5% 2,0%
Groeves 0,0% 0,0% 0,0% 0,0% 0,0% 0,0%
Luchthavens 0,0% 0,0% 0,0% 0,0% 0,0% 0,0%
Bos 50,5% 58,0% 33,8% 28,8% 61,8% 50,6%
Akkerland 3,5% 3,5% 5,8% 7,1% 3,8% 4,4%
Grasland in landbouwgebruik 8,5% 11,2% 25,3% 29,1% 9,0% 14,2%
Struikgewas 7,6% 2,9% 2,7% 1,1% 8,5% 5,6%
Braakliggend en duinen 0,3% 0,3% 0,8% 11,3% 0,2% 1,6%
Water 7,9% 3,6% 7,2% 7,0% 4,1% 5,6%
Moeras 2,9% 0,9% 4,4% 1,8% 0,5% 1,8%
Overig grasland 3,7% 5,5% 8,1% 4,3% 4,2% 5,0%
totaal 100,0% 100,0% 100,0% 100,0% 100,0% 100,0%
Tabel 3: Bestemmingscategorie bos (ha)
landgebruiksklasse //provincie ANT VBR OVL WVL LIM Totaal (VL)**
Huizen en tuinen 510 130 150 40 100 930
Industriële doeleinden 20 10 10 10 0 50
Commerciële doeleinden 10 0 10 0 0 20
Diensten 50 20 30 0 10 110
Transportinfrastructuur 770 230 240 160 250 1660
Recreatieve doeleinden 550 260 240 30 120 1200
Landbouwgebouwen en -
infrastructuur10 0
0 0 0 10
Overige bebouwde terreinen 250 50 50 20 70 430
Overige onbebouwde terreinen 360 60 90 30 80 620
Groeves 0 0 0 0 0 0
Luchthavens 0 0 0 0 0 0
Bos 15530 5300 3850 1220 5940 31850
Akkerland 970 180 710 310 310 2470
Grasland in landbouwgebruik 1240 340 700 220 210 2710
Struikgewas 430 100 150 50 140 870
Braakliggend en duinen 50 20 30 20 10 130
Water 380 80 120 30 30 640
Moeras 30 10 20 0 0 70
Overig grasland 410 170 340 180 110 1200
totaal 21570 6960 6740 2320 7380 44980
** door de afrondingen (op 10ha) kunnen deze totalen (maximaal 10ha) afwijken van 
de som van de provinciale oppervlaktecijfers
Tabel 4: Bestemmingscategorie bos (%)
landgebruiksklasse 
//provincieANT VBR OVL WVL LIM VL
Huizen en tuinen 2,4% 1,8% 2,3% 1,6% 1,4% 2,1%
Industriële doeleinden 0,1% 0,1% 0,1% 0,3% 0,0% 0,1%
Commerciële doeleinden 0,0% 0,0% 0,1% 0,0% 0,0% 0,0%
Diensten 0,2% 0,3% 0,5% 0,1% 0,1% 0,2%
Transportinfrastructuur 3,6% 3,4% 3,6% 6,7% 3,4% 3,7%
Recreatieve doeleinden 2,6% 3,8% 3,6% 1,1% 1,6% 2,7%
Landbouwgebouwen en -
infrastructuur0,0% 0,0% 0,1% 0,1% 0,0% 0,0%
Overige bebouwde terreinen 1,1% 0,7% 0,7% 1,0% 0,9% 1,0%
Overige onbebouwde terreinen 1,7% 0,9% 1,3% 1,3% 1,1% 1,4%
Groeves 0,0% 0,0% 0,0% 0,0% 0,0% 0,0%
Luchthavens 0,0% 0,0% 0,0% 0,0% 0,0% 0,0%
Bos 72,0% 76,2% 57,1% 52,7% 80,4% 70,8%
Akkerland 4,5% 2,6% 10,6% 13,4% 4,1% 5,5%
Grasland in landbouwgebruik 5,7% 4,8% 10,4% 9,5% 2,9% 6,0%
Struikgewas 2,0% 1,4% 2,2% 2,2% 1,9% 1,9%
Braakliggend en duinen 0,2% 0,3% 0,4% 1,0% 0,2% 0,3%
Water 1,8% 1,1% 1,8% 1,3% 0,4% 1,4%
Moeras 0,2% 0,2% 0,3% 0,0% 0,0% 0,2%
Overig grasland 1,9% 2,4% 5,0% 7,6% 1,4% 2,7%
totaal 100,0% 100,0% 100,0% 100,0% 100,0% 100,0%
4. Naar aanleiding van het landbouwakkoord worden geen specifieke nieuwe maatregelen 
voorgesteld om de natuur- en bosbestemmingen te realiseren. Het reguliere natuur- 
en bosbeleid gericht op het stimuleren van eigenaars en gebruikers om natuur- en 
bosbestemmingen te realiseren via diverse subsidies en andere vormen van 
ondersteuning en het realiseren van natuur- en bosbestemmingen door de Vlaamse 
overheid wordt onverminderd verdergezet.
5. Naar aanleiding van het landbouwakkoord worden geen aanpassingen doorgevoerd aan 
de aanpak voor de afbakening van de gebieden van de natuurlijke en agrarische 
structuur (AGNAS) in uitvoering van het Ruimtelijk Structuurplan Vlaanderen (RSV). 
Deze afbakeningsprocessen en de gefaseerde opmaak van de gewestelijke ruimtelijke 
uitvoeringsplannen voor het vastleggen van bijkomende natuur- en bosgebieden 
worden volgens de door de Vlaamse Regering vastgelegde aanpak ongewijzigd 
verdergezet.
6. Aankoopdossiers waarvoor er een getekend akkoord is tussen beide partijen van voor 
15 februari 2024 kunnen afgerond worden.
7. Zie antwoord op deelvragen 1 en 2.
