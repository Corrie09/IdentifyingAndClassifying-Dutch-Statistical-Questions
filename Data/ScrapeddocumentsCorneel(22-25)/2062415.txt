title: Kinderopvang - Evolutie groei
thema: Welzijn en Gezin
pdf link: https://docs.vlaamsparlement.be/pfile?id=2062415
thema link: https://www.vlaamsparlement.be/parlementaire-documenten/schriftelijke-vragen/1815754
SCHRIFTELIJKE VRAAG
nr. 320
van ILSE MALFROOT
datum: 22 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Evolutie groei
De kinderopvang evolueert. Dagelijks zijn er wijzigingen in het aantal opvanglocaties en 
dus ook in het aantal opvangplaatsen, onder meer door het variÃ«rende aantal starters en 
stoppers.
1. Kan de minister een duidelijk en gedetailleerd overzicht bezorgen in de vorm van een 
Excel-bestand voor de periode 2020 tot heden van alle vergunde opvanglocaties, 
opgesplitst per jaartal met vermelding van het vergunningsnummer, organisator-ID, 
naam organisator, subsidiegroep-ID, vergunningstype, locatie ID, naam locatie, 
straat-huisnummer, gemeente locatie en vergunde capaciteit? 
2. Kan de minister een duidelijk en gedetailleerd overzicht bezorgen in de vorm van een 
Excel-bestand voor de periode 2020 tot heden van alle gesubsidieerde plaatsen, 
opgesplitst per jaartal met vermelding van organisator-ID, naam organisator, 
vergunningstype, gesubsidieerde capaciteit (T1, T2a, T2b en T3) in afzonderlijke 
kolommen?
3. Hoe evalueert de minister deze cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 320 van 22 maart 2024
van ILSE MALFROOT
1-2.Cijfers over het aanbod plaatsen en gesubsidieerde plaatsen zijn te vinden op onze 
website: https://www.opgroeien.be/kennis/cijfers-en-onderzoek/kinderopvang-
babys-en-peuters/cijfers-op-maat
Gegevens 2023 worden in de loop van kwartaal 2 aangevuld.
3. Er is over de jaren heen een daling van het aantal locaties en plaatsen.
Redenen voor de daling van het aantal plaatsen en locaties: 
- vooral het aantal locaties en plaatsen gezinsopvang neemt af
- er zijn meer schorsingen en opheffingen geweest in 2022 en 2023 
Het aandeel vergunde en gesubsidieerde inkomensgerelateerde plaatsen stijgt wel .
In 2023 en 2024 doet de Vlaamse regering  een aantal belangrijke investeringen om 
de dalende trend te keren zoals: 
- Een afschaffing van subsidie in trap T2B
- De basissubsidie voor groepsopvang met vrije prijs verdrievoudigd naar 3000 euro
- Er is budget voorzien voor 5000 nieuwe kinderopvangplaatsen
- Meer dan 9000 kinderopvangplaatsen schakelen in 2023 en 2024 over van T1 naar 
T2 
- De vergoeding voor de onthaalouders werd verhoogd
- Meer onthaalouders zullen kunnen starten in het werknemersstatuut dat in de 
regelgeving verankerd werd
