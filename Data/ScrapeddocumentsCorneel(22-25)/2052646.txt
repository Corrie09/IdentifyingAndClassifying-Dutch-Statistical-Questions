title: Veilig fietsverkeer - Subsidies fietsfonds en Kopenhagenplan
thema: Mobiliteit en Verkeer
pdf link: https://docs.vlaamsparlement.be/pfile?id=2052646
thema link: https://www.vlaamsparlement.be/parlementaire-documenten/schriftelijke-vragen/1807863
SCHRIFTELIJKE VRAAG
nr. 717
van BERT MAERTENS
datum: 28 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veilig fietsverkeer  -  Subsidies fietsfonds en Kopenhagenplan
De Vlaamse overheid investeert in veilig fietsverkeer. Steden en gemeenten kunnen dan 
ook subsidies verkrijgen vanuit Vlaanderen en de provincies om veilige fietsverbindingen 
te verwezenlijken. Daarvoor is in een fietsfonds voorzien en in subsidies vanuit het 
Kopenhagenplan. De subsidies zijn niet cumuleerbaar.
1. Hoeveel aanvragen werden ingediend voor respectievelijk het fietsfonds en het 
Kopenhagenplan tijdens deze legislatuur? Graag opsplitsen voor beide subsidies per 
jaar, per provincie, per project en welke financiering gepland werd per project.
2. Hoeveel aanvragen werden niet aanvaard voor beide subsidies? Met welke redenen?
3. Werd het gereserveerde budget van beide subsidielijnen telkens gehaald? Moesten 
projecten worden achteruitgeschoven om subsidies te verkrijgen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 717 van 28 februari 2024
van BERT MAERTENS 
1.Fietsfonds: in bijlage 1 vindt u een overzicht vinden van de aanvragen Fietsfonds 
sinds 2019 (met een opsplitsing per jaar, per provincie en per project) en de bedragen 
die vanuit Vlaanderen werden gesubsidieerd.
Kopenhagen: het Agentschap Binnenlands Bestuur (ABB) informeert ons dat op dit 
moment al 187 projecten werden aangevraagd door de gemeenten (zie bijlage 2) en 
28 projecten door de provincies (zie bijlage 3).
Voor een overzicht van alle aangemelde projecten van Kopenhagen van de gemeenten 
en provincies (waarvoor enkel een vastlegging werd gedaan), verwijzen we naar 
vraag 144 van 17 januari 2023, waarbij in de bijlagen alle info is opgenomen:
https://www.vlaamsparlement.be/nl/parlementaire-documenten/schriftelijke-
vragen/1697610. 
2.Fietsfonds: alle ingediende subsidieaanvragen voor het Fietsfonds konden steeds 
aanvaard worden.
Kopenhagen: het ABB informeert ons dat van de 187 projecten die al door de 
gemeenten werden aangevraagd, 5 projecten technisch niet aan de 
subsidievoorwaarden voldeden. 1 projectaanvraag werd ingetrokken omdat het 
project al bij het Fietsfonds werd ingediend. Van de 28 projecten die al door de 
provincies werden aangevraagd, voldeden 2 projecten technisch niet aan de 
subsidievoorwaarden.
Voor een overzicht van alle aangemelde projecten van Kopenhagen van de gemeenten 
en provincies (waarvoor enkel een vastlegging werd gedaan), verwijzen we naar 
vraag 144 van 17 januari 2023, waarbij in de bijlagen alle info is opgenomen:
https://www.vlaamsparlement.be/nl/parlementaire-documenten/schriftelijke-
vragen/1697610. 
3.Fietsfonds: het jaarlijks voorziene budget (15 miljoen euro sinds 2021, voordien 10 
miljoen euro) werd telkens zo goed als volledig benut. Provincies die ervoor kiezen 
om het jaarlijks voor hen beschikbare subsidiebudget te overschrijden door 
bijkomende projecten te prefinancieren, kunnen die projecten die buiten de voorziene 
middelen voor het desbetreffende jaar vallen, steeds doorschuiven naar hun 
subsidieaanvraag voor het jaar nadien.
Kopenhagen: er kan momenteel nog geen uitspraak gedaan worden over het totaal 
benutte subsidiebudget voor Kopenhagen, aangezien de subsidieperiode nog lopende 
is.
BIJLAGEN
1.Overzicht aanvragen Fietsfonds
2.Overzicht aanvragen Kopenhagen (gemeenten)
3.Overzicht aanvragen Kopenhagen (provincies)
