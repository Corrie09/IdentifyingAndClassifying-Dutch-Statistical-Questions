title: Agentschap Binnenlands Bestuur (ABB) - Ondersteuning thuiswerkend personeel
thema: Vlaamse administratie
pdf link: https://docs.vlaamsparlement.be/pfile?id=2004807
thema link: https://www.vlaamsparlement.be/parlementaire-documenten/schriftelijke-vragen/1770760
SCHRIFTELIJKE VRAAG
nr. 20
van BRECHT WARNEZ
datum: 12 oktober 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Agentschap Binnenlands Bestuur (ABB)  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Binnenlands Bestuur:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Agentschap Binnenlands Bestuur nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Agentschap Binnenlands Bestuur nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook timing en budget.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 20 van 12 oktober 2023
van BRECHT WARNEZ aan BART SOMERS
1. Het Agentschap Binnenlands Bestuur (ABB) voorziet sedert 1 januari 2018 een 
forfaitaire internetvergoeding van € 20 per maand voor elk actief personeelslid dat op 
regelmatige basis thuiswerkt. Via het sectoraal akkoord van 2020-2022 wordt vanaf 1 
januari 2023 de thuiswerkvergoeding verankerd in het VPS. 
a) Het aantal ambtenaren die de laatste 3 jaar binnen ABB gedurende het werkjaar 
minstens één internetvergoeding per jaar hebben gehad: 
- 2020: 305 personeelsleden of 80% van het totaal aantal personeelsleden op 
datum van 31/12/2020.
- 2021: 340 personeelsleden of 90% van het totaal aantal personeelsleden op 
datum van 31/12/2021.
- 2022: 383 personeelsleden of 96% van het totaal aantal personeelsleden op 
datum van 31/12/2022
b) De laatste 3 jaar bedroeg de totaal uitbetaalde internetvergoeding:
- 2020: 69 880 euro
- 2021: 67 220 euro
- 2022: 91 820 euro 
2. ABB besliste in oktober 2020 om de actieve personeelsleden materieel te ondersteunen 
zodat ze op de thuiswerkplek ergonomisch kunnen werken. Alle personeelsleden kregen 
eind 2020 de kans om een ergonomische bureaustoel, een tweede scherm, extra 
toetsenbord en/of een wifi powerline aan te vragen. 
a) De laatste 3 jaar werd in totaal 96.983,31 euro (inclusief BTW) besteed voor de 
initiatieven ter ondersteuning van onze personeelsleden. In de tabel is de besteding 
per jaar opgenomen.
2020 2021 2022
IT materiaal
- Tweede scherm
- Extra toetsenbord
- Wifi powerline€19.617,94 €4.968,92 €2.457,19
Ergonomische stoel €45.583,12 €17.946,72 €6.409,42
Totaal €65.201,06 €22.915,64 €8.866,61
b) Tijdens de afgelopen 3 jaar kregen in 2020 het hoogste aantal personeelsleden de 
materiële ondersteuning toegekend. Dit was immers het eerste jaar dat ABB deze 
ondersteuning voorzag. Daarna waren het vooral de nieuwe personeelsleden die de 
materiële ondersteuning hebben ontvangen. 
2020 2021 2022 Totaal
IT materiaal
- Tweede scherm
- Extra 
toetsenbord
- Wifi powerline165
131
2435 21 221
131
24
Ergonomische stoel 130 64 23 217
3. ABB verankerde de bestaande financiële ondersteuning in het kader hybride werken en 
voorziet geen nieuwe of bijkomende initiatieven in de nabije toekomst.
4. ABB verankerde de bestaande materiële ondersteuning in het kader hybride werken en 
voorziet geen nieuwe of bijkomende initiatieven in de nabije toekomst. Wanneer blijkt 
dat er nood is aan extra materiële ondersteuning voor de personeelsleden zal ABB dit 
onderzoeken en een standpunt innemen.
