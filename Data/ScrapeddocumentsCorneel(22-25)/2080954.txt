title: Asbestverwijdering - Ondersteuning scholen door OVAM
thema: Natuur en Milieu
Onderwijs en Vorming
pdf link: https://docs.vlaamsparlement.be/pfile?id=2080954
thema link: https://www.vlaamsparlement.be/parlementaire-documenten/schriftelijke-vragen/1834960
SCHRIFTELIJKE VRAAG
nr. 48
van LOES VANDROMME
datum: 22 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Asbestverwijdering  -  Ondersteuning scholen door OVAM
Op 6 juli 2018 ondertekenden de minister van Onderwijs, de Openbare Vlaamse 
Afvalstoffenmaatschappij (OVAM), het Agentschap voor Infrastructuur in het Onderwijs 
(AGION), de verschillende onderwijskoepels, het Katholiek Onderwijs Vlaanderen (KOV), 
de Onderwijsvereniging van Steden en Gemeenten (OVSG), het Provinciaal Onderwijs 
Vlaanderen (POV), het Overleg Kleine Onderwijsverstrekkers (OKO) en het onderwijs van 
de Vlaamse Gemeenschap (GO!)) een samenwerkingsovereenkomst.
Op 12 mei 2023 keurde de Vlaamse Regering een nieuw protocol voor asbestverwijdering 
in scholen goed. Vandaag kunnen scholen door de OVAM gratis een asbestattest laten 
opmaken, een beroep doen op expertisebegeleiding door een asbestdeskundige en een 
tussenkomst voor asbestverwijderingen krijgen. AGION zorgt voor een aanvullende 
subsidiëring.
Op dit moment is er voor asbestverwijdering opnieuw een oproep lopende van 07 oktober 
2024 tot 15 november 2024. Scholen kunnen daarnaast doorlopend een ondersteuning 
voor de opmaak van een asbestattest en expertisebegeleiding aanvragen.
Ik stelde hierover al een schriftelijke vraag (nr. 121 van 10 november 2022 aan minister 
Weyts). Om een nieuw overzicht te krijgen, heb ik de volgende vragen.
1. Wat is de huidige situatie wat betreft de aangemelde scholen?
a) Hoeveel scholen hebben op dit moment al een subsidie aangevraagd? Graag een 
overzicht per koepel, per provincie en per jaar.
b) Hoeveel scholen hebben al een subsidie ontvangen? Graag een overzicht per 
provincie, per koepel, per jaar.
c) Wat is het gemiddelde subsidiebedrag dat werd toegekend en wat is het totale 
bedrag?
d) Hoe zijn de subsidiebedragen verdeeld over de verschillende 
onderwijsverstrekkers?
e) Hoe zijn de subsidiebedragen verdeeld over de provincies?
f) Hoeveel scholen zijn overgegaan tot een asbestverwijderingstraject? Graag een 
overzicht per onderwijsverstrekker, per provincie en per jaar.
2. Op de website van de OVAM is te lezen dat er een wachttijd is van enkele maanden 
voor de opmaak van een asbestattest en expertisebegeleiding.
a) Hoelang is de wachttijd op dit ogenblik?
b) Wat is de evolutie van de wachttijd de voorbije 3 jaar?
c) Welke maatregelen neemt de minister om de wachttijd in te korten?
3. In antwoord op mijn vraag om uitleg van 26 januari 2023 in de commissie Onderwijs 
gaf minister Weyts aan dat scholen voorrang bij AGION kunnen krijgen ‘op grond van 
continuïteit van de schoolfunctie’. 
Wat wordt daar exact mee bedoeld? Hoeveel scholen maakten daar al gebruik van? 
Graag een overzicht per onderwijsverstrekker, per provincie en per jaar.
Deze vraag werd gesteld aan de ministers Zuhal Demir (48), Jo Brouns (43)
ZUHAL DEMIR
VLAAMS MINISTER VAN ONDERWIJS, JUSTITIE EN WERK
GECOÖRDINEERD ANTWOORD
op vraag nr. 48 van 22 oktober 2024
van LOES VANDROMME
1. a) Momenteel hebben 2754 vestigingen van scholen bij de OVAM een aanvraag gedaan 
voor asbestinventarisatie en/of -verwijdering. Onderstaande tabel geeft een 
overzicht van het aantal aanvragen per vestiging voor asbestinventarisatie en -
verwijdering, verdeeld over de verschillende provincies.  
  
West-Vlaanderen  576
Oost-Vlaanderen  744
Antwerpen  768
Limburg  320
Vlaams-Brabant  346  
TOTAAL 2754 
 
Onderstaande tabel geeft een overzicht van het aantal aanvragen per 
onderwijskoepel per jaar.
GO! KATHO OKO OVSG POV VCLB CBE Totaal
2018 79 229 4 38 1 0 0 351
2019 261 523 15 129 3 13 0 944
2020 145 213 4 15 18 0 1 396
2021 6 156 3 21 4 1 7 198
2022 80 112 1 28 1 0 2 224
2023 124 258 4 89 1 9 10 495
2024 6 91 0 33 0 16 0 146
Totaal 701 1582 31 353 28 39 20 2754
b) Momenteel heeft de OVAM 685 asbestverwijderingswerken in scholen 
gesubsidieerd. Onderstaande tabel toont het aantal asbestverwijderingen in scholen 
die van de OVAM al een subsidie ontvingen.  
  
West-Vlaanderen  142 
Oost-Vlaanderen  180 
Antwerpen  190 
Limburg  59 
Vlaams-Brabant  114  
TOTAAL 685
c) De gemiddelde subsidie (50%) voor een asbestverwijdering is momenteel een 
kleine 15 700 euro. De OVAM stelt vast dat de kosten voor asbestverwijderingen 
sterk uiteenlopen naargelang de aard en omstandigheden van de noodzakelijke 
verwijdering. Het totale uitbetaalde subsidiebedrag voor asbestverwijderingen 
bedraagt momenteel 10,74 miljoen euro.  
d) De subsidieaanvragen zijn als volgt over de onderwijskoepels verdeeld:   
  
GO!  169  
Katholiek Ond. Vlaanderen  411  
OKO  8  
OVSG  72  
POV  13  
VCLB  9 
CBE  3
TOTAAL 685
e) De subsidiebedragen zijn als volgt over de provincies verdeeld: 
West-Vlaanderen  2 234 500 euro
Oost-Vlaanderen  3 084 000 euro
Antwerpen  2 631 000 euro
Limburg  1 050 500 euro
Vlaams-Brabant  1 740 000 euro
TOTAAL 10 740 000 euro
f) Naast de 685 reeds afgeronde asbestverwijderingen in scholen zijn er momenteel 
59 scholen die zich in de fase “werken” bevinden. Dit betekent dat de werken in 
voorbereiding zijn, lopende zijn of recent werden opgeleverd.
2. a) De doorlooptijd tussen het indienen van een aanvraag en de aflevering van het 
onderzoeksrapport onder de vorm van het asbestattest bedraagt gemiddeld gezien 
over alle dossiers heen enkele maanden. Let wel, dit is de volledige periode vanaf 
het moment dat een school de aanvraag bij de OVAM indient tot de aflevering van 
het finale asbestinventarisattest aan de school. In deze periode zitten heel wat 
dossierstappen. De OVAM bekijkt eerst de ontvankelijkheid en volledigheid van een 
aanvraag en wijst dan de opdracht toe aan een gecontracteerde asbestdeskundige. 
Daarna neemt de asbestdeskundige contact op met de school en start als feitelijke 
eerste stap de voorbereiding van het onderzoek ter plaatse.
b) Deze doorlooptijd is de voorbije jaren nagenoeg ongewijzigd. 
c) De doorlooptijd kan tijdelijk worden beïnvloed wanneer de OVAM en de 
asbestdeskundigen plots grote aantallen aanvragen tegelijk in een korte periode 
moeten verwerken. De belangrijkste oorzaak is echter geheel eigen aan de context 
van scholen. Om de inspectie ter plaatse voor te bereiden, heeft de 
asbestdeskundige een door de school ondertekend opdrachtformulier nodig om het 
plaatsbezoek voor te bereiden. Ook voor de planning van de inspectie zelf is het 
aangewezen dat er zo weinig mogelijk leerlingen en leerkrachten aanwezig zijn in 
de onderzochte gebouwdelen. Dit omdat de asbestdeskundige de materialen veilig 
moet kunnen bemonsteren. Daarom duurt het soms wel even alvorens een volledige 
asbestinventarisatie kan worden ingepland en uitgevoerd, vaak over meerdere 
dagen gespreid.  
3. AGION werkt de subsidiedossiers chronologisch af o.b.v. de door de schoolbesturen 
ingediende dossiers ... Voor specifiek omschreven projecten of omstandigheden kan 
een subsidieaanvraag afwijking van de chronologie verkrijgen. Voor de verwijdering 
van asbest is zo’n afwijking van de chronologie mogelijk. 
Naast de tussenkomst van de OVAM voor asbestverwijdering subsidieert AGION 
daarbovenop 60/70% op de resterende subsidiabele kostprijs, naargelang het 
onderwijsniveau. Tot nu toe dienden 417 scholen subsidieaanvragen in voor 
asbestverwijdering. Al deze scholen behoren tot het gesubsidieerd vrij onderwijs. Tot 
nu toe konden 417 scholen voor hun subsidieaanvragen voor asbestverwijdering 
versneld een goedkeuring krijgen. Al deze scholen behoren tot het gesubsidieerd vrij 
onderwijs. Ook binnen de zogenaamde standaard-subsidieprocedures kunnen scholen 
rekenen op 60/70% voor asbestverwijdering.
Provincie Aantal 
scholen
Antwerpen 125
Brussels Hoofdstedelijk Gewest 4
Limburg 38
Oost-Vlaanderen 125
Vlaams-Brabant 60
West-Vlaanderen 65
Jaar 
ingediendAantal subsidieprocedures 
asbestverwijdering in 
scholen 
2007 10
2008 16
2009 9
2010 2
2011 9
2012 4
2013 8
2014 11
2015 6
2016 10
2017 10
2018 40
2019 55
2020 63
2021 84
2022 65
2023 27
2024 41
