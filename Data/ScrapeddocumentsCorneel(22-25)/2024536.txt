title: Wegeninfrastructuur - Onderhoud kunstwerken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024536
thema link: https://www.vlaamsparlement.be/parlementaire-documenten/schriftelijke-vragen/1785646
SCHRIFTELIJKE VRAAG
nr. 370
van BRECHT WARNEZ
datum: 7 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Wegeninfrastructuur  -  Onderhoud kunstwerken
Vlaanderen is sinds de staatshervorming van 1988 bevoegd voor mobiliteit. Dat betekent 
dat Vlaanderen ook bevoegd is voor de 2777 Vlaamse kunstwerken zoals bruggen, tunnels 
en keermuren en een verantwoordelijkheid tot onderhoud ervan. Een groot deel van die 
kunstwerken dateert van de jaren 1960-70, waardoor we nu te maken hebben met een 
ouderdomspiek die ervoor zorgt dat een aantal kunstwerken op korte termijn volledig 
vernieuwd moeten worden.
De minister kondigde in 2020 aan dat ze die onderhoudsachterstand wil wegwerken. 
Daartoe werd een plan van aanpak 2020-2030 opgemaakt waarvoor deze legislatuur een 
bedrag van 1,6 miljard euro werd uitgetrokken voor renovatie, onderhoud en 
modernisering.
De Vlaamse kunstwerken worden op basis van de staat waarin ze zich bevinden, ingedeeld 
in vijf categorieën: (1) goed, (2) aanvaardbaar, (3) matig, (4) slecht en (5) zeer slecht. In 
2020 bevonden zich 900 kunstwerken in categorie 1, 1134 in categorie 2, 447 in categorie 
3, 205 in categorie 4 en 48 in categorie 5. Van die 48 kunstwerken in zeer slechte staat 
werden er 41 op de lijst prioritaire kunstwerken (LPK) opgenomen.
Van de 1,6 miljard euro die werd uitgetrokken, moest 770 miljoen euro gebruikt worden 
voor de renovatie van bruggen, want goed onderhouden bruggen zijn een noodzaak voor 
de veiligheid. Alle bruggen uit categorie 5 en een deel van de bruggen uit categorie 4 
zouden daarmee gerenoveerd of hersteld moeten worden. Uit een artikel van VRT NWS 
van 6 mei 2020 blijkt dat er in West-Vlaanderen op dat moment 449 te renoveren bruggen 
waren, waarvan 152 in slechte tot zeer slechte staat.
Gelieve alle gegevens in een Excel-bestand weer te geven.
1. Graag een overzicht van het totale aantal kunstwerken dat onder de bevoegdheid van 
Vlaanderen valt. Graag een overzicht per provincie en per jaar sinds 1988.
2. Kan de minister een overzicht van elk kunstwerk in West-Vlaanderen geven, waarbij 
graag:
a) het bouwjaar;
b) het jaar van de laatste inspectie en daarbij de categorisering die voortvloeide uit 
die inspectie;
c) het jaar van de laatste renovatie of vernieuwing.
3. Hoeveel kunstwerken zijn er sinds de start van het plan van aanpak 2020-2030 al 
gerenoveerd of hersteld? 
a) Hoeveel renovaties of herstellingen zijn er al aangevangen? Graag een overzicht 
per provincie en gemeente.
b) Hoeveel renovaties of herstellingen zijn er al afgerond? Graag een overzicht per 
provincie en gemeente.
4. De kunstwerken worden opgedeeld in vijf categorieën van goed (1) tot zeer slecht (5).
a) Hoeveel kunstwerken bevinden zich ondertussen in elke categorie? Graag een 
overzicht per provincie.
b) Hoeveel kunstwerken bevinden zich momenteel op de lijst prioritaire 
kunstwerken? Graag een overzicht per provincie.
c) Is de minister tevreden met de vooruitgang sinds het begin van haar plan van 
aanpak 2020-2030? Voorziet de minister in bijsturingen in het plan? Zo ja, welke?
5. Hoeveel bruggen in het beheer van het Vlaamse Gewest behoeven nog renovatie en 
hoeveel daarvan zijn in slechte tot zeer slechte staat? 
a) Graag een overzicht per provincie en gemeente.
b) Voor West-Vlaanderen graag een volledig overzicht van alle bruggen die nog 
renovatie behoeven, en daarbij vermelden in welke staat ze zich momenteel 
bevinden.
6. Voor al die renovaties en herstellingen van kunstwerken werd een budget van 1,6 
miljard euro uitgetrokken.
a) Graag een overzicht van het al geïnvesteerde bedrag per provincie.
b) Voor West-Vlaanderen graag een overzicht van het al geïnvesteerde bedrag
i. per gemeente;
ii. per categorie (1 tot 5);
iii. per soort kunstwerk (bruggen, tunnels, etc.).
7. Is de minister tevreden met de inmiddels ondernomen stappen op het vlak van 
renovaties en herstellingen van de kunstwerken? Voorziet de minister in bijsturingen 
in het plan? Zo ja, welke?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 370 van 7 december 2023
van BRECHT WARNEZ
Omdat het verzamelen van de gevraagde gegevens extra tijd vraagt, zal u de informatie 
tegen eind januari 2024 in een aanvullend antwoord ontvangen.
