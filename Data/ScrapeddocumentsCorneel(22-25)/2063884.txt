title: Elders verworven competenties (EVC's) - Stand van zaken
thema: Onderwijs en Vorming
Werk
pdf link: https://docs.vlaamsparlement.be/pfile?id=2063884
thema link: https://www.vlaamsparlement.be/parlementaire-documenten/schriftelijke-vragen/1824038
SCHRIFTELIJKE VRAAG
nr. 382
van ROBRECHT BOTHUYNE
datum: 26 april 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Elders verworven competenties (EVC)  -  Stand van zaken
EVC staat voor het erkennen van verworven competenties. EVC maakt het mogelijk om 
competenties te laten erkennen en waarderen, waar ze ook verworven zijn (vrije tijd, werk 
enzovoort). Door succesvol een proef af te leggen kan iemand aantonen dat hij over de 
nodige competenties beschikt. Zo krijgt hij een kwalificatiebewijs in handen en kan hij zijn 
droom waarmaken of het eigen doel bereiken: veranderen van job, zich persoonlijk 
ontplooien enzovoort.
De Vlaamse Regering heeft in 2019 ingezet op het waarderen van de competenties door 
de uitbouw van een EVC-beleid op basis van beroepskwalificaties. De Vlaamse Regering 
werkte een gemeenschappelijk kader uit om verworven competenties te erkennen. Het 
erkennen van verworven competenties gebeurt in een EVC-traject dat bestaat uit vier 
stappen:
- benoemen van competenties;
- in kaart brengen van competenties;
- laten beoordelen van competenties;
- certificeren van competenties.
Voor de laatste twee stappen kunnen mensen terecht in EVC-testcentra, zoals bijvoorbeeld 
de centra voor volwassenenonderwijs (CVO’s) of VDAB. Voor de beoordeling baseren de 
EVC-testcentra zich op EVC-standaarden. Zo verloopt de beoordeling van wat iemand kent 
of kan overal op een gelijkaardige manier.
Wie aantoont over de nodige competenties te beschikken, ontvangt van het EVC-
testcentrum een bewijs van beroepskwalificatie, een bewijs van deelkwalificatie of een 
bewijs van competenties. De eerste EVC-standaarden werden in februari 2020 door de 
Vlaamse Regering erkend.
1. Hoeveel EVC-testcentra waren er in 2023? Graag totaalaantal en opdeling naar 
provincie.
2. Hoeveel kandidaten bereikte elk van de EVC-testcentra in 2023 (een EVC-traject 
opgestart)? Graag totaalaantal en opdeling naar domein werk/onderwijs voor:
a) leeftijd;
b) gender;
c) aantal cursisten per testcentrum.
3. Hoeveel van die kandidaten behaalden een beroepskwalificatie, een deelkwalificatie of 
een bewijs van competentie in 2023? Graag totaalaantal en opdeling naar domein 
werk/onderwijs voor:
a) leeftijd;
b) gender;
c) aantal leerlingen per testcentrum;
d) beroepskwalificatie, deelkwalificatie of bewijs van competentie.
4. Kan de minister een overzicht geven van de toegekende middelen (budget) voor 2023? 
Graag budget en per provincie.
5. Welk budget werd vrijgemaakt voor 2024?
6. Hoe evalueert de minister de EVC’s? Op welke vlakken kan en zal er bijgestuurd 
worden?
Deze vraag werd gesteld aan de ministers Ben Weyts (382), Jo Brouns (393)
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
GECOÖRDINEERD ANTWOORD
op vraag nr. 382 van 26 april 2024
van ROBRECHT BOTHUYNE
1. In 2023 waren er 19 centra voor volwassenenonderwijs (CVO) die erkend waren als 
EVC-testcentrum. Zij boden EVC-trajecten voor verschillende beroepskwalificaties aan 
verspreid over 48 vestigingsplaatsen. In onderstaande tabel wordt het aantal 
vestigingsplaatsen opgesplitst per provincie.
Provincie Aantal
Antwerpen 11
Limburg 16
Oost-Vlaanderen 6
Vlaams-Brabant 7
West-Vlaanderen
Brussel hoofdstedelijk gewest7
1
Totaal 48
2-3.De meest recente gevalideerde cijfergegevens vindt u in bijlage 1 tabblad 1 (vraag 2) 
en tabblad 2 (vraag 3). 
4. Voor 2023 werden er middelen voor de CVO voorzien in het kader van het relanceplan 
Edusprong. Voor het ontwikkelen van 9 EVC-instrumenten werd een budget van 
ongeveer 150.000 euro voorzien. Voor de ontwikkeling van tools voor de begeleiding 
van EVC-kandidaten werd een budget van ongeveer 100.000 euro voorzien. Naast de 
projectmiddelen is sinds 1 september 2020 in het decreet betreffende het 
volwassenenonderwijs ingeschreven dat CVO die erkend zijn als EVC-testcentrum per 
geteste EVC-kandidaat aanvullende leraarsuren voor het daaropvolgende schooljaar 
kunnen ontvangen. Deze vorm van structurele financiering dient voor het ontwikkelen 
en afnemen van de evaluaties en het laat centra dus toe om personeelsleden in te 
zetten die als assessor optreden in de EVC-trajecten en tegelijk ook tussentijds de 
EVC-proeven bijsturen of up-to-date houden.
5. Voor 2024 werden er opnieuw middelen voor de CVO voorzien in het kader van het 
relanceplan Edusprong. Voor het ontwikkelen van 5 EVC-instrumenten werd een 
budget van ongeveer 100.000 euro voorzien.
6. De Vlaamse overheid rolde het geïntegreerde EVC-beleid in 2023 verder kwantitatief 
en kwalitatief uit. Kwantitatief door een verhoging van het aantal EVC-trajecten na te 
streven. Sinds de goedkeuring van het EVC-decreet in 2019 werden jaarlijks gemiddeld 
10 EVC-standaarden ontwikkeld samen met alle belanghebbenden. In het kader van 
Edusprong werden middelen vrijgemaakt om de CVO EVC-instrumenten te laten 
ontwikkelen (zie ook vraag 4). Op die manier zijn er steeds meer beroepskwalificaties 
waarvoor burgers een EVC-assessment kunnen afleggen. Kwalitatief door aandacht te 
besteden aan de kwaliteit van de EVC-instrumenten die op basis van de EVC-
standaarden worden uitgewerkt, aan de begeleiding van EVC-kandidaten en aan de 
toeleiding naar EVC. Ook in het kader van Edusprong werd een overheidsopdracht 
gegund aan IDEA Consult en AP Hogeschool waarbij tools werden ontwikkeld voor de 
begeleiding van de EVC-kandidaat en waarbij informatie op maat voorzien werd voor 
organisaties die toeleiden naar EVC. De regelgeving inzake beroepskwalificerende 
trajecten werd herschreven zodat organisaties ook beroepskwalificerende trajecten 
kunnen aanbieden voor een deelkwalificatie in plaats van enkel voor een volledige 
beroepskwalificatie. In de toekomst wil ik blijven inzetten op EVC als instrument om 
op een flexibele manier een kwalificatie te behalen en zo verder het levenslang leren 
te stimuleren, maar bekijk ik graag met alle belanghebbenden hoe we dit nog 
efficiënter kunnen organiseren. 
BIJLAGE
Overzicht
