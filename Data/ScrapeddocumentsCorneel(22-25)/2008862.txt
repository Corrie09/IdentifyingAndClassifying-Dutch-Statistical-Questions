title: Gemeentewegen - Bermbeheer
thema: Lokale overheden en Binnenlands bestuur
Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=2008862
thema link: https://www.vlaamsparlement.be/parlementaire-documenten/schriftelijke-vragen/1771699
SCHRIFTELIJKE VRAAG
nr. 54
van SOFIE MERTENS
datum: 16 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Gemeentewegen  -  Bermbeheer 
Goed bermbeheer is noodzakelijk voor de instandhouding van fauna en flora. Bermen 
hebben namelijk een belangrijke landschappelijke en ecologische waarde. Ze zijn een 
natuurlijke habitat voor heel wat dieren en insecten. 
Het Bermbesluit bepaalt dat bermen gemaaid mogen worden vanaf 15 juni en eventueel 
een tweede keer vanaf 15 september. Het bermmaaisel moet steeds opgeraapt en 
afgevoerd worden binnen de 10 dagen. Om veiligheidsredenen mag de rand van de weg 
vroeger gemaaid worden. Overheden beheren de bermen zo veel mogelijk volgens de 
principes van het ecologisch bermbeheer. Dit houdt in dat het beheer wordt afgestemd op 
de mogelijkheden van de aanwezige soorten.  
Veel bermen in Vlaanderen zijn gebaat bij een maaibeurt vroeger dan 15 juni om de bodem 
te verarmen en zo de biodiversiteit te verhogen. Na een inventarisatie op het terrein wordt 
bepaald wat het ideale moment is om te maaien, zodat belangrijke soorten meer kansen 
krijgen. Dat kan verschillen van berm tot berm. Om vroeger te mogen maaien, moet een 
afwijking op het Bermbesluit worden verkregen. Dat kan door middel van de opmaak van 
bermbeheerplannen. 
De bermen langs de openbare gemeentewegen vallen onder het beheer van de gemeente. 
1. Hoeveel Vlaamse gemeenten hebben op 1 oktober 2023 een bermbeheerplan? Graag 
een overzicht per provincie en per gemeente. 
2. Wanneer werden die bermbeheerplannen door de gemeente opgemaakt? Graag een 
overzicht per jaar, per provincie, per gemeente en met de datum van goedkeuring 
door het Agentschap voor Natuur en Bos (ANB). 
3. Wat is de motivatie van de verschillende gemeenten om een bermbeheerplan op te 
stellen?  
4. Welke redenen halen de lokale besturen aan om af te wijken van de vooropgestelde 
maaidata? 
5. Hoe wil de minister de gemeenten die nog geen bermbeheerplan hebben, motiveren 
om een bermbeheerplan op te maken? 
6. Welke impact heeft de klimaatverandering op de vegetatie in bermen? Vereisen de 
warmere temperaturen en gewijzigd klimaat andere maaidata? 
7. Hoe evalueert de minister het bermbeheer langs gemeentewegen?  
Deze vraag werd gesteld aan de ministers Zuhal Demir (54), Lydia Peeters (102)
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÃ–RDINEERD ANTWOORD
op vraag nr. 54 van 16 oktober 2023
van SOFIE MERTENS
1. Voor een bermbeheerplan op zich is er geen wettelijke basis. Een bermbeheerplan is 
een aanvraag om af te wijken van het Bermbesluit. Het Bermbesluit is dus standaard 
van toepassing op bermen gelegen langs wegen, waterlopen en spoorwegen voor zover 
zij beheerd worden door publiekrechtelijke rechtspersonen en voor zover de bermen 
gelegen zijn in de landelijke ruimte, met uitsluiting van de gesloten bebouwing, en het 
een kruidachtige vegetatie betreft.
Om na te gaan hoeveel gemeenten beschikken over een afwijking van het Bermbesluit 
die nog geldig is, is opzoekingswerk nodig dat niet mogelijk is binnen de 
behandelingsperiode voor deze vraag.
2. In de periode van 1 januari 2018 tot 1 oktober 2023 werden door gemeentebesturen 
44 afwijkingen van het Bermbesluit aangevraagd. Deze werden aangevraagd voor het 
volledige grondgebied van de gemeente of voor een specifieke zone. In de 
onderstaande tabel wordt een overzicht gegeven voor de periode 2018 tot 2023 per 
provincie.
West-
VlaanderenOost-
VlaanderenVlaams-
BrabantAntwerpen Limburg
2018 - 2 2 - 1
2019 - 2 3 - 2
2020 - 2 2 3 1
2021 1 3 5 - -
2022 - 2 5 - -
2023 1 4 3 - -
3. De motivatie van de verschillende gemeenten om een afwijking van het Bermbesluit 
aan te vragen is niet gekend. 
4. De afwijkingen op de vastgestelde maaidata dienen steeds een ecologische motivering 
te bevatten; waarom de betreffende bermen een gewijzigde eerste en/of tweede 
maaibeurt zouden moeten krijgen. Dit kan zowel het vervroegen of verlaten zijn van 
de data ten opzichte van de data voorzien in het Bermbesluit. In principe moeten de 
bermen die gemaaid worden volgens de vastgelegde maaidata dus niet opgenomen 
worden in het bermbeheerplan omdat er geen sprake is van een afwijking.
Globaal kan gesteld worden dat bij soortenarme en productieve bermvegetaties maaien 
na 15 juni te laat is om bloemrijke graslandvegetaties te ontwikkelen. Wanneer een 
bloemrijke graslandvegetatie voorkomt op een berm is maaien rond 15 juni ecologisch 
niet wenselijk vermits net dan verschillende soorten bloeien.
Voor het (vervroegd) maaien van veiligheidsstroken langs wegranden in functie van 
het vrijhouden van verkeers- en signalisatieborden is geen afwijking noodzakelijk.
5. Zie antwoord op vragen 1 en 4. Indien er geen afwijking is goedgekeurd, blijven de 
bepalingen en dus ook de maaidata van het Bermbesluit van toepassing. 
De opmaak van afwijkingen op het Bermbesluit is dus niet de essentie, maar wel het 
correct toepassen van alle bepalingen van het Bermbesluit, zowel wat betreft de 
maaidata en de verplichting tot het afvoeren van het maaisel.
6. In het kader van het Vlaams actieplan voor wilde bestuivers werd aan het Instituut 
voor Natuur- en Bosonderzoek (INBO) een adviesvraag gesteld over de aanpassing van 
het Bermbesluit in functie van wilde bestuivers. Dit advies werd in 2023 gepubliceerd. 
Hierin wordt gesteld dat als gevolg van klimaatverandering de vegetatie gedurende een 
langere periode groeien. Indien er geen kennis is van de actuele bermvegetatie en het 
natuurdoel wordt gesuggereerd om de maaidata te verlaten naar begin juli en half 
oktober. Mijn diensten bekijken hoe het advies kan worden omgezet in de regelgeving. 
7. Bij een individuele aanvraag tot afwijking van het Bermbesluit is vaak een specifieke 
evaluatie voorzien. Er is momenteel echter geen evaluatie van de standaardbepalingen 
van het Bermbesluit.
