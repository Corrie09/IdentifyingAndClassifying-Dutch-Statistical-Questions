title: Agentschap voor Infrastructuur in het Onderwijs (AGION) - Ondersteuning thuiswerkend personeel
thema: Onderwijs en Vorming
Vlaamse administratie
pdf link: https://docs.vlaamsparlement.be/pfile?id=2008697
thema link: https://www.vlaamsparlement.be/parlementaire-documenten/schriftelijke-vragen/1773418
SCHRIFTELIJKE VRAAG
nr. 70
van BRECHT WARNEZ
datum: 19 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Agentschap voor Infrastructuur in het Onderwijs (AGION)  -  Ondersteuning thuiswerkend 
personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap voor Infrastructuur in het Onderwijs (AGIOn):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Agentschap voor Infrastructuur in het Onderwijs nog geen maatregelen 
genomen zijn zoals in vraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij het Agentschap voor Infrastructuur in het Onderwijs nog geen initiatieven 
genomen zijn omtrent materiële ondersteuning zoals in vraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 70 van 19 oktober 2023
van BRECHT WARNEZ
1. a)
2020 2021 2022
Fiscaal 
voordeel 
internetInternetver
goeding 
thuiswerkFiscaal 
voordeel 
internetInternetve
rgoeding 
thuiswerkFiscaal 
voordeel 
internetInternetve
rgoeding 
thuiswerk
Aantal 
personeelsleden55 0 53 8 56 10
Procentueel 77,46% 0% 77,94% 11,76% 75,68% 13,51%
b)
2020 2021 2022
Fiscaal 
voordeel 
internetInternet-
vergoeding 
thuiswerkFiscaal 
voordeel 
internetInternet-
vergoeding 
thuiswerkFiscaal 
voordeel 
internetInternet-
vergoeding 
thuiswerk
€ 25.525,47 €0 €27.035,58 € 320,00 €30.522,59 € 2.380,00
2. a)
2020 2021 2022
€ 21.918,88 € 25.201,09 € 9.995,83
b) Alle personeelsleden van AGION beschikken over een eigen laptop. Elk personeelslid 
kan daarnaast (ergonomische) thuiswerkmiddelen aanvragen:
•een bureaustoel
•een toetsenbord/muis-set
•een docking-station of usb-hub
•een laptophouder
•een beeldscherm (27")
•een headset
Deze thuiswerkmiddelen konden worden aangevraagd sinds het najaar van 2020.
De personeelsleden van AGION hebben de volgende thuiswerkmiddelen in gebruik: 
•64% een bureaustoel
•100% een toetsenbord/muis-set
•65% een docking-station of usb-hub
•84% een 27" beeldscherm
•50% een laptopstand
•100% een headset
Bij defect van een thuiswerkmiddel voorziet AGION een vervanging of herstelling. 
3-4. Niet van toepassing.
