title: Schoolomgeving De Heiberg Sint-Truiden - Verkeersveiligheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2080173
thema link: https://www.vlaamsparlement.be/parlementaire-documenten/schriftelijke-vragen/1834549
SCHRIFTELIJKE VRAAG
nr. 18
van ANDY PIETERS
datum: 17 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Schoolomgeving De Heiberg Sint-Truiden  -  Verkeersveiligheid
Onlangs werd ik ge√Ønformeerd over een verkeersongeval op de Naamsesteenweg, ter 
hoogte van nr. 290 - school De Heiberg in Sint-Truiden, waarbij een kleuter werd 
aangereden. De kleuter stelt het momenteel goed, maar het incident legt de dringende 
nood aan verbeterde verkeersveiligheidsmaatregelen van die schoolomgeving bloot.
Ik ben ervan op de hoogte dat er al plannen zijn voor de installatie van een flitspaal op de 
locatie, maar gelet op het aanhoudende gevaar zouden er naast de flitspaal ook 
bijkomende verkeersremmende maatregelen moeten worden genomen die de veiligheid 
van schoolgaande kinderen beter kunnen waarborgen. 
1. Kan de minister een stand van zaken geven wat betreft de geplande installatie van de 
flitspaal op de Naamsesteenweg, nabij de school De Heiberg?
2. Worden er bijkomende verkeersveiligheidsmaatregelen overwogen voor die 
schoolomgeving (in afwachting van de installatie van de flitspaal)? Zo ja, welke en op 
welke termijn?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 18 van 17 oktober 2024
van ANDY PIETERS
1. De installatie van de snelheidscamera staat dit jaar op de planning en zal dus tegen 
uiterlijk einde 2024 geplaatst zijn.  
2. De schoolomgeving is reeds beveiligd met een dynamische zone 30 en signalisatie aan 
de schoolpoort. In overleg met de stad Sint-Truiden werd besloten om in eerste 
instantie in te zetten op handhaving door middel van een snelheidscamera. 
