title: Mestbankaangiftes - Controle
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2053018
thema link: https://www.vlaamsparlement.be/parlementaire-documenten/schriftelijke-vragen/1809304
SCHRIFTELIJKE VRAAG
nr. 414
van LUDWIG VANDENHOVE
datum: 4 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mestbankaangiftes  -  Controle
Iedere landbouwer moet jaarlijks een mestbankaangifte indienen bij de Vlaamse 
Landmaatschappij (VLM) voor de productie, de verwerking, de opslag en/of het gebruik 
van meststoffen. De mestbankaangifte bestaat uit vier delen:
- deel 1: aangifte van mestproductie en mestgebruik voor het voorgaande jaar
- deel 2: aangifte van dierlijke mestproductie in het voorgaande jaar
- deel 3: aangifte van luchtwassers en mestverwerking van exploitatie-eigen mest in het 
voorgaande jaar
- deel 4: aangifte van de productie van voedingswater en spuistroom in de tuinbouw in 
het voorgaande jaar.
Graag had ik meer inzicht gekregen in de opvolging van de aangiftes door de VLM.
1. Graag een overzicht van het aantal controles dat werd uitgevoerd op de 
mestbankaangiftes gedurende de afgelopen 10 jaar. Graag daarbij een opsplitsing per 
jaar en per provincie. Graag ook een opsplitsing per onderdeel van de aangifte.
2. Als een mestbankaangifte wordt gecontroleerd, hoe verloopt de controle dan precies? 
Wat wordt er precies gecontroleerd? Graag toelichting.
3. Hoeveel sancties werden er uitgesproken wegens onjuiste aangiftes? Graag een 
overzicht voor de afgelopen 10 jaar, opgesplitst per jaar en per provincie. Graag ook 
een opsplitsing per onderdeel van de aangifte.
4. Welke inbreuken worden het vaakst vastgesteld? Hoe wordt daartegen opgetreden?
5. Is de minister bekend met gevallen waarbij landbouwers bij de jaarlijkse aangifte bij 
de VLM blijkbaar meer landbouwgrond opgeven dan ze strikt genomen pachten?
a) Zo ja, wordt daartegen opgetreden? Hoe?
b) Plant de minister verscherpte controles tegen deze praktijk? Waarom (niet)?
6. Hoe evalueert de minister de controle op de mestbankaangiftes? Is de minister van 
oordeel dan eet strenger toezicht zich opdringt?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 414 van 4 maart 2024
van LUDWIG VANDENHOVE
1. De controles van de Mestbank bestaan uit:
•administratieve controles (bij 100% van de bedrijven);
•risicogebaseerde bedrijfsdoorlichtingen (bij 1% van de bedrijven);
•gerichte terreincontroles (bij 10% van de bedrijven);
•nitraatresiducontroles (bij +/- 1/3 van de bedrijven). 
De Mestbank ontvangt jaarlijks ongeveer 30.000 aangiftes die allemaal gecontroleerd 
worden (zie vraag 2).
2. De jaarlijkse mestbankaangifte is verplicht digitaal. De landbouwer wordt tijdens het 
invullen van de aangifte gewezen op potentiële administratieve fouten of 
gewaarschuwd voor inconsistente data. Als de landbouwer bijvoorbeeld meer dieren 
aangeeft dan het aantal standplaatsen, of als hij een onrealistisch hoog aantal dieren 
aangeeft, of als hij geen mest in opslag aangeeft maar wel dieren, enzovoort. 
De jaarlijkse mestbankaangifte vormt de basisinformatiebron waarop de Mestbank zich 
baseert voor quasi al haar controles. Alle mestbankaangiftegegevens worden digitaal 
in databanken opgeslagen. Die vormen de basis voor de controleprocessen van de 
Mestbank. De Mestbank voert zowel basiskwaliteitscontroles als gerichte (kruis-
)controles uit op alle ingediende aangiftes. Dit type controles gebeurt bij 100% van de 
bedrijven. Een voorbeeld van een dergelijke administratieve controle is een 
kruiscontrole tussen Sanitel-gegevens, melkgift en de aangifte wanneer landbouwers 
manueel een aanpassing doen in de rundercategorie. 
Op basis van de aangiftegegevens worden risicolijsten gegenereerd voor de selectie 
van de bedrijven die onderworpen worden aan een diepgaande bedrijfsdoorlichting. Bij 
een doorlichting worden alle aspecten en onderdelen van de Mestbankaangifte 
gecontroleerd en getoetst op het terrein, met kans op wederwoord door de landbouwer. 
Bedrijven kunnen ook onderworpen worden aan een gerichte controle waarbij een 
bepaald aspect van de bedrijfsvoering wordt gecontroleerd op basis van 
databankgegevens, eveneens met kans op wederwoord door de landbouwer. Voor al 
deze controles is hetgeen de landbouwer aangaf op zijn Mestbankaangifte de 
vertrekbasis. Als tijdens de controle vastgesteld wordt dat de aangegeven informatie 
niet overeenstemt met de realiteit, dan worden de aangiftegegevens indien mogelijk 
en nodig (ambtshalve) aangepast, en kan dit voor de landbouwer diverse maatregelen 
en/of sancties tot gevolg hebben. Een mogelijke sanctie is de boete voor foutieve 
aangifte.
3. De tabel hieronder biedt een overzicht van de opgelegde boetes voor foutieve aangifte. 
Er zijn geen cijfers per onderdeel van de aangifte beschikbaar. 
Er wordt bij rectificatie van de aangifte niet altijd een boete opgelegd. Het aantal boetes 
is bijgevolg een onderschatting van het aantal rectificaties.
Het boetebedrag bedraagt 250 euro per foutief aangiftegegeven met een maximum 
van 1.000 euro per aangifte. In 2014 was dit nog 300 euro per foutief aangiftegegeven. 
Het boetebedrag verdubbelt in geval van recidive binnen 5 jaar.
Tabel: Overzicht opgelegde boetes voor foutieve aangifte (Mestdecreet, artikel 63, §7) 
(laatste 10 jaar (op basis van productiejaar), per provincie).
Antwerpen LimburgOost-
VlaanderenVlaams-
BrabantWest-
Vlaanderen Totaal
2014       
Aantal boetes 5 4 1 4 14
Boete (€) 1.500 1.200 300 1.500 4.500 
2015       
Aantal boetes 12 1 12 2 24 51
Boete (€) 3.100 250 4.550 550 6.300 14.750 
2016       
Aantal boetes 9 5 18 2 51 85
Boete (€) 2.250 1.800 4.500 500 13.000 22.050 
2017       
Aantal boetes 9 5 17 1 32 64
Boete (€) 2.500 1.250 4.250 250 8.750 17.000 
2018       
Aantal boetes 8 4 24 3 33 72
Boete (€) 2.000 1.000 6.500 750 9.250 19.500 
2019       
Aantal boetes 3 7 10 5 13 38
Boete (€) 1.750 1.750 3.250 1.750 3.750 12.250 
2020       
Aantal boetes 4 33 20 11 21 89
Boete (€) 1.000 8.500 7.250 2.750 6.500 26.000 
2021       
Aantal boetes 21 9 15 3 38 86
Boete (€) 5.750 2.500 5.000 750 10.750 24.750 
2022       
Aantal boetes 17 7 12 5 23 64
Boete (€) 5.500 2.000 3.750 1.500 7.000 19.750 
2023 (*)       
Aantal boetes 8 4 12 1 15 40
Boete (€) 2.750 1.750 3.000 250 6.250 14.000 
Totaal aantal 91 80 144 34 254 603
Totaal € 26.600 22.300 43.250 9.350 73.050 174.550
(*) Cijfers voor productiejaar 2023 zijn voorlopig, hier kunnen nog boetes bijkomen als 
gevolg van controles in 2024 op de Mestbankaangifte van productiejaar 2023 (deadline 
voor indiening: 15 maart 2024).
4. Welke gegevens van de aangifte worden aangepast, wordt niet afzonderlijk 
bijgehouden en geregistreerd.
In het Mestrapport wordt jaarlijks gerapporteerd welke vaststellingen er zijn op basis 
van de aangiftegegevens. Belangrijkste hierbij is de opvolging van dierlijke 
mestproductie en mestgebruik. Vooral de dieraantallen (met name vooral de indeling 
in de verschillende leeftijdscategorieën), de hoeveelheid mest in opslag (gecontroleerd 
via opslagmetingen) en de hoeveelheid gebruikte kunstmest (sinds 2021 
controleerbaar via verplichte digitale kunstmestregisters) worden het vaakst 
gerectificeerd op de Mestbankaangifte.
5. In 2007 trad de 'Eenmalige Perceelsregistratie' (EPR) in werking. Daardoor moet de 
landbouwer de gronden die hij gebruikt alleen nog maar registreren via de 
verzamelaanvraag van het Agentschap Landbouw en Zeevisserij. Het agentschap 
wisselt deze informatie uit met de Mestbank. Het agentschap staat in voor de controles 
op een correcte perceelsregistratie.
6. Doordat de landbouwer verplicht is om een aangifte via het Mestbankloket in te dienen, 
wordt een eerste controle automatisch uitgevoerd op de ingegeven data. De Mestbank 
kan er dan ook van uit gaan dat de gegevens die de landbouwer op zijn aangifte heeft 
ingevuld, bewust werden ingegeven. Via risicoanalyse worden dan ook die bedrijven 
geselecteerd waar de kans dat bewust foutieve aangiftes werden ingediend, het grootst 
is. Het hoge inbreukpercentage bij deze bedrijven toont aan dat het werken via een 
risicoanalyse wel degelijk werkt, maar ook dat die diepgaande doorlichting en controle 
op het terrein, noodzakelijk zijn. 
Willen we de waterkwaliteit verbeteren, dan moet de nalevingsgraad van de wetgeving 
hoger. Uit het Mestrapport blijkt dat handhaving daaraan bijdraagt. Ik maakte in het 
kader van de stroomgebiedbeheerplannen voor de periode 2023-2027 middelen vrij 
om de handhaving van de mestregelgeving te versterken.
