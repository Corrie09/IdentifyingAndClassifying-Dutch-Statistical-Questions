title: Geïntegreerd investeringsprogramma (GIP) 2024 - N32 Brugge-Zedelgem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063374
thema link: https://www.vlaamsparlement.be/parlementaire-documenten/schriftelijke-vragen/1822029
 
SCHRIFTELIJKE VRAAG  
 
nr. 848 
van BERT MAERTENS  
datum: 19 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Geïntegreerd investeringsprogramma (GIP) 2024   -  N32 Brugge -Zedelgem  
 
In het ontwerp GIP 2024, onder  GIP-nummer 004422/01, werd het project ‘N32 Brugge -
Zedelgem: weg en fietspad / uitvoering’ opgenomen. Het Agentschap Wegen en Verkeer 
(AWV) reserveert  een budget van 2.500.000 euro voor de uitvoering van d at project.  
 
1. Wat is de exacte scope van het project? Welke concrete ingrepen staan gepland? Wat 
is de exacte locatie waar de verkeersingrepen zullen plaatsvinden?   
2. Wat is de huidige stand van zaken van het project?   
3. Welke fasering en timing zal word en gehanteerd? Wat is de realisatietermijn waarin 
wordt voorzien?   
4. Blijkt het geraamde budget van 2.500.000 euro waarin  voorzien is door AWV , 
voldoende?  
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?  
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  848 van 19 april 2024  
van BERT MAERTENS  
 
 
 
Deze werken omvatten de heraanleg van het dubbelrichtingsfietspad tussen de brug over 
de E40 en de rotonde met de N309 op grondgebied Zedelgem. De werken worden 
gecombineerd met het structureel onderhoud van de rijbaan, waarbij de stukken waar de 
bestaande  verharding nog bestaat uit betonplaten vervangen zal worden door asfalt. 
Daarbij wordt ook de riolering gescheiden, in samenwerking met NV Aquafin.  
 
Momenteel werkt  mijn administratie de omgevingsvergunning  uit. Die wordt  volgens de 
huidige planning in het najaar ingediend. Daarna  volgt de uitwerking van de plannen en 
het bestek voor de aanbestedingsprocedure , en een actualisatie van de raming voor alle 
partijen.  
 
Een laatste overleg besloeg enkele praktische afspraken tussen de partners AWV en 
Aquafin omtrent het indienen van de omgevingsvergunning.  
