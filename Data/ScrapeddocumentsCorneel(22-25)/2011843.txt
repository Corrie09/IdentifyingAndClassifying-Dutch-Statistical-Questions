title: Departement Financiën en Begroting - Ondersteuning thuiswerkend personeel
thema: Begroting
Financiën
pdf link: https://docs.vlaamsparlement.be/pfile?id=2011843
thema link: https://www.vlaamsparlement.be/parlementaire-documenten/schriftelijke-vragen/1775820
SCHRIFTELIJKE VRAAG
nr. 31
van BRECHT WARNEZ
datum: 26 oktober 2023
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Departement Financiën en Begroting  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Financiën en Begroting:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Financiën en Begroting nog geen maatregelen genomen 
zijn zoals in deelvraag 1, zijn er dan extra initiatieven gepland? Graag met vermelding 
van motivatie alsook van timing en budget.
4. Indien bij het Departement Financiën en Begroting nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 31 van 26 oktober 2023
van BRECHT WARNEZ
1. a) Alle personeelsleden (175/177) ontvangen een thuiswerkvergoeding voor internet 
(derdebetalersregeling of forfait van 20 euro).
b) Voor de thuiswerkvergoeding voor internet (derdebetalerssysteem of forfait) is 
tussen 01/11/2020 en 31/10/2023 voor 240.000 euro exclusief BTW aan budget 
gereserveerd.
2. a) - Initiatieven:
Het Departement Financiën en Begroting rust alle personeelsleden standaard uit 
met een laptop (refresh 2021), 2 laders (1 standplaats, 1 thuiswerk), muis, usb-
hub en headset. Wie dat wenst krijgt ook een laptophouder, toetsenbord en 
rugzak ter beschikking.
Daarnaast – en dat sinds het voorjaar van 2020 - biedt het departement ter 
ondersteuning van het thuiswerken ook een ergonomische bureaustoel en 2e 
scherm aan. Niet iedereen maakt van dit aanbod gebruik.
- Budgetten:
Tussen 01/11/2020 en 31/10/2023 is voor een budget (inclusief integrale refresh 
laptops) een budget van 320.000 euro exclusief BTW gereserveerd.
b) Het antwoord hierop is grotendeels vervat in het antwoord op luik a). Ieder 
personeelslid in actieve dienst binnen DFB kan van dit aanbod gebruik maken.
3-4.Nihil.
