title: Woonzorgcentra (wzc's) - Financiële ondersteuning OCMW
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=2048466
thema link: https://www.vlaamsparlement.be/parlementaire-documenten/schriftelijke-vragen/1803544
SCHRIFTELIJKE VRAAG
nr. 246
van LISE VANDECASTEELE
datum: 14 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc’s)  -  Financiële ondersteuning OCMW 
Steeds meer ouderen kunnen de factuur van hun woonzorgcentrum niet meer betalen en 
richten zich tot het OCMW voor financiële ondersteuning. Daarnaast vragen 
woonzorgcentra steeds vaker een borgstelling van het OCMW aan nieuwe bewoners, als 
garantie dat het OCMW zal tussenkomen wanneer de eigen inkomens van de ouderen 
onvoldoende blijken te zijn. Het wettelijke kader voor OCMW-ondersteuning voor bewoners 
in een woonzorgcentrum is beperkt, waardoor de zelfstandige beslissingsruimte van het 
OCMW groot is. In de praktijk zijn de kinderen van ouderen vaak verplicht om de factuur 
te betalen en springt het OCMW pas bij wanneer ook dat financieel niet langer lukt.
1. Graag een overzicht van het aantal ouderen dat beroep doet op het OCMW voor 
financiële ondersteuning per type woonzorgcentrum (openbaar, vzw en commercieel) 
en per provincie.
2. Graag een overzicht van het aantal ouderen dat een borgstelling van het OCMW moet 
betalen per type woonzorgcentrum (openbaar, vzw en commercieel) en per provincie.
a) Graag een overzicht van het gemiddeld bedrag van zo’n borgstelling per type 
woonzorgcentrum (openbaar, vzw en commercieel).
3. Graag een overzicht van het aantal ouderen dat beroep doet op hun kinderen voor 
financiële ondersteuning per type woonzorgcentrum (openbaar, vzw en commercieel) 
en per provincie.
Deze vraag werd gesteld aan de ministers Hilde Crevits (246), Gwendolyn Rutten (143)
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
GECOÖRDINEERD ANTWOORD
op vraag nr. 246 van 14 februari 2024
van LISE VANDECASTEELE
Ik beschik niet over deze gegevens. Dit behoort ook niet tot de bevoegdheid van de 
Vlaamse Gemeenschap, maar betreft een bevoegdheid van de federale overheid. Ik stel 
dan ook voor deze vragen te stellen aan de federale minister bevoegd voor 
maatschappelijke integratie.
