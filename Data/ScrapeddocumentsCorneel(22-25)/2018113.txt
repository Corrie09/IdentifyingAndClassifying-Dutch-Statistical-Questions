title: Geïntegreerd investeringsprogramma (GIP) 2024 - Investeringen infrastructuur Port of Antwerp-Bruges
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018113
thema link: https://www.vlaamsparlement.be/parlementaire-documenten/schriftelijke-vragen/1781686
SCHRIFTELIJKE VRAAG
nr. 252 
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -   Investeringen infrastructuur Port of 
Antwerp-Bruges
In het geïntegreerd investeringsprogramma (GIP) van het Departement Mobiliteit en 
Openbare Werken (DMOW) worden alle investeringen van de verschillende entiteiten 
binnen het domein Mobiliteit en Openbare Werken gebundeld om een beter overzicht van 
de inzet van de middelen te krijgen, evenals een betere afstemming tussen de entiteiten. 
In november 2023 werd het ontwerp GIP 2024 gepubliceerd, maar eveneens een voorlopig 
doorkijk GIP voor 2025 en 2026. Graag vraag ik meer informatie over de investeringen die 
erin worden opgenomen voor de infrastructuur van de Port of Antwerp-Bruges.
1. In het ontwerp GIP 2024 wordt onder nummer GIP003595/01: “Instandhouding 
haveninfrastructuur Schelde” een budget van 8.150.000 euro gereserveerd. 
Kan er een overzicht worden gegeven voor welke concrete investeringen dat budget 
gebruikt zal worden?
2. In het doorkijk GIP 2025 wordt onder nummer GIP003595/01: “Instandhouding 
haveninfrastructuur Schelde” een budget van 2.000.000 euro gereserveerd. 
Welke projecten worden er verder mee gepland? 
 
3. Impliceert het niet voorzien in budgetten in het doorkijk GIP 2026 dat er geen verdere 
investeringsprojecten voor de instandhouding van haveninfrastructuur op de Schelde 
worden gepland?
4. Welke werken konden worden uitgevoerd met het budget van 5.000.000 euro dat op 
het GIP 2023 gereserveerd werd voor de instandhouding van haveninfrastructuur op 
de Schelde?
5. Kan een overzicht worden gegeven voor elk jaar van deze legislatuur van de 
investeringen die door de minister en haar administratie werden uitgevoerd voor de 
instandhouding van haveninfrastructuur op de Schelde in het Antwerpse havengebied?
6. In het ontwerp GIP 2024 wordt onder nummer GIP003594/01: “natuurdoelstellingen 
haven” een budget van 920.000 euro gereserveerd.
Kan er een overzicht worden gegeven voor welke concrete investeringen het budget 
gebruikt zal worden?
7. In het doorkijk GIP 2025 wordt onder nummer GIP003594/01: “natuurdoelstellingen 
haven” een budget van 3.100.000 euro gereserveerd.
Welke projecten worden er verder mee gepland? 
8. Impliceert het niet voorzien in budgetten in het doorkijk GIP 2026 dat er geen verdere 
investeringsprojecten voor de natuurdoelstellingen van de Antwerpse haven worden 
gepland?
9. Welke werken konden worden uitgevoerd met het budget van 582.000 euro dat op het 
GIP 2023 gereserveerd werd voor de natuurdoelstellingen van de Antwerpse haven?
10. Kan een overzicht worden gegeven voor elk jaar van deze legislatuur van de 
investeringen die door de minister en haar administratie werden uitgevoerd voor de 
natuurdoelstellingen van de Antwerpse haven?
11. In het ontwerp GIP 2024 wordt onder nummer GIP003826/01: “grondenbeheer ten 
bate van landinrichting” een budget van 2.000.000 euro gereserveerd.
Kan er een overzicht worden gegeven voor welke concrete investeringen het budget 
gebruikt zal worden? Wat is de stand van zaken van de Grondenbank 
Linkerscheldeoever?
12. Kan een overzicht worden gegeven voor elk jaar van deze legislatuur van de 
investeringen die door de minister en haar administratie werden uitgevoerd voor het 
grondbeheer in de Antwerpse haven?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 252 van 23 november 2023
van ORRY VAN DE WAUWER
1. In het ontwerp GIP 2024 zijn volgende projecten opgenomen ten behoeve van de 
instandhouding infra Schelde:
-Bouw van aanmeerplaatsen voor binnenvaartschepen t.h.v. Lillo (uitbreiding 
van de bestaande aanmeerplaatsen ter hoogte van Lillo)
2. In de doorkijk is voor 2025 volgend project voorzien:
-Nieuwe meetinfrastructuur Schelde (nieuwbouw van meetinstallaties ter 
hoogte van Lillo)
3. Momenteel is er geen nieuwe infrastructuur ingepland. De instandhouding van de 
bestaande infrastructuur wordt gewaarborgd via diverse onderhoudscontracten 
binnen de Vlaamse overheid.
4. Op het GIP 2023 was de infrastructuur voorzien ter hoogte van Doelpolder en de 
wachtplaatsen. Gedurende het studietraject van de infrastructuur is er op problemen 
gestoten (nautisch: inplanting niet acceptabel; natuurinvloeden: bijkomend 
onderzoek dat diende te worden uitgevoerd). Door deze problemen kon het 
aanbestedingsdossier niet tijdig worden gepubliceerd.
5. In de afgelopen legislatuur werden volgende projecten uitgevoerd:
-Realisatie wachtplaats op de ketelplaat: 1,2 mio euro
-Aanpassing Current deflecting Wall: 240 keuro
6. Dit budget wordt gebruikt voor de medefinanciering van een aantal natuurwerken 
voor de natuurdoelstellingen Antwerpse haven, waarvoor er overeenkomsten zijn 
afgesloten met ANB, PoAB, MLSO en een aantal andere instanties. Momenteel wordt 
een nieuwe overeenkomst onderhandeld die wellicht begin 2024 zal worden 
voorgelegd aan de Vlaamse Regering. Het budget is afhankelijk van de finale 
beslissing van de Vlaamse Regering, maar voor 2024 is budget voorzien voor:
-kleine optimalisatiewerken aan het groot rietveld (historisch passief), ook 
nodig voor ECA;
-bouw recreatieve elementen in diverse natuurgebieden Linkerscheldeoever;
-communicatie;
-personeel projectbureau;
-studiewerk;
-optimalisatiewerken aan de A12 lus op rechterscheldeoever (compensatie 
Kieldrechtsluis).
7. Hiermee zijn hoofdzakelijk grootschalige optimalisatiewerken voorzien in het groot 
rietveld (historisch passief). In het kader van de voormelde onderhandelingen voor 
de nieuwe overeenkomst zal het budget ten laste van MOW wellicht verminderd 
worden. Gezien PFAS problemen zal dit project eveneens worden doorgeschoven naar 
2026.
8. Zoals vermeld, wordt momenteel een nieuwe overeenkomst onderhandeld, waardoor 
cijfers continu wijzigen. Er wordt na grotere investeringen in 2024 (920 keuro), 2025 
(600 keuro) en 2026 (1500 keuro) daarna telkens een jaarlijkse investering van 300 
keuro verwacht. Deze wijzigingen worden nog doorgevoerd aan het GIP.
9. - Onderhoudswerken natuurgebieden door maatwerkbedrijf
-Rooien houtige vegetatie groot rietveld en haasop oost
-Maaibeheer natuurgebieden
-Personeel projectbureau
-Studiewerk
-Plaatsen van begrazingsrasters en een voswerend raster
-Optimalisatiewerken Drijdijk
10.
2019 (vanaf oktober)  €    16.491,40 
2020  €    629.738,90 
2021  €    468.809,59 
2022  €    667.372,35 
2023  €    313.119,49 
11.De 2.000.000 euro gereserveerd op nummer GIP003826/01: “grondenbeheer ten 
bate van landinrichting”  dient voor grondverwerving ten behoeve van zowel het 
landinrichtingsplan Kalvekant – Reepkens – Oostdonk en Maaibos (LIP KROM) als van 
het LIP Oostakker Noord.
Voorwerp van voormelde overeenkomst in onderhandeling is eveneens de realisatie 
van een programma voor instandhouding van foerageergebied voor de bruine 
kiekendief. We verwachten hier een inbreng van 3 mio euro vanuit de grondenbank 
voor te leveren.
12.
2019 0 euro
2020 4.035.784,99 euro
2021 231.000 euro
2022 0 euro
2023 0 euro
