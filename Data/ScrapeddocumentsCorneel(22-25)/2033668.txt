title: Erfgoedpremies 2023 - Vlaams-Brabant
thema: Onroerend erfgoed
pdf link: https://docs.vlaamsparlement.be/pfile?id=2033668
thema link: https://www.vlaamsparlement.be/parlementaire-documenten/schriftelijke-vragen/1792172
SCHRIFTELIJKE VRAAG
nr. 107
van ALLESSIA CLAES
datum: 9 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfgoedpremies 2023  -  Vlaams-Brabant
De procedure voor de aanvraag van de onroerenderfgoedpremie werd de laatste jaren 
grondig hervormd. Die hervorming is ingegeven door het voornemen om enerzijds de 
ellenlange wachtlijst voor erfgoedpremies af te bouwen en anderzijds administratieve 
vereenvoudiging in de hand te werken.
Een aanbodgestuurd systeem met oproepen werd geïntroduceerd, waardoor aanvragen 
enkel nog kunnen worden ingediend op vaste indienmomenten, waarbij voor elke oproep 
op voorhand een maximumbudget wordt vooropgesteld. Daarnaast is de drempel voor 
erfgoedpremies volgens de standaardprocedure verhoogd tot 250.000 euro om sneller te 
kunnen inspelen op regelmatig onderhoud en kleinere restauraties.
De procedure die moet worden gevolgd om aanvragen in te dienen bestaat uit twee fasen: 
een preselectieronde, waarbij een jury een beknopte conceptnota met financiële raming 
beoordeelt, en een definitieve indieningsronde. Uiterlijk 1 juni beslist de minister welke 
dossiers na de preselectieronde aanvaard blijven en dus een meer uitgewerkt plan kunnen 
opmaken met het oog op de definitieve indieningsronde. Preselectiedossiers voor de zeven 
thema’s en oproepen (drie normale oproepen en vier relanceoproepen) konden tot 1 
februari 2022 worden ingediend.
1. Hoeveel aanvragen werden in het kader van deze oproep tijdig ingediend door Vlaams-
Brabantse premienemers in 2023? Kan de minister een overzicht geven van alle 
Vlaams-Brabantse aanvragen per thema, opgesplitst per gemeente, met inbegrip van 
het beschermd onroerend goed waarop het dossier betrekking heeft, de identiteit van 
de premienemer en/of eigenaar van het goed, beknopte omschrijving van de aard van 
de werken waarvoor de premie werd gevraagd en gevraagd premiebedrag?
2. Hoeveel en welke van de Vlaams-Brabantse preselectiedossiers werden in 2023 
ontvankelijk verklaard? Welke dossiers vielen concreet af en kan de minister per 
dossier verduidelijken welke deelnemingsvoorwaarden niet konden worden 
gehonoreerd? Graag opgesplitst per gemeente.
3. Welke Vlaams-Brabantse preselectiedossiers werden in 2023 finaal aanvaard en 
kregen dus de mogelijkheid hun dossier verder uit te werken? Graag opgesplitst per 
gemeente.
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 107 van 9 januari 2024
van ALLESSIA CLAES
1. U vindt de gegevens over het aantal aanvragen die tijdig ingediend zijn door Vlaams-
Brabantse premienemers in 2023 in mijn antwoord op uw schriftelijke vraag van 24 
februari 2023 met nr. 239 ( https://www.vlaamsparlement.be/nl/parlementaire-
documenten/schriftelijke-vragen/1711654).
2. Een overzicht van de Vlaams-Brabantse preselectiedossier die in 2023 wel of niet 
ontvankelijk verklaard werden, vindt u in mijn antwoord op de schriftelijke vraag van 
Bart Dochy van 13 maart 2023 met nr. 266 
(https://www.vlaamsparlement.be/nl/parlementaire-documenten/schriftelijke-
vragen/1717351). Zoals u daar zal lezen, voldeden alle Vlaams-Brabantse dossiers aan 
de deelnemingsvoorwaarden. 
3. Een overzicht van de geselecteerde preselectiedossiers vindt u op deze webpagina van 
het agentschap Onroerend Erfgoed: 
https://www.onroerenderfgoed.be/sites/default/files/2023-07/Geselecteerde-
projecten.pdf.
