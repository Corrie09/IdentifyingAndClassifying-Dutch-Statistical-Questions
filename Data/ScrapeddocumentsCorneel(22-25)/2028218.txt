title: Eerste leerjaar B secundair onderwijs - Leerlingen zonder getuigschrift basisonderwijs (2)
thema: Onderwijs en Vorming
pdf link: https://docs.vlaamsparlement.be/pfile?id=2028218
thema link: https://www.vlaamsparlement.be/parlementaire-documenten/schriftelijke-vragen/1789409
SCHRIFTELIJKE VRAAG
nr. 205
van HILÂL YALÇIN
datum: 18 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Eerste leerjaar B secundair onderwijs  -  Leerlingen zonder getuigschrift basisonderwijs (2)
Ik stel deze vraag in opvolging van mijn schriftelijke vraag nr. 97 van 6 november 2023. 
Het eerste jaar van de eerste graad van het secundair onderwijs bestaat uit het eerste 
leerjaar A en het eerste leerjaar B. De meeste leerlingen volgen het eerste leerjaar A. Ze 
volgen voor een groot deel dezelfde vakken. Een paar uur per week kiezen de leerlingen 
voor keuzevakken. Het eerste leerjaar B is bedoeld voor leerlingen die liever al doende 
leren, of leerlingen die een leerachterstand hebben opgelopen. Leerlingen die het eerste 
leerjaar B hebben voltooid, kunnen starten in het eerste leerjaar A of het 
beroepsvoorbereidend jaar.
Iedere leerling die 12 jaar wordt ten laatste op 31 december van het schooljaar dat hij/zij 
start in het secundair onderwijs, kan instromen in het eerste leerjaar B; ook leerlingen die 
geen getuigschrift van het basisonderwijs hebben behaald, komen in de B-stroom terecht. 
Wat niet wil zeggen dat geen enkele leerling in het eerste leerjaar B geen getuigschrift 
basisonderwijs heeft behaald. Het kan ook een bewuste keuze van de leerling en/of ouders 
zijn om te kiezen voor 1B.
Ik mocht van de minister al een antwoord ontvangen voor schooljaar 2022-2023. Graag 
vraag ik nog bijkomende gegevens op.
Wat is het percentage in het eerste leerjaar B van leerlingen zonder een getuigschrift 
basisonderwijs? Graag een overzicht per provincie voor de laatste 5 schooljaren, 
uitgezonderd schooljaar 2022-2023.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 205 van 18 december 2023 
van HILÂL YALÇIN
Zoals reeds gezegd in mijn antwoord op SV nr. 97 (06/11/2023): SV nr. 33 (14/09/2023) 
bevat informatie over het schooljaar 2021-2022.
SV nr. 633 (14/04/2021) bekijkt het aantal inschrijvingen in 1B vanaf het schooljaar 2017-
2018 t.e.m. het schooljaar 2020-2021. In een tabel wordt telkens opgesplitst hoeveel 
leerlingen wel/niet een getuigschrift van het basisonderwijs bezitten. De aantallen zijn 
opgesplitst per provincie. 
