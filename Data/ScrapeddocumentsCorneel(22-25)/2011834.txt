title: Inspectie van Financiën (IF) - Beleidsdomeinoverschrijdend toezicht op subsidies
thema: Begroting
Financiën
pdf link: https://docs.vlaamsparlement.be/pfile?id=2011834
thema link: https://www.vlaamsparlement.be/parlementaire-documenten/schriftelijke-vragen/1773569
SCHRIFTELIJKE VRAAG
nr. 25
van MAURITS VANDE REYDE
datum: 19 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Inspectie van Financiën (IF)  -  Beleidsdomeinoverschrijdend toezicht op subsidies
De conceptnota ‘Subsidies in goede banen’ werd op 16 juli 2021 door de Vlaamse Regering 
goedgekeurd. De nota bevatte een aantal maatregelen die moeten bijdragen tot een beter 
beheer en striktere controle van subsidies. Onder andere zullen subsidies voortaan na vijf 
jaar automatisch vervallen (sunset clause) om na te gaan of ze voldoende effectief en 
efficiënt zijn en of ze nog relevant zijn. Er zal een meer eenduidig kader voor 
subsidieregelingen komen. Verder zou ook de reservevorming van gesubsidieerde 
entiteiten onderzocht worden. Ook zou een mandaat gegeven worden aan de Inspectie van 
Financiën voor het uitoefenen van een “beleidsdomeinoverschrijdend toezicht op 
subsidies”. 
In antwoord op mijn schriftelijke vraag nr. 598 van 13 september 2023 gaf de minister 
een overzicht van de stand van zaken in de uitvoering van de maatregelen.
M.b.t. het beleidsdomeinoverschrijdend toezicht door IF, gaf de minister een overzicht van 
vaststellingen die door IF in dat verband werden gedaan.
Bij de gecontroleerde subsidies, met inbegrip van de door de Vlaamse Audit Autoriteit 
behandelde Europese dossiers, werden door de Inspectie van Financiën de volgende 
vaststellingen gedaan:
-niet-correcte toepassing van wetgeving overheidsopdrachten;
-geen (directe) link tussen ingediende kosten en project;
-geen of onvoldoende bewijsstukken;
-geen voorafgaandelijke afspraken inzake de verdeling van algemene kosten;
-dubbele financiering;
-indienen van niet-subsidiabele kosten of niet-betaalde uitgaven;
-indienen van kosten die buiten de subsidiabele periode werden gemaakt;
-laattijdig ingediende (of ontstentenis aan) afrekening door de subsidiebegunstigde;
-materiële vergissingen (rekenfouten, …).
1. M.b.t. welke subsidieregelingen werden door IF in het kader van het 
beleidsdomeinoverschrijdend toezicht controles gedaan? Graag een overzicht per 
beleidsdomein.
2. M.b.t. welke subsidieregelingen werden voornoemde vaststellingen gedaan? Graag een 
overzicht 
a) per domein en per subsidieregeling;
b) van timing van controle;
c) van de aard van de begunstigde (natuurlijk persoon, vzw, onderneming, enz…);
d) van het totale subsidiebedrag dat vertegenwoordigd wordt door de dossiers waarin 
IF vaststellingen heeft gedaan, opgesplitst per subsidieregeling.
3. Welk verder gevolg werd/wordt gegeven aan de gedane vaststellingen? Welke 
procedure wordt gevolgd eens IF bepaalde vaststellingen doet (terugvordering, 
dagvaarding, enz…)?
4. Zijn er bepaalde subsidieregelingen die specifiek problematisch blijken inzake aantal 
vaststellingen?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 25 van 19 oktober 2023
van MAURITS VANDE REYDE
1. De onderstaande tabel geeft een overzicht per beleidsdomein, van het aantal controles 
die werden uitgevoerd door de Inspectie van Financiën, zowel in het hoedanigheid van 
de Vlaamse Auditautoriteit voor de Europese structuurfondsen, het ATEF als voor andere 
dossiers (VTS in de enge zin). Voor elk van de beleidsdomeinen wordt een opsplitsing 
gemaakt naargelang het kader waarbinnen de subsidie werd verstrekt.
Beleidsdomein KaderAantal 
controles
ESF 35
AMIF 4 Werk en Sociale Economie
RRF 1
VLAIO EFRO 30
RRF 3Omgeving
VTS (enge zin) 2
Cultuur, Jeugd, Sport en Media VTS (enge zin) 1
RRF 1 Kanselarij, Bestuur, Buitenlandse Zaken en 
Justitie VTS (enge zin) 1
Mobiliteit en Openbare Werken RRF 1
Economie, Wetenschap en Innovatie RRF 1
EventFlanders ATEF 9
Onderwijs en Vorming VTS (enge zin) 2
NVT Interreg 29
Totaal 120
2. a) In onderstaande tabel wordt een overzicht gegeven van de gemaakte vaststellingen, 
per domein en per subsidieregeling, waarop de volgende legende van toepassing is:
a. niet-correcte toepassing van wetgeving overheidsopdrachten;
b. geen (directe) link tussen ingediende kosten en project;
c. geen of onvoldoende bewijsstukken;
d. geen voorafgaandelijke afspraken inzake de verdeling van algemene kosten;
e. dubbele financiering;
f. indienen van niet-subsidiabele kosten of niet-betaalde uitgaven;
g. indienen van kosten die buiten de subsidiabele periode werden gemaakt;
h. laattijdig ingediende (of ontstentenis aan) afrekening door de 
subsidiebegunstigde;
i. materiële vergissingen (rekenfouten, …).
Beleidsdomein Kader Vaststellingen
ESF b, c, d, e
AMIF d Werk en Sociale Economie
RRF a, f
VLAIO EFRO a, d, e, f
Omgeving RRF a
Kanselarij, Bestuur, Buitenlandse Zaken en Justitie RRF a
Economie, Wetenschap en Innovatie RRF b, c, d, e
EventFlanders ATEF a, b, c
NVT Interreg a, b, c, e, i
In de bovenstaande tabel werden geen controles in het kader van VTS (enge zin) 
opgenomen, gelet op het feit dat in de controles die tot op heden werden uitgevoerd 
geen vaststellingen werden gedaan die onder de bovenstaande categorieën vallen. 
De controles in het kader van VTS (enge zin) waren tot op heden eerder gericht op 
de correcte aanwending van de subsidies, analyse van de controles door de 
administratie alsook de aanwezigheid van interne controle binnen de organisatie 
van de begunstigde om de correcte aanwending te kunnen garanderen. 
b) De hierboven verstrekte cijfers hebben betrekking op de volgende periodes:
a. Voor wat betreft de Europese structuurfondsen wordt het aantal controles en 
de daaruit volgende bevinden weergegeven voor de periode waarbij de eerste 
audits werden opgestart in april 2022 en de laatste auditrapporten werden 
verstuurd in januari 2023;
b. Voor het RRF gaat het om de periode sinds de start van de controles in 
november 2022;
c. Voor het ATEF gaat het om controles die werden uitgevoerd sinds april 2019;
d. Voor het VTS (enge zin) werden alle controles opgenomen die sinds de aanvang 
in 2022 werden uitgevoerd. 
c) In onderstaande tabel wordt een overzicht gegeven van de aard van de begunstigden 
waarvoor vaststellingen werden gedaan, per domein en per subsidieregeling, waarop 
de volgende legende van toepassing is:
a. Privéondernemingen
b. Overheid, inclusief onderwijsinstellingen
c. VZW
Beleidsdomein Kader Vaststellingen
ESF a, b, c
AMIF b Werk en Sociale Economie
RRF b
VLAIO EFRO a, b
RRF bOmgeving
VTS (enge zin) b,c
Cultuur, Jeugd, Sport en Media VTS (enge zin) c
RRF b Kanselarij, Bestuur, Buitenlandse Zaken en 
Justitie VTS (enge zin) c
Economie, Wetenschap en Innovatie RRF b
EventFlanders ATEF b, c
Onderwijs en Vorming VTS (enge zin) c
NVT Interreg a, b, c
d) In onderstaande tabel wordt een overzicht gegeven van het totale subsidiebedrag 
dat vertegenwoordigd wordt door de dossiers waarin vaststellingen werden gedaan, 
opgesplitst per subsidieregeling:
Kader Totaal bedrag
ESF  €               1.831.268,36 
EFRO  €               8.099.919,75 
AMIF  €                    56.993,24 
Interreg  €               3.828.660,83 
RRF  €           318.635.000,00 
ATEF  €             33.920.706,00 
VTS (enge zin)*  €             25.484.551,64 
* Voor wat betreft het totale subsidiebedrag dat werd gecontroleerd in het kader 
van VTS (enge zin) moet rekening gehouden worden met het feit dat tot heden de 
controles binnen VTS (enge zin) niet steeds de gehele subsidie controleerden, maar 
de focus werd gelegd op het toezicht door de administratie, de interne controle 
mechanismen bij de begunstigde organisatie en/of het respecteren van de geldende 
subsidieregelgeving. 
3. Het verder gevolg dat wordt gegeven aan de gedane vaststellingen is in grote mate 
afhankelijk van de subsidieregeling waarbinnen de vaststelling wordt gedaan. Zo 
bestaan er zeer uitgebreide bepalingen in de Europese verordeningen, van toepassing 
op de structuurfondsen, met betrekking tot de verschillende mogelijke gevolgen van 
vastgestelde problemen. Dit is evenzeer zo voor de subsidies die worden verstrekt door 
de Vlaamse Overheid, waarbij de procedure ook afhankelijk is van het subsidiekader 
waarbinnen de subsidie wordt verstrekt. 
Voor wat betreft de Europese structuurfondsen wordt, bij één of meerdere van de 
hierboven aangehaalde vaststellingen, doorgaans overgegaan tot de terugvordering van 
een percentage van de subsidie. Het teruggevorderde percentage is rechtstreeks 
afhankelijk van de aard van de gedane vaststelling. 
In het kader van de controles die door het ATEF worden uitgevoerd, zijn 
terugvorderingen eveneens een mogelijk gevolg van een gedane vaststelling. Daarnaast 
kan ook preventief overgegaan worden tot de inhouding van volgende subsidieschijven. 
Gelet op de specifieke aard van het ATEF, waarbij er controle wordt uitgeoefend 
gedurende de uitvoering van het project, bestaat ook de mogelijkheid om 
organisatorische maatregelen te treffen. Een voorbeeld hiervan is bijvoorbeeld een 
bijsturing van de eerstelijnscontrole binnen de organisatie van de begunstigde. 
Het is aan de betrokken administraties om verdere stappen te zetten.
4. Op basis van de informatie waarover we vandaag beschikken kunnen er geen 
subsidieregelingen worden aangeduid die zouden kunnen bestempeld worden als 
specifiek problematisch inzake het aantal vaststellingen.
