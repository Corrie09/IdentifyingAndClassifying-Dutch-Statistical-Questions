title: Waterscan - Stand van zaken
thema: Energie
Natuur en Milieu
pdf link: https://docs.vlaamsparlement.be/pfile?id=2051277
thema link: https://www.vlaamsparlement.be/parlementaire-documenten/schriftelijke-vragen/1809140
SCHRIFTELIJKE VRAAG
nr. 412
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Waterscan  -  Stand van zaken
Teneinde de duurzaamheid te bevorderen, kunnen waterscans worden uitgevoerd. 
Daarnaast zal het watergebruik worden besproken, de meterstand nagekeken, de werking 
van de watermeter nagekeken en een rondgang in de woning gemaakt voor het opzoeken 
van besparingsmogelijkheden. Op basis van de vaststellingen kunnen advies, tips en tricks 
meegegeven worden. 
Voor beschermde klanten, voor klanten die doorverwezen werden door het OCMW, een 
centrum algemeen welzijnswerk (CAW) of een andere instelling voor schuldbemiddeling en 
voor klanten bij wie een gratis energiescan werd uitgevoerd, kan een gratis waterscan 
worden aangevraagd. 
Daarnaast kan men tegen een standaardtarief een scan laten uitvoeren. 
1. Hoeveel waterscans werden uitgevoerd in 2022 en 2023? Graag totaalaantal per jaar 
en opdeling naar:
a) drinkwatermaatschappij;
b) provincie;
c) of het om het standaardtarief ging bij de aanvraag tot scan of over een gratis 
scan.
2. Hoeveel bedroeg het totale budget dat uitgetrokken werd voor het uitvoeren van 
waterscans in 2022 en 2023? (de kostprijs van de gratis waterscan wordt verrekend 
via het tarief dat het waterbedrijf hanteert) Graag totaalbedrag per jaar en opdeling 
naar:
a) drinkwatermaatschappij;
b) provincie.
3. Wat was de top 3 van suggesties die aan huishoudens worden gedaan voor 
waterbesparing in 2022 en 2023? Graag een top 3 per jaar.
4. Hoe evalueert de minister bovenstaande cijfers? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 412 van 1 maart 2024
van ROBRECHT BOTHUYNE 
1. De Vlaamse Milieumaatschappij (VMM) publiceert jaarlijks het rapport ‘Statistieken 
Algemeen Waterverkoopreglement’ waarin de cijfers met betrekking tot het aantal 
uitgevoerde waterscans per kalenderjaar gerapporteerd worden. Bij het rapport wordt 
jaarlijks ook een tabel gevoegd waarin u de cijfers per gemeente en per provincie kan 
vinden. 
Het laatst beschikbare rapport betreft het kalenderjaar 2022. U vindt het rapport op 
deze webpagina: https://www.vmm.be/publicaties/statistieken-toepassing-algemeen-
waterverkoopreglement-2022
a) Tabel 1 geeft een overzicht per drinkwatermaatschappij van het totaal aantal 
uitgevoerde waterscans in 2022, en hoeveel er hiervan gratis werden aangeboden. 
De cijfers voor 2023 zijn nog niet beschikbaar.
Tabel 1: Aantal uitgevoerde waterscans per drinkwatermaatschappij in 2022
Aantal waterscans Aantal gratis 
waterscans
AGSO Knokke-Heist 0 0
De Watergroep 19 18
FARYS 10 10
Aquaduin 0 0
PIDPA 3 3
Water-link 8 8
b) Tabel 2 geeft een overzicht per provincie van het totaal aantal uitgevoerde 
waterscans in 2022, en hoeveel er hiervan gratis werden aangeboden. De cijfers 
voor 2023 zijn nog niet beschikbaar.
Tabel 2: Aantal uitgevoerde waterscans per provincie in 2022
Aantal waterscans Aantal gratis 
waterscans
Antwerpen 11 11
Limburg 6 6
Oost-Vlaanderen 10 10
Vlaams-Brabant 4 3
West-Vlaanderen 9 9
c) Zoals uit tabellen 1 en 2 blijkt, werden er in 2022 in totaal 40 waterscans 
uitgevoerd. Daarvan werden er 39 gratis uitgevoerd.
2. a) Tabel 3 geeft een overzicht per drinkwatermaatschappij van de totale kost van de 
gratis uitgevoerde waterscans. 
Tabel 3: Kost gratis waterschans per drinkwatermaatschappij
Aantal 
waterscansAantal gratis 
waterscansKost per gratis 
waterscanTotale kost 
AGSO Knokke-Heist 0 0 € 160,00
(excl. btw)€ 0
De Watergroep 19 18 € 181,13 
(excl. btw)€ 3.260,34 
FARYS 10 10 € 176,81 
(excl. btw)€ 1768,10 
Aquaduin 0 0 € 176,99 € 0
PIDPA 3 3 € 197,54 
(incl. btw)€ 592,62
Water-link 8 8 € 197,54 
(incl. btw)€ 1.580, 32
b) Tabel 4 geeft een overzicht per provincie van de totale kost van de gratis 
uitgevoerde waterscans. 
Tabel 4: kostprijs per provincie1
Aantal 
waterscansAantal gratis 
waterscansUitvoerder Totale kost
Water-link (8) Antwerpen 11 11
Pidpa (3)€ 2.172,94
Limburg 6 6 De Watergroep € 1.086,78
Farys (5) Oost-
Vlaanderen10 10
De Watergroep 
(5)€ 1.789,70
De Watergroep 
(2)Vlaams-Brabant 4 3
Farys (1)€ 539,07
De Watergroep 
(5)West-
Vlaanderen9 9
Farys (4)€ 1.612,89
3. De drinkwatermaatschappen hebben geen gestructureerde databank van 
aanbevelingen maar volgende suggesties worden vaak aan klanten gegeven om 
duurzaam met water om te springen:
•Het plaatsen van een spaardoucheknop en/of een spaarknop op de WC. 
Samenhangend hiermee wordt de klant bewust gemaakt van het aantal liter 
drinkwater dat verbruikt wordt door 5 minuten te douchen.
•Het plaatsen van spaarzamere modellen van huishoudelijke toestellen. 
Samenhangend hiermee wordt de klant bewust gemaakt van het verbruik van een 
gegeven toestel.
•Het plaatsen van een perlator/mousseur op de keukenkraan.
•Het regelmatig controleren (en doorgeven) van de watermeterstand. 
•Het plaatsen van een digitale watermeter, zodat eventuele lekken of meerverbruik 
sneller gedetecteerd kunnen worden.
1 De aangeduide kostprijs voor de provincie Antwerpen is inclusief BTW. Voor de overige provincies is de 
aangeduide kostprijs exclusief BTW.
Waar mogelijk wordt het gebruik van regenwater gestimuleerd. Daarbij wordt aandacht 
gegeven aan automatische bijvulinstallaties van regenwaterpompen waarbij het 
vlottersysteem soms blijft hangen waardoor drinkwater verspild wordt.
Deze tips worden meegegeven bij betalende en niet-betalende waterscans. De 
waterbedrijven merken hierbij op dat zij vaststellen dat huurders niet steeds de 
mogelijkheid hebben om de suggesties toe te passen, en eigenaars niet steeds 
meewerken om structurele aanpassingen te doen.
4. In 2022 werden 40 waterscans uitgevoerd. Daarmee wordt de dalende lijn van het 
aantal uitgevoerde waterscans die we sinds een aantal jaren zien, verdergezet. 
Nochtans is de waterscan een instrument dat veel voordelen biedt; in het bijzonder 
voor kwetsbare gezinnen kan een waterscan een instrument zijn dat meer inzicht biedt 
in het eigen verbruik, eventuele oorzaken van een hoog verbruik opspoort, en finaal 
het waterverbruik – en dus de waterfactuur – verlaagt.
Uit een evaluatie die eerder werd uitgevoerd door de VMM bleek alvast dat er een aantal 
mogelijke verklaringen zijn voor het lage aantal waterscans. Een deel van de finaliteit 
van de waterscan wordt gecapteerd met de gratis controle-onderzoeken. Zo een gratis 
controle-onderzoek vindt plaats wanneer er door de waterbedrijven een hoog verbruik 
wordt vastgesteld naar aanleiding van de opmaak van de waterfactuur. In 2022 vonden 
er 2.463 gratis controle-onderzoeken plaats. Het instrument blijkt nog steeds 
onvoldoende gekend bij de OCMW’s. 
Ik zal samen met de VMM, de waterbedrijven en andere betrokken partners bekijken 
welke maatregelen getroffen kunnen worden om het aantal waterscans te verhogen. 
Ik merk hierbij graag op dat dit ook zo voorzien wordt in de Blue Deal.
Op heden loopt alvast de procedure om het Algemeen Waterverkoopreglement aan te 
passen.
