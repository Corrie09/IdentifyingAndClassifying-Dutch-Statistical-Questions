title: CLB-artsen - Tekort
thema: Onderwijs en Vorming
pdf link: https://docs.vlaamsparlement.be/pfile?id=2055418
thema link: https://www.vlaamsparlement.be/parlementaire-documenten/schriftelijke-vragen/1810742
SCHRIFTELIJKE VRAAG
nr. 342
van LOES VANDROMME
datum: 7 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
CLB-artsen  -  Tekort
Ik verwijs naar mijn schriftelijke vraag nr. 542 van 5 mei 2022 en nr. 265 van 7 december 
2020 over het aantal CLB-artsen en ontving graag de meeste recente cijfers. (CLB: 
centrum voor leerlingenbegeleiding)
1. Hoeveel CLB-artsen zijn er in vandaag Vlaanderen werkzaam? Graag een overzicht per 
provincie met een onderscheid tussen de titularissen (vastbenoemde artsen en 
tijdelijke artsen ter vervanging van een afwezige titularis) en vervangers (tijdelijke 
artsen ter vervanging van een afwezige titularis).
2. Sommige CLB-artsen hebben een deeltijdse aanstelling of benoeming. Daarom ontving 
ik ook graag het aantal CLB’s en het aantal voltijdsequivalenten (vte’s) per provincie.
3. Hoeveel CLB-artsen gingen de voorbije 5 schooljaren met pensioen? Graag een 
opsplitsing per jaar en per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 342 van 7 maart 2024
van LOES VANDROMME
Aan het beantwoorden van de schriftelijke vraag gaat een gegevensbevraging vooraf. Het 
Agentschap voor Onderwijsdiensten (AGODI) raadpleegde de databanken op 15/03/2024. 
1. In de onderstaande tabel is  het aantal CLB-artsen, die op 31/08/2023 geregistreerd 
waren in de AGODI-databanken, opgenomen. Het aantal slaat op fysieke personen.
Een titularis is een onderwijspersoneelslid dat minimum één opdracht opneemt als 
vastbenoemd of als tijdelijk personeelslid in een open betrekking; hoe klein ook zijn 
opdracht is. 
Een vervanger neemt minstens één tijdelijke opdracht aan in een niet-openstaande 
betrekking; hoe klein ook zijn opdracht is.
Aantal artsen CLB Aantal 
titularissenAantal 
vervangersZowel titularis als 
vervanger
316 270 109 63
Merk op: 63 CLB-artsen combineren een opdracht als titularis met een opdracht als 
vervanger. 
2. AGODI zette de groep titularissen om naar voltijdse eenheden (VTE). Dit levert een 
aantal van 200,86 VTE op. Dezelfde oefening levert 48,04 VTE voor de groep 
‘vervangers’ op.
Opnieuw, dit gaat over de situatie op 31/08/2023 zoals op 15/03/2024 geregistreerd 
staat in de AGODI-databanken.
3. De tabel biedt een overzicht van het aantal CLB-artsen dat de afgelopen 5 jaar op
pensioen ging.
3.1 Aantal CLB-artsen die op pensioen gaan, per schooljaar
Schooljaar 2018-
20192019-
20202020-
20212021-
20222022-
2023
Aantal 16 7 14 13 11
