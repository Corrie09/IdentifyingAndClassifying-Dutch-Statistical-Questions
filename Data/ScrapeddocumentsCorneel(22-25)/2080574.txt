title: Vaccins - Melding van incidenten
thema: Gezondheid
pdf link: https://docs.vlaamsparlement.be/pfile?id=2080574
thema link: https://www.vlaamsparlement.be/parlementaire-documenten/schriftelijke-vragen/1837126
SCHRIFTELIJKE VRAAG
nr. 47
van FREIJA VAN DEN DRIESSCHE
datum: 5 november 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Vaccins  -  Melding van incidenten
Bij het toedienen van vaccins moet de kwaliteit voorop staan. Er kunnen zich echter 
incidenten voordoen waardoor de kwaliteit van de vaccins niet meer optimaal is. Zo kan er 
sprake zijn van een koudeketenincident. Dat houdt in dat de temperatuur van de koelkast 
gedurende een periode onder of boven de richttemperatuur van 2 tot 8 graden Celsius is 
geweest. Daarnaast kan er zich ook een kwaliteitsprobleem bij een vaccin voordoen. Dan 
wordt iets opgemerkt aan het vaccin dat niet normaal is. Dergelijke problemen moeten 
gemeld worden aan het Departement Zorg.
1. Hoeveel incidenten met vaccins werden gemeld de afgelopen vijf jaar? Graag een 
overzicht per jaar, per soort incident (koudeketen-/kwaliteitsincident) en per melder 
(arts/pediater, CLB of Opgroeien).
2. Hoe evalueert de minister die cijfers?
3. Zijn de richtlijnen over het melden van dergelijke incidenten voldoende gekend binnen 
de sector? Zo niet, neemt de minister initiatieven om ze meer bekend te maken?
4. Wat werd er gedaan met de vaccins waarbij een koudeketenincident zich voordeed? 
Graag een overzicht.
5. Welke initiatieven worden er genomen om incidenten met vaccins te voorkomen?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 47 van 5 november 2024
van FREIJA VAN DEN DRIESSCHE
1.
Koudeketenproblemen 2024 2023 2022 2021 2020
Apotheek 0 1 0 0 0
Bedrijfsgeneeskunde 0 2 2 3 4
CLB 37 40 33 17 25
Gynaecoloog 1 0 1 0 0
Huisarts 37 29 22 29 45
Huisartsenpraktijk 49 59 37 17 1
Huisartsenwachtpost 2 4 0 2 0
MPI 1 0 0 0 0
Opgroeien 170 133 89 26 52
Opvangcentrum 5 10 2 1 3
Pediater 3 2 4 0 4
WZC 3 3 5 8 2
Ziekenhuis 5 4 0 0 0
Totaal 313 287 195 103 136
Kwaliteitsproblemen 2024 2023 2022 2021 2020
CLB 0 1 0 0 1
Opgroeien 1 2 3 1 1
Totaal 1 3 3 1 2
2. De meldingen van mogelijke koudeketenincidenten en kwaliteitsproblemen worden 
door het team infectieziekten en vaccinaties in opdracht van mij geregistreerd waardoor 
het mogelijk is om gedurende het jaar permanent te monitoren. Indien er een 
significante stijging zou zijn van het aantal meldingen dan kan er door hen direct 
ingegrepen worden en word ik daar ook van op de hoogte gebracht. Dit is ook het geval 
voor de jaarcijfers of mocht er zich een kwaliteitsprobleem voordoen met een mogelijke 
impact op de volksgezondheid. In de voorbije 5 jaar waren de gemelde 
kwaliteitsproblemen bij het departement Zorg steeds van een mechanische oorsprong, 
gaande van een afgebroken stamper of een verpakking die moeilijk te openen was. 
3. Zoals uit de verscheidenheid van melders in bovenstaande tabel blijkt, zijn de 
vaccinatoren op de hoogte van de richtlijnen voor het melden van koudeketen- of 
kwaliteitsproblemen. De richtlijnen in verband met welke stappen er moeten 
ondernomen worden wanneer een vaccinator een koudeketen- of kwaliteitsprobleem 
vaststelt, staan vermeld op de website www.allesovervaccineren.be. De 
beroepsverenigingen van de vaccinatoren linken naar deze instructies of hebben deze 
verwerkt in hun richtlijnenhandboek zoals het geval is voor Opgroeien en de Centra 
voor leerlingenbegeleiding. 
4. Wat er met de vaccins gebeurt hangt van verschillende factoren af waaronder de duur 
van het incident en de temperatuur waaraan de vaccins blootgesteld worden. Niet alle 
vaccins die betrokken zijn in een melding van een koudeketenincident moeten 
vernietigd worden. Vele van de vaccins kunnen gewoon verder gebruikt worden. 
Hierbij het overzicht van het aantal vaccins betrokken in een koudeketenincident in de 
voorbije 5 jaar
JaarVerloren 
vaccins Nog bruikbare vaccins Totaal
2024 4.164 44.837 49.001
2023 5.650 34.002 39.652
2022 3.187 25.553 28.740
2021 3.115 6.792 9.907
2020 5.190 14.144 19.334
5. De verschillende beroepsvereniging (Domus Medica, VAN,â€¦), Opgroeien en Centra voor 
leerlingebegeleiding hebben richtlijnen over het goed bewaren van vaccins op hun 
websites staan. Daarnaast zijn ook de richtlijnen van de te nemen stappen bij een 
koudeketenincident gekend bij de vaccinatoren. 
Er zijn verschillende vergaderingen en overlegmomenten met de vaccinatoren waarop 
niet enkel het vermijden van koudeketenincidenten maar alle punten die belangrijk zijn 
voor een goed vaccinatiebeleid besproken worden, zijnde de vergadering van de 
vaccinatiekoepel, een overlegorgaan waarin alle groepen van vaccinatoren 
vertegenwoordigd zijn en ook in structurele overleggen met Opgroeien en Departement 
onderwijs kan dit item besproken worden. 
