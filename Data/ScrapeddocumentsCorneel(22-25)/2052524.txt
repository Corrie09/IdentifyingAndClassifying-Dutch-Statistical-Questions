title: Kinderopvang - Bezettingscijfers
thema: Welzijn en Gezin
pdf link: https://docs.vlaamsparlement.be/pfile?id=2052524
thema link: https://www.vlaamsparlement.be/parlementaire-documenten/schriftelijke-vragen/1811413
SCHRIFTELIJKE VRAAG
nr. 281
van ILSE MALFROOT
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Bezettingscijfers 
Elke kinderopvang is verplicht om heel wat gegevens te registreren en door te geven aan 
het agentschap Opgroeien. Zo wordt door Opgroeien jaarlijks een formulier bezorgd 
waarmee de opvang de volgende gegevens moet doorsturen: subsidiegroep, 
bezettingspercentage en het minimum te behalen percentage.
Daarnaast bezorgt ook iedere voorziening met enkel T0 of T1 maandelijks de 
aanwezigheden van ieder kind aan Opgroeien via haar eigen IT-systeem of via de gratis 
onlinetoepassing AARON. Daardoor is Kind en Gezin in het bezit van alle registraties en 
bezettingscijfers.
1. Graag een overzicht van de aangeleverde fiches door Opgroeien sinds de aanvang van 
het nieuwe decreet op 1 april 2014 tot nu, met vermelding van type organisator, 
subsidiegroep, bezettingspercentage, capaciteit en aantal gesubsidieerde plaatsen, 
opgesplitst per subsidietrap. Als de informatie niet kan worden aangeleverd zoals 
gevraagd, gelieve dan minimaal de organisator, het bezettingspercentage en de 
subsidiegroep aan te leveren in een overzicht. Het als dusdanig niet bijhouden door 
Opgroeien kan niet aanzien worden tot het niet aanleveren van de opgevraagde 
informatie.
2. Graag een overzicht, sinds aanvang van AARON, per type opvang (opgesplitst in 
groepsopvang/gezinsopvang en groepsopvang samenwerking), voorschools of 
buitenschools en per subsidietrap van:
a) de effectief gepresteerde aanwezigheden, opgesplitst in minder dan 3 uur, minder 
dan 5 uur, tussen 5 en 11 uur en langer dan 11 uur;
b) de gerechtvaardigde afwezigheden, opgesplitst in minder dan 3 uur, minder dan 5 
uur, tussen 5 en 11 uur en langer dan 11 uur;
c) de ongerechtvaardigde afwezigheden, opgesplitst in minder dan 3 uur, minder dan 
5 uur, tussen 5 en 11 uur en langer dan 11 uur.
3. Hoe evalueert de minister de cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 281 van 8 maart 2024
van ILSE MALFROOT
1. Zoals reeds geantwoord is in schriftelijke vraag 310 van 13 januari 2023 beschikt 
Opgroeien niet over dergelijke fiches.
2. In onderstaande tabel is een overzicht te vinden van de prestaties T0 en T1 voor 2022. 
De prestaties van 2019 tot 2021 zijn reeds beantwoord in schriftelijke vraag 310 van 
13 januari 2023. Gegevens over 2023 zijn nog niet beschikbaar.
Aanwezigheden 
40%Aanwezigheden 
60%Aanwezigheden 
100%Aanwezigheden 
160%
Gezinsopvang1403 14562 318771 2413
Groepsopvang22749 150955 3181409 10220
3. De prestaties T0 en T1 in de gezinsopvang zijn gedaald in 2022 tegenover 2021. De 
prestaties T0 en T1 in 2022 in de groepsopvang en dan vooral in de volle dagen zijn 
gestegen tegenover 2021.
