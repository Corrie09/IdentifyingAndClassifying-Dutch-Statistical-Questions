title: Nieuwe wegencategorisering - Interlokale mazen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2080909
thema link: https://www.vlaamsparlement.be/parlementaire-documenten/schriftelijke-vragen/1834563
SCHRIFTELIJKE VRAAG
nr. 16
van AN CHRISTIAENS
datum: 17 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Nieuwe wegencategorisering  -  Interlokale mazen
Na goedkeuring door de toenmalige Vlaamse minister van Mobiliteit en Openbare Werken 
trad het Regionaal Mobiliteitsplan van de Vervoerregio Limburg in werking op 9 februari 
2024. Een aspect van dat plan omvat een nieuwe wegencategorisering, met onder meer 
de zogenaamde interlokale mazen. Binnen een interlokale maas liggen uitsluitend lokale 
wegen, die niet voor doorgaand verkeer bedoeld zijn. In functie daarvan moet natuurlijk 
een intergemeentelijk actieplan met diverse maatregelen voorbereid en uitgerold worden.
Binnen de Vervoerregio Limburg mochten uiterlijk begin 2024 prioriteiten naar voren 
geschoven worden voor verdere uitwerking in samenspraak met alle belanghebbende 
actoren (steden en gemeenten, Vervoerregio Limburg, AWV, De Lijn ...) en begeleid door 
een studiebureau aangesteld door de vervoerregio.
1. Zijn er ondertussen al budgettaire middelen gereserveerd om dergelijke 
studietrajecten op te starten?
2. Wat is de stand van zaken van de Vlaamse overheidsopdracht in verband met het 
aanstellen van een studiebureau?
3. Welke interlokale mazen zijn of worden geselecteerd en volgens welk tijdpad?
4. Kunnen de steden en gemeenten achteraf rekenen op Vlaamse middelen om die 
interlokale mazen aan te pakken?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 16 van 17 oktober 2024
van AN CHRISTIAENS
1-4.Dit maakt deel uit van het verdere goedkeuringsproces met betrekking tot de nieuwe 
wegcategorisering, waarbij we ook bekijken welke gevolgen er gekoppeld zullen 
worden aan de categorisering en hoe we deze als een beleidsinstrument zullen 
inzetten.   
