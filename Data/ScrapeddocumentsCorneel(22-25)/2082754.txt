title: Hoppinpunten - West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082754
thema link: https://www.vlaamsparlement.be/parlementaire-documenten/schriftelijke-vragen/1836389
SCHRIFTELIJKE VRAAG
nr. 50
van LOES VANDROMME
datum: 25 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Hoppinpunten  -   West-Vlaanderen
Sinds januari 2024 is het nieuwe vervoersplan van De Lijn uitgerold. Een onderdeel 
daarvan was het vervangen van de belbussen naar flexvervoer met Hoppinpunten. West-
Vlaanderen is een landelijk gebied waar veel mensen afhankelijk zijn van flexvervoer om 
zich te verplaatsen.
Onlangs bereikte me een casus van een man met een visuele beperking die afhankelijk is 
van flexvervoer en de trein om van zijn woning tot aan zijn werkplaats in een 
maatwerkbedrijf te geraken. 
Hoppin werkt met het systeem dat reizigers een uur op voorhand verwittigt wanneer de 
bus zal langskomen. Dat tijdstip kan tot 30 minuten voor of 30 minuten na het opgegeven 
tijdstip bij de reservering zijn. Dat is voor elke reiziger die stipt van en naar het werk wil 
niet ideaal, maar voor mensen met een beperking vraagt het nog meer organisatie. Vaak 
zijn de alternatieven ook niet zo talrijk. 
De persoon uit mijn casus merkt ook dat er fouten zitten in het ophaalsysteem van Hoppin. 
Buschauffeurs krijgen een afhaaltijdstip dat niet overeenkomt met het tijdstip dat de 
reiziger ontvangt. De buschauffeur heeft bijvoorbeeld 7u03 staan als tijdstip, terwijl er 
naar de reiziger gecommuniceerd werd dat het afhaaltijdstip 7u09 is. 
Gebruikers van het openbaar vervoer die werken in de sociale economie, zijn een groep 
waar we aandacht aan moeten besteden. Als we willen dat onze maatwerkbedrijven zo 
veel mogelijk mensen kunnen aantrekken, is een goede bereikbaarheid van die bedrijven 
noodzakelijk. Maatwerk kan enkel slagen als de omstandigheden en dus ook het 
mobiliteitsaanbod op de noden van de gebruikers zijn aangepast.
1. Hoeveel Hoppinpunten zijn er momenteel in West-Vlaanderen? Graag een overzicht 
per vervoerregio.
a) Zijn er nog nieuwe Hoppinpunten gepland in West-Vlaanderen? Zo ja, hoeveel? 
Graag een overzicht per vervoerregio.
b) Werden er al Hoppinpunten verplaatst sinds het invoeren van deze locaties? Zo ja, 
graag een overzicht van welke punten verplaatst werden en op vraag van welke 
instantie dat gebeurde. 
2. Hoe vaak werd het nieuwe vervoersplan van De Lijn in West-Vlaanderen al 
geremedieerd sinds de invoering ervan? Hoeveel extra Hoppinpunten werden al 
toegevoegd? Graag een overzicht per maand en per vervoerregio.
3. Is de minister op de hoogte van de drempels die mensen met een handicap ervaren 
bij het gebruik van het openbaar vervoer?
a) Wat zal ze doen om die drempels weg te werken? Hoe komt ze tegemoet aan de 
specifieke noden van mensen met een handicap?
b) Hoeveel klachten heeft De Lijn sinds het invoeren van het nieuwe vervoersplan al 
ontvangen over het flexvervoer door mensen met een beperking? Graag een 
overzicht per provincie, per maand en per vervoerregio en ter vergelijking het 
totaalaantal klachten over flexvervoer.
4. Is de minister op de hoogte van de problematiek rond het afhaaltijdstip?
a) Wat gaat ze doen om voor een snelle en duurzame oplossing te zorgen?
b) Heeft ze een overzicht van het aantal klachten over dit specifieke thema? Graag 
een overzicht per week en per vervoerregio.
5. Heeft de minister zicht op de bereikbaarheid van maatwerkbedrijven? Wat zal ze doen 
om ervoor te zorgen dat elk maatwerkbedrijf vlot toegankelijk is met het openbaar 
vervoer?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 50 van 28 oktober 2024
van LOES VANDROMME
1. Er zijn in de Hoppinpunten databank momenteel (stand op 30 oktober 2024) 27 ‘actieve’ 
Hoppinpunten in West-Vlaanderen. Daarnaast zijn er in West-Vlaanderen ook 77 
mobiliteitsknooppunten. Een mobiliteitsknooppunt is een gepland Hoppinpunt dat 
momenteel al fungeert als een overstaplocatie en/of waar voldoende mobiliteitsaanbod 
is voor de reiziger. Per vervoerregio zien de aantallen er dan als volgt uit:
-VVR Brugge: 21
-VVR Kortrijk: 28
-VVR Midwest: 25
-VVR Oostende: 5
-VVR Westhoek: 25
a) Er zijn nog nieuwe Hoppinpunten in West-Vlaanderen gepland:
-VVR Brugge: 59 
-VVR Kortrijk: 6
-VVR Midwest: 65
-VVR Oostende: 18
-VVR Westhoek: 94
b) De vervoerregioraden keurden volgende verplaatsingen van Hoppinpunten goed:
(aantal-aanvrager)
vervoerregio Brugge Geen
vervoerregio Kortrijk 14/06/2024 (1-lokaal bestuur)
vervoerregio Midwest Geen
vervoerregio Oostende Geen
vervoerregio Westhoek Geen (staat nog een gepland – 
lokaal bestuur)
2. Zie hieronder het overzicht aan bijsturingen aan het nieuwe vervoersplan in West-
Vlaanderen sinds 6 januari 2024. Deze bijsturingen gebeuren binnen de standaard 
operationele werking. Het kan gaan van kleinere zaken zoals het verschuiven van een 
rit of het inzetten van een ander voertuigtype tot ook het inzetten van extra ritten, 
plaatsen van extra haltes of aanpassen van lokale reiswegen.
 
Brugge Kortrijk Midwest Oostende Westhoek
januari 2 5 6 1 5
februari 11 4 15 2 10
maart 2 8 12 3 13
april 4 5 12 4 10
mei 1 1 0
juli 4 1 2 2
september 3 2 3 1 3
Sinds de opmaak van de regionale mobiliteitsplannen werden per vervoerregio volgende 
bijkomende Hoppinpunten geselecteerd in de vervoerregioraden:
(aantal)
vervoerregio Brugge 18/12/2023 (8) - 16/9/2024 (1) 
vervoerregio Kortrijk 09/12/2022 (1) - 14/06/2024 (3)
vervoerregio Midwest Geen
vervoerregio Oostende Geen
vervoerregio Westhoek Geen
3. a) Zoals afgesproken in het regeerakkoord zullen we het masterplan toegankelijkheid 
tegen medio 2025 evalueren met als doel sneller meer toegankelijke haltes te 
hebben. Binnen de vervoerregio’s zullen hiervoor concrete doelstellingen worden 
afgesproken.
b) De Klantendienst maakt geen onderscheid tussen klantenreacties ingediend door 
mensen met een beperking of zonder beperking. Dit zou een discriminerend beginsel 
inhouden. 
4. a) In de inleiding wordt een foute veronderstelling gemaakt: het tijdsvenster is geen 60 
minuten zoals hier wordt aangehaald (30 minuten voor of 30 minuten na het 
gevraagde tijdstip), maar wel 30 minuten in totaal.
Het boekingsproces werkt als volgt (via app, hoppin.be of telefonisch):
i. De reiziger geeft aan welke verplaatsing hij of zij wil maken.
ii. Er moet een keuze gemaakt worden tussen ‘vertrekken om’ of ‘aankomen 
voor’. Het is hierbij heel belangrijk om te kiezen voor ‘aankomen voor’ als je 
tijdig wil arriveren in functie van een afspraak, werk, school of een eventuele 
overstap indien je slechts een deel van je reis ingeeft in de applicatie.
iii. Op basis van de gevraagde verplaatsing zal een tijdsvenster worden gegeven 
dat past bij het type van je aanvraag:
a. In het geval van ‘vertrekken om’ zal het 30-minuten tijdsvenster 
steeds vallen vanaf of na het gevraagde tijdstip, afhankelijk van de 
planning van al ingeplande ritten.
b. In het geval van ‘aankomen voor’ zal het 30-minuten tijdsvenster 
liggen vóór het tijdstip [aangevraagde aankomsttijdstip – duurtijd 
van de rit].
c. Een uur voor de rit zal een exacter uur gecommuniceerd worden. 
Indien er geen andere reservaties zijn, dan zal het effectieve 
ophaaltijdstip steeds zo goed mogelijk aanleunen bij de vraag van de 
reiziger, d.w.z. 
d. Bij ‘vertrekken om’ zal het ophaaltijdstip zo dicht mogelijk bij het 
gevraagde vertrektijdstip liggen en dus aan het begin van het 30-
minutentijdsvenster om de wachttijd op de ophaallocatie zoveel 
mogelijk te beperken.
e. Bij ‘aankomen voor’ zal het afzettijdstip zo dicht mogelijk bij het 
gevraagde aankomsttijdstip liggen en dus aan het einde van het 30-
minutentijdsvenster om de wachttijd tot afspraak of overstap zoveel 
mogelijk te beperken.
f. Het flexibele tijdsvenster van 30 minuten en het moment van 
bevestiging 60 minuten voor de rit is nodig om flexibiliteit te kunnen 
bieden aan het systeem om met hetzelfde aantal busjes méér 
reizigers een oplossing te kunnen bieden. In drukke gebieden waar 
veel ritten worden gecombineerd kan het dus inderdaad zijn dat het 
effectieve ophaaltijdstip/ afzettijdstip niet exact overeenstemt met de 
verwachting van de reiziger. Dit tijdstip zal zich echter steeds in het 
eerder meegedeelde 30-minutentijdsvenster bevinden tenzij er 
vertragingen door onvoorziene omstandigheden zouden zijn 
ontstaan. 
Dit principe is dan ook eigen aan het vervoer op maat waar geen vaste 
dienstregeling wordt nagestreefd en losse vervoersvragen zo efficiënt mogelijk 
gecombineerd worden. 
b) Sinds begin maart 2024 kunnen burgers klachten indienen over De Lijn Flex via een 
formulier beschikbaar gesteld op de website van De Lijn. 
Tijdstip analyse: 04/11 
2024 17:00
Periode analyse: 
01/03/2024 - 31/10/2024m
a
a
r
t
 
T
i
c
k
e
t
sa
p
r
i
l
 
T
i
c
k
e
t
sm
e
i
 
T
i
c
k
e
t
sj
u
n
i
 
T
i
c
k
e
t
sj
u
l
i
 
T
i
c
k
e
t
sa
u
g
u
s
t
u
s
 
T
i
c
k
e
t
ss
e
p
t
e
m
b
e
r
 
T
i
c
k
e
t
so
k
t
o
b
e
r
 
T
i
c
k
e
t
sS
U
M
 
T
i
c
k
e
t
s
Aantal klachten
 Formulier:'De Lijn Flex' 81 156 107 88 100 95 116 75 818
Tijdstip analyse: 04/11 2024 
17:55
Periode analyse: 01/03/2024 - 
31/10/2024
Aantal klachten - Formulier:'De 
Lijn Flex'maart
 
Ticketsapril
 
Ticket
smei
 
Ticke
tsjuni
 
Ticket
sjuli
 
Ticket
saugust
us
 Ticketsseptemb
er
 Ticketsoktob
er
 
Ticket
sSUM
 Tickets
Niet toegewezen 36 49 43 35 43 28 41 24 299
VVR Aalst 3 5 6 2 2 4 3 25
VVR Antwerpen 3 2 5 3 4 3 3 3 26
VVR Brugge 3 5 2 4 5 10 7 1 37
VVR Gent 5 13 10 9 5 3 8 9 62
VVR Kempen 3 4 3 1 1 3 2 2 19
VVR Kortrijk 3 1 3 2 3 3 15
VVR Leuven 3 1 1 6 3 3 17
VVR Limburg 19 44 14 14 13 16 18 7 145
VVR Mechelen 1 1 1 2 5
VVR Midwest 2 5 4 1 5 4 7 3 31
VVR Oostende 2 1 1 1 1 2 8
VVR Vlaamse Ardennen 2 10 5 5 7 6 11 4 50
VVR Vlaamse Rand 1 1 2
VVR Waasland 2 2 4 3 1 2 2 16
VVR Westhoek 2 9 7 9 8 10 10 6 61
SUM 81 156 107 88 100 95 116 75 818
*de categorie ‘niet-toegewezen’ zijn klachten waarvan het niet duidelijk is op 
welke vervoerregio deze betrekking hebben. 
5. Zie antwoord vraag 3 a).
