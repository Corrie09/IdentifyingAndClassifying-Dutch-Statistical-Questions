title: Individueel maatwerk - Stand van zaken (2)
thema: Werk
pdf link: https://docs.vlaamsparlement.be/pfile?id=2030466
thema link: https://www.vlaamsparlement.be/parlementaire-documenten/schriftelijke-vragen/1792042
SCHRIFTELIJKE VRAAG
nr. 170
van THIJS VERBEURGT
datum: 8 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Individueel maatwerk  -  Stand van zaken (2)
In opvolging van schriftelijke vraag nr. 19 van 12 oktober 2023 heb ik volgende vragen.
Kan de minister volgende cijfers meedelen voor 2023:
1. Het aantal geïndiceerde werkzoekenden opgedeeld naar welk ticket ze kregen:
a) collectief maatwerk;
b) individueel maatwerk; 
c) arbeidsmatige activiteiten?
2. Op welke manier verschillen de criteria om iemand een ticket collectief ten opzichte 
van individueel maatwerk te geven?
3. Hoeveel personen hebben uitsluitend een indicering voor individueel maatwerk en dus 
niet voor collectief maatwerk of arbeidsmatige activiteiten?
4. Hoeveel personen hebben uitsluitend een indicering voor collectief maatwerk en dus 
niet voor individueel maatwerk of arbeidsmatige activiteiten?
5. Het aantal doelgroepwerknemers actief in individueel maatwerk per leeftijd, afkomst 
en opleidingsniveau.
6. Hoeveel van die individueel maatwerkers vielen daarvoor onder de Vlaamse 
ondersteuningspremie (VOP) en hoeveel onder de tijdelijke VOP?
7. Hoeveel van die individueel maatwerkers vielen daarvoor onder de lokale 
diensteneconomie?
JO BROUNS 
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 170 van 8 januari 2024
van THIJS VERBEURGT
1. Cijfers van eind december 2023 - werkzoekenden zonder werk:
a) collectief maatwerk: 7860
b) individueel maatwerk:  10894
c) arbeidsmatige activiteiten: 3700
Dit is het cijfer van aantal tickets die momenteel niet aan het werk zijn. Het gaat hierbij 
niet om unieke personen. Iemand kan bijvoorbeeld zowel het ticket individueel 
maatwerk als collectief maatwerk hebben, in die zin zitten er dubbeltellingen in. In 
deze cijfers zitten ook personen die nog niet meteen inzetbaar zijn. Bovendien zitten 
hier ook personen in die bijvoorbeeld in een werk- zorgtraject zitten en in kader van 
doorstroom naar tewerkstelling binnen de sociale economie reeds een advies gekregen 
hebben. 
2. Bij personen met een advies collectief maatwerk heeft VDAB ingeschat dat ze een 
rendementsverlies van minstens 45% én nood aan begeleiding op de werkvloer 
hebben. Bij personen met een advies Individueel maatwerk gaat het om personen met 
een rendementsverlies of bijkomende kosten van minstens 20%. Bij personen met een 
advies individueel maatwerk maken we onderscheid tussen personen met een behoefte 
aan een loonpremie, en personen met een behoefte aan een loon- en 
begeleidingspremie.
Aangezien het om twee verschillende doelgroepen gaat, worden de criteria om toegang 
te geven tot respectievelijk individueel en collectief maatwerk bepaald door twee 
verschillende ministeriële besluiten:
- criteria in functie van toegang tot Individueel Maatwerk – MB bijlage 1
- criteria in functie van toegang tot Collectief Maatwerk - MB bijlage 2
Elke burger die vanaf 1 juli een advies collectief maatwerk aanvraagt en toegewezen 
krijgt, krijgt meteen ook het advies individueel maatwerk toegekend (met startpakket 
loonpremie: 55% en begeleidingsnood hoog). In dat opzicht is er overlap tussen de 
beide maatregelen. 
3. Cijfers van eind december 2023 - werkzoekenden zonder werk:
6.910 personen hebben uitsluitend een advies voor Individueel Maatwerk en niet voor 
Collectief Maatwerk of Arbeidsmatige Activiteiten. 
4. Cijfers van eind december 2023 - werkzoekenden zonder werk 
3.562 personen hebben uitsluitend een advies voor Collectief Maatwerk en niet voor 
Individueel Maatwerk of Arbeidsmatige Activiteiten in de Sociale Economie. 
Deze adviezen zijn toegekend voor 1 juli 2023. Sinds de inwerkingtreding van 
Individueel Maatwerk krijgen deze persoon ook het ticket IMW als men een advies 
collectief maatwerk krijgt. Het proces is lopende om ook de personen die voor 1/07/23 
geïndiceerd werden een dubbelticket te voorzien.
5. Vanaf 1 juli 2023 kunnen werkgevers en zelfstandigen individueel maatwerk 
aanvragen. Het kan gaan om nieuwe aanwervingen, maar ook om werknemers of 
zelfstandigen die al aan het werk waren, voorbeeld bij re-integratie na ziekte of 
ongeval. 
Voor de maatregelen Vlaamse Ondersteuningspremie, Lokale Diensteneconomie, 
Sociale Inschakelingseconomie en Maatwerkafdelingen voorzien we 
overgangsmaatregelen. 
De tabel toont het aantal aanvragen individueel maatwerk bij het Departement Werk 
en Sociale Economie en het aantal toegekende premies in de periode juli – december 
2023 (op basis van de unieke werkgevers-werknemersrelatie of zelfstandigen). 
Aanvragen Toegekend
Werkgevers:  
-Loonpremie
-Loonpremie & begeleidingspremie4.040
1942.962
141
Zelfstandigen 137 102
Totaal 4.371 3.205
Leeftijd, herkomst en opleidingsniveau worden jaarlijks via een koppeling van de 
gegevens ter beschikking gesteld. Voor Individueel maatwerk is deze koppeling nog 
niet beschikbaar. 
6. Werkgevers die op 30 juni 2023 personen tewerkstellen met een Vlaamse 
Ondersteuningspremie en zelfstandigen kunnen van deze maatregel blijven gebruik 
maken tot de voorziene eindduur. Werkgevers en zelfstandigen die vanaf 1 april 2023 
een evaluatie van de Vlaamse Ondersteuningspremie aanvroegen, konden vanaf 1 juli 
2023 een beslissing op basis van de criteria van individueel maatwerk krijgen. Voor 
600 dossiers werd de evaluatie reeds afgerond met een toekenning van een premie 
Individueel Maatwerk van het Departement Werk en Sociale Economie. 
7. Werknemers die op 30 juni 2023 waren tewerkgesteld in Lokale Diensteneconomie 
kunnen hun traject afronden met de ondersteuning van een tijdelijke vergoeding voor 
de werkgever. Lokale Diensteneconomie organisaties maakten de strategische 
beslissing om te kiezen tussen individueel maatwerk of collectief maatwerk. Het gaat 
om 1.125 dossiers van LDE organisaties die voor de tijdelijke vergoeding van 
individueel maatwerk kozen als overgangsmaatregel. 
