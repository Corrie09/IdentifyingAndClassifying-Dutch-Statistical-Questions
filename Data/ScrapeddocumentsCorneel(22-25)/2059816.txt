title: Flanders' Care - Toekomst
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2059816
thema link: https://www.vlaamsparlement.be/parlementaire-documenten/schriftelijke-vragen/1815025
SCHRIFTELIJKE VRAAG
nr. 316
van ELKE SLEURS
datum: 21 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Flanders' Care  -  Toekomst
De Vlaamse overheid heeft aangekondigd dat Flanders' Care een nieuwe toekomst zal 
krijgen, zoals vermeld in de recente beleids- en begrotingstoelichting van Welzijn en 
Innovatie. De verwachting was dat tegen het voorjaar van dit jaar een consensus zou 
worden bereikt over de toekomstvisie van Flanders' Care. Economie, Wetenschap en 
Innovatie (EWI) en het Agentschap Innoveren en Ondernemen (VLAIO) hebben toegezegd 
de leiding te nemen in de gesprekken, terwijl Flanders Technology & Innovation (FTI) 
eveneens betrokken zou worden bij het aspect ‘innovatie’.
Echter, tijdens mijn interventie in de mondelinge vraag nr. 1397 van 12 maart 2024 over 
het gebruik van technologie in de zorg, heb ik gevraagd naar de stand van zaken omtrent 
die gesprekken. De minister heeft geantwoord dat de gesprekken tussen EWI en het 
departement Zorg over Flanders' Care nog altijd gaande zijn. Drie maanden na die vraag 
hebben we nog altijd geen duidelijk beeld van de richting waar Flanders' Care naartoe zal 
gaan. Het feit dat de website van Flanders' Care offline is gehaald, voedt de speculatie dat 
er momenteel nog geen concrete ontwikkelingen zijn.
1. Kan de minister verduidelijken in welk stadium de gesprekken momenteel verkeren 
tussen EWI en het departement Zorg met betrekking tot Flanders' Care? Wanneer 
kunnen we het definitieve resultaat verwachten? Is dat nog voor het einde van deze 
regeerperiode?
2. Hebben de betrokken administraties een evaluatie gemaakt van Flanders' Care? Zo ja, 
kan de minister de belangrijkste knelpunten samenvatten en aangeven hoe eraan wordt 
gewerkt?
3. Heeft de minister zicht op de richting die Flanders' Care 2.0 zal nemen? En welke 
strategie zal worden gehanteerd om Vlaamse innovaties in de zorg te bevorderen? 
Graag met een toelichting.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 316 van 21 maart 2024
van ELKE SLEURS
De gesprekken over de herijking van Flanders’ Care zijn momenteel nog lopende en dienen 
verder te worden afgerond.
Voor de evaluatie van Flanders’ Care en het identificeren van de belangrijkste knelpunten 
verwijzen we naar de Roadshow die in 2021 werd uitgevoerd.
Innovatie in de zorg is daarnaast ruimer dan enkel Flanders’ Care. Zo wordt er ook via 
andere projecten hier volop op ingezet. We verwijzen daarbij ter illustratie naar volgende 
voorbeelden:
-Proeftuin - Technologie voor werkbaar werk in zorg- en welzijnssectoren (samenwerking 
tussen VLAIO en WVG)
-Medewerking vanuit het beleidsdomein WVG aan het impulsprogramma van VLAIO
-Green Deal Duurzame Zorg
-Alivia
-Innovatieve projecten vanuit VAPH
-Projectoproep m.b.t. incentives onlinehulp
-Nieuwe FHIR-omgeving Vitalink
-...
