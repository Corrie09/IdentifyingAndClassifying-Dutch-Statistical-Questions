title: Gewestelijke thematische omgevingsverenigingen - Startsubsidie 2024-2026
thema: Ruimtelijke ordening
pdf link: https://docs.vlaamsparlement.be/pfile?id=2019347
thema link: https://www.vlaamsparlement.be/parlementaire-documenten/schriftelijke-vragen/1782310
SCHRIFTELIJKE VRAAG
nr. 166
van BART DOCHY
datum: 24 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Gewestelijke thematische omgevingsverenigingen  -  Startsubsidie 2024-2026
Gewestelijke thematische verenigingen dragen vanuit een onderbouwde en organisatie-
eigen visie bij tot het realiseren van korte- en langetermijntransitiedoelen. De verenigingen 
zijn een kenniscentrum voor omgevinggerelateerde problemen, uitdagingen en behoeften 
die relevant zijn voor Vlaanderen en zetten activiteiten op met een bereik over heel het 
Vlaamse Gewest.
Zij informeren, sensibiliseren en activeren burgers en actoren in de samenleving en zoeken 
mee naar oplossingen voor problemen, uitdagingen en behoeften bij verschillende actoren 
in de samenleving, onder meer door in te zetten op expertise en door middel van 
maatschappelijke innovatie.
Verenigingen die een aanvraag tot een startsubsidie willen indienen, moeten voldoen aan 
verschillende voorwaarden. Men moet als aanvrager voldoen aan de voorwaarden in het 
Minabesluit. Indien men aan de voorwaarden voldoet, kan men voor 3 jaren, van 2024 tot 
2026, 60.000 euro per jaar ontvangen. De oproep werd afgesloten op 1 juli 2023.
1. Graag had ik een overzicht gekregen van alle aanvragers en hun zetel, de bevestiging 
of ze aan de voorwaarden voldoen of niet en of de subsidie toegekend zal worden.
2. Daarnaast ook vermelding van een voorwaarde waar de niet-geselecteerde aanvragers 
niet aan voldeden.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 166 van 24 november 2023
van BART DOCHY
1. Als een vereniging die een startsubsidie aanvraagt niet voldoet aan de verschillende 
voorwaarden, dan krijgt ze een negatieve beoordeling van de adviescommissie en 
wordt ze niet voorgedragen voor een startsubsidie. De secretaris-generaal van het 
Departement Omgeving, die overeenkomstig artikel 24 van het Besluit van de Vlaamse 
Regering houdende de erkenning en subsidiëring van milieu- en natuurverenigingen 
bevoegd is om over de aanvragen tot een startsubsidie te beslissen, heeft het advies 
van de adviescommissie gevolgd.
De verenigingen hieronder vermeld met beslissing ‘startsubsidie’, werden dus positief 
beoordeeld door de adviescommissie. Zij komen in aanmerking om een startsubsidie 
te ontvangen. De verenigingen met de beslissing ‘geen startsubsidie’ werden dus 
negatief beoordeeld. 
Het komt de minister toe om jaarlijkse de startsubsidie via een Ministerieel Besluit toe 
te kennen. Dat gebeurt in het eerste kwartaal van elk jaar dat de startsubsidie geldt. 
Er werd me op heden nog geen Ministerieel Besluit m.b.t. de startsubsidie voorgelegd. 
Bijgevolg heb ik nog geen enkele beslissing hieromtrent genomen. Op het moment dat 
de dossiers me zullen worden voorgelegd, zal ik een beslissing nemen. 
Naam vereniging Zetel Beslissing
Dokano Sint-Bernadettestraat 37 
9040 Gent (Sint-Amandsberg)Geen startsubsidie
River Cleanup Kromstraat 1
9667 HorebekeGeen startsubsidie
Proper Strand Lopers Kersenlaan 14
8400 OostendeGeen startsubsidie
Waterland vzw Gentbruggekouter 56  
9050 GentbruggeStartsubsidie 
Join For Water Flamingostraat 36 
9000 GentStartsubsidie 
Ecofest Begijnevest 86
2000 AntwerpenStartsubsidie 
WijDelen V.Z.W. Sasstraat 14
9050 GentbruggeStartsubsidie 
Rikolto België vzw Blijde Inkomststraat 50
3000 LeuvenStartsubsidie 
REScoop.Vlaanderen Molenstraat 2
3110 RotselaarGeen startsubsidie 
KlimaatContact Heerweg-Zuid 51 
9052 ZwijnaardeStartsubsidie 
Grootouders voor het 
Klimaat vzwKerkstraat 58
2640 MortselStartsubsidie 
GreenTown vzw Raasakker 54
9880 AalterGeen startsubsidie 
NoWayBack vzw Camille Simoensstraat 18
1030 SchaarbeekStartsubsidie 
Breekijzer vzw Dok Noord 4C 102
9000 GentStartsubsidie 
Veldwerk vzw, 
Vereniging voor akker- 
en weidevogelsOverhemstraat 32 a
3320 HoegaardenStartsubsidie 
KiemKracht vzw Zwaarveld 57
9220 HammeStartsubsidie 
Blikveld vzw Generaal Tombeurstraat 81/23
1040 EtterbeekStartsubsidie 
Koepel van Vlaamse 
Bosgroepen vzwGouvernementstraat 1 
9000 GentGeen startsubsidie
vzw Fair Timber Interleuvenlaan 62 bus 28
3001 LeuvenGeen startsubsidie
Dryade vzw Kanonstraat 2
1000 BrusselStartsubsidie 
Leve(n)de Nacht 
Vereniging Zonder 
WinstoogmerkAarschotsebaan 29
3191 BoortmeerbeekStartsubsidie 
Labland vzw Frans Uyttenhovestraat 5
9040 Sint-AmandsbergStartsubsidie 
2. In onderstaand overzicht vindt u de conclusie van de adviescommissie waarin verkort 
is toegelicht waarom een vereniging negatief werd beoordeeld.
Dokano Dokano heeft lokaal een goed uitgebouwd netwerk en een relatief 
groot bereik met haar activiteiten gericht op ervaringsgericht leren via 
de kanotochten waarbij er zwerfvuil wordt geruimd (USP). Ondanks 
dat de vereniging vermeldt ook in te zetten op preventie en 
structurele gedragsverandering, heeft de commissie daar geen 
concrete aanwijzingen voor kunnen vinden in het dossier. De 
vereniging geeft geen enkele concrete indicatie van hoe ze haar 
werking in de komende drie jaar zal uitrollen met een bereik over het 
Vlaamse Gewest en hoe ze de rol van kenniscentrum in Vlaanderen 
zal opnemen. De geschetste ambitie voor uitbreiding van de werking 
is laag als men een uitrol over het Vlaamse Gewest beoogt, geen 
vermelding van partners in de andere provincies terwijl er al 
organisaties bestaan die gelijkaardige activiteiten vandaag ontplooien 
(o.a.in Leuven). 
De adviescommissie adviseert om Dokano geen startsubsidie toe te 
kennen omdat op basis van het voorgelegde dossier de 
adviescommissie van mening is dat de vereniging niet in staat zal zijn 
om tegen 2026 uit te groeien tot een volwaardige gewestelijke 
thematische vereniging.  
River Cleanup Het plan van aanpak geeft duiding bij een theoretisch kader (Ripple 
model) en de ambitie van de vereniging om dit model te gaan 
uittesten en opschalen binnen een internationale werking. Het is niet 
duidelijk hoe de vereniging concreet wil groeien naar een gewestelijke 
thematische vereniging in Vlaanderen. Hoe zal ze haar USP ‘holistisch 
grote rivieren plasticvrij maken’ vertalen naar het schaalniveau van 
Vlaanderen? De omgevingsanalyse geeft ook geen duiding bij 
mogelijke partners in Vlaanderen. Het is tevens onduidelijk hoe de 
startsubsidie een hefboom kan zijn voor de werking van deze 
vereniging. Het dossier mist over de hele lijn concretisering, met oog 
op een Vlaamse brede werking.
De adviescommissie adviseert om River Cleanup geen startsubsidie 
toe te kennen omdat op basis van het voorgelegde dossier de 
adviescommissie van mening is dat de vereniging niet in staat zal zijn 
om tegen 2026 uit te groeien tot een volwaardige gewestelijke 
thematische vereniging.  
Proper Strand 
Lopers Proper Strand Lopers is een lokale actor met op lokaal niveau een 
breed bereik die impact realiseert in de kustregio. Dat blijkt ook zo uit 
haar naam. Ze heeft lokaal een sterk netwerk uitgebouwd en bereikt 
met haar activiteiten ook het lokale beleid. 
Het dossier is moeilijk leesbaar, de informatie is niet altijd to the point 
en het dossier is weinig coherent. 
Het valt ook op dat dit dossier enkel intern tot stand is gekomen, 
zonder interactie met experten of andere organisaties. Verschillende 
onderdelen zijn niet goed onderbouwd (visie, missie, 
omgevingsanalyse, doelstellingen, indicatoren). De doelstellingen zijn 
een copy-paste van het voorbeelddossier van FoodWIN 
(doelstellingen). De linken met andere organisaties en initiatieven 
rond zwerfvuil zijn beperkt en vanuit een negatief standpunt 
weergegeven. Het is ook niet duidelijk wie de lidverenigingen zijn. Het 
interessante deel van de werking rond burgerwetenschap en data 
komt helemaal niet aan bod in de SD’s en OD’s, wat merkwaardig is 
gezien dit voorkomt in de visie en ook een essentieel onderdeel van 
de werking is. De toekomstige financiering is onduidelijk omdat er op 
drie plaatsen verschillende informatie is gegeven.
De vereniging geeft geen enkele concrete indicatie van hoe ze haar 
werking in de komende drie jaar zal uitrollen met een bereik over het 
Vlaamse Gewest. De vereniging geeft duidelijk aan waarvoor ze de 
startsubsidie wil aanwenden, echter overtuigt het dossier en de 
vooropgestelde financiering de adviescommissie niet dat ze de juiste 
keuzes maakt om een werking te ontplooien die binnen de drie jaar 
de toets van een gewestelijke thematische vereniging kan doorstaan. 
De adviescommissie adviseert om Proper Strand Lopers geen 
startsubsidie toe te kennen omdat op basis van het voorgelegde 
dossier de adviescommissie van mening is dat de vereniging niet in 
staat zal zijn om tegen 2026 uit te groeien tot een volwaardige 
gewestelijke thematische vereniging.  
REScoop.
VlaanderenREScoop.Vlaanderen is een relevante organisatie in de discussies rond 
energiegemeenschappen. Ondanks het feit dat de vereniging toch al 
een tijd bestaat, moet ze nog heel wat strategische stappen 
doorlopen. Ze moet o.a. nog starten met een omgevingsanalyse om 
haar positie en rol te bepalen. Dit had vooraf aan deze aanvraag 
moeten gebeuren. We krijgen enkel een vaag beeld van hoe ze 
vandaag opereert als koepel van burgercoöperaties, zonder duiding te 
geven bij de concrete ondersteuning die ze haar leden biedt. 
Bovendien is de financiële toestand onzeker. De startsubsidie zou 
voor enige stabiliteit kunnen zorgen. Echter is er weinig return on 
investment en een erg beperkte invulling van de opdrachten die men 
zou verwachten in een groei naar een volwaardige gewestelijke 
thematische vereniging (o.a. verbreding naar een maatschappelijke 
werking). De vereniging is nog steeds 'zoekende', de activiteiten en 
acties die ze vooropstelt zijn eerder logisch en vanzelfsprekend, 
weinig ambitieus en het is onduidelijk welke impact ze nastreeft. Haar 
maatschappelijke meerwaarde is onduidelijk. Bovendien ziet ze zelf 
geen meerwaarde in een maatschappelijke verbreding binnen de 
governance van de organisatie. De adviescommissie krijg op basis 
van dit dossier geen garantie dat de vereniging de nodige stappen zal 
zetten om een stabiele basis te bekomen om te kunnen evolueren 
naar een volwaardige gewestelijke thematische vereniging in de 
komende 3 jaren. De adviescommissie raadt REScoop.Vlaanderen aan 
om, indien ze in de toekomst een erkenningsaanvraag wil indienen, 
zich te laten coachen of minstens te kijken naar de expertise bij 
andere organisaties die een gelijkaardige koepelrol opnemen t.a.v. 
lidorganisaties.
De adviescommissie adviseert om REScoop.Vlaanderen geen 
startsubsidie toe te kennen omdat op basis van het voorgelegde 
dossier de adviescommissie van mening is dat de vereniging niet in 
staat zal zijn om tegen 2026 uit te groeien tot een volwaardige 
gewestelijke thematische vereniging.
GreenTown De vereniging schets een mooi en zeer ambitieus droombeeld (een 
boom in elk tuin). De realisatie ervan is echter onrealistisch met de 
werking die deze vereniging vooropstelt. Het team dat ingezet wordt, 
lijkt ook geen enkele ervaring en inhoudelijke expertise of enige notie 
van de werking van een vzw te kunnen voorleggen. Bovendien zijn er 
heel wat andere organisaties en instanties die met de nodige ervaring 
en expertise succesvol inzetten op natuurrijke tuinen. Uit het 
ingediende financieel plan lijkt de opzet om een winstgevend model 
uit te rollen, wat voorbijgaat aan de maatschappelijke rol van 
omgevingsverenigingen. Het lijkt erop dat dit zeer enthousiast team 
eerder een consultancy bedrijf wil opzetten, dan een 
omgevingsvereniging. Er is ook geen enkele indicatie van een 
verenigingswerking. Er is sprake van lidgelden en commissies. Leden 
worden hier niet benaderd als leden van een vereniging, maar als 
gebruikers van een platform waarvoor een bijdrage wordt gevraagd. 
Het is onduidelijk hoe de vereniging erin zal slagen om mensen te 
overtuigen deze bijdrage te betalen, te meer daar ze elders (en 
mogelijks gratis) terecht kunnen voor consultancy m.b.t. bomen. Het 
financieel plan is onrealistisch. De vereniging zit duidelijk nog in een 
voorbereidende en zoekende fase voor de ontwikkeling van een 
vereniging met een duidelijke vooropgestelde structuur en plan voor 
een maatschappelijke brede werking. 
De adviescommissie adviseert om GreenTown geen startsubsidie toe 
te kennen omdat op basis van het voorgelegde dossier de 
adviescommissie van mening is dat de vereniging niet in staat zal zijn 
om tegen 2026 uit te groeien tot een volwaardige gewestelijke 
thematische vereniging.
Koepel van 
Vlaamse 
BosgroepenDe Koepel van Vlaamse Bosgroepen lijkt zich hoofdzakelijk en bijna 
uitsluitend te richten op het ondersteunen en vertegenwoordigen van 
(de belangen) van de bosgroepen. Dat blijkt uit haar statuten, missie, 
visie en de werking die ze wil uitrollen in het kader van de 
startsubsidie. De vereniging toont geen enkele ambitie m.b.t. een 
bredere maatschappelijke werking en kenniscentrum rond 
omgevingsuitdagingen gerelateerd aan bosbeheer en bosuitbreiding. 
Enkel in het kader van haar taakstelling binnen de bosalliantie, die 
bovendien lijkt te stoppen in 2025, richt ze zich tot een breder publiek 
en andere actoren in de maatschappij. De adviescommissie 
concludeert hieruit dat de vereniging niet voldoet aan de 
verwachtingen van een gewestelijke thematische vereniging en dat ze 
ook niet binnen de termijn van de startsubsidie erin zal slagen een 
werking te ontplooien die tegemoetkomt aan die verwachtingen. De 
vereniging reikt in haar plan van aanpak hiertoe onvoldoende 
elementen aan. De werking die ze voorstelt, lijkt de koepelwerking te 
bestendigen, zonder vernieuwing of verbreding richting een 
gewestelijke thematische vereniging. 
De adviescommissie adviseert om de Koepel van Vlaamse Bosgroepen 
geen startsubsidie toe te kennen omdat op basis van het voorgelegde 
dossier de adviescommissie van mening is dat de vereniging niet in 
staat zal zijn om tegen 2026 uit te groeien tot een volwaardige 
gewestelijke thematische vereniging.
vzw Fair 
TimberVzw Fair Timber is de Belgische vertegenwoordiger van de 
internationale FSC-organisatie. Haar missie en strategie zijn ingebed 
binnen die internationale context, waardoor een specifiek Vlaams 
beleid niet altijd even duidelijk is. Het plan van aanpak lijkt hierin ook 
weinig informatie aan te reiken. De vereniging wil met de 
startsubsidie inzetten op de aankoop van FSC-gelabeld hout door 
lokale besturen in Vlaanderen en de Vlaamse overheid, maar de 
verdere uitwerking hiervan is onduidelijk aangezien er nog veel moet 
onderzocht en geanalyseerd worden. Het is ook niet duidelijk hoe 
deze organisatie de verenigingswerking wil uitbouwen. De vereniging 
profileert zich eerder als een commerciële speler, dan als een 
vereniging die actoren wil verenigingen, informeren, sensibiliseren en 
mobiliseren om vandaaruit korte- en langetermijn 
transitiedoelstellingen te realiseren met een breed bereik in het 
Vlaamse Gewest. Het dossier overtuigt de adviescommissie niet dat 
deze organisatie zal inzetten op het uitbouwen van een werking die 
van een gewestelijke thematische vereniging wordt verwacht.
De adviescommissie adviseert om vzw Fair Timber geen startsubsidie 
toe te kennen omdat op basis van het voorgelegde dossier de 
adviescommissie van mening is dat de vereniging niet in staat zal zijn 
om tegen 2026 uit te groeien tot een volwaardige gewestelijke 
thematische vereniging.
