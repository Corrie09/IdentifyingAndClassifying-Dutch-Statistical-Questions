title: Kruispunt Staatsbaan N2 en Kraaiwinkelstraat in Sint-Bernard (Lubbeek) - Werken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063527
thema link: https://www.vlaamsparlement.be/parlementaire-documenten/schriftelijke-vragen/1820327
 
SCHRIFTELIJKE VRAAG  
 
nr. 841 
van ARNOUT COEL  
datum: 18 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Kruispunt Staatsbaan N2 en Kraaiwinkelstraat in Sint -Bernard (Lubbeek)   -  Werken   
 
Het Agentschap Wegen en Verkeer (AWV) verbeterde tussen 8 januari en midden maart 
2024 de inrichting van de kruising van de Staatsbaan (N2) met de Kraaiwinkelstraat in 
Sint-Bernard (Lubbeek).  De bushaltes ‘Lubbeek Kraaiwinkelstraat’ werden vernieuwd en 
de verkeerssituatie voor fietsers werd veiliger gemaakt door het verbeteren van de 
aansluiting van de fietspaden van de Kraaiwinkelstraat op de N2. Daarnaast werden op de 
parallelweg van de Staatsbaan, aan frituur St. Bernard en bouwbedrijf Celis, markeringen  
voor parkeerplaatsen aangebracht . Die werken kaderden alle in de aanleg van een 
Hoppinpunt.  
 
In het kader van een groter project voor meer verkeersveiligheid en vlotter openbaar 
vervoer op de Diestsesteenweg/Staatsbaan in Lubbeek en Tielt -Winge werd er tussen 2020 
en 2022 al eens gewerkt over een langer traject van de N2. Het wegdek kreeg een 
onderhoudsbeurt, de rijweg een nieuwe indeling en specifiek ter hoogte van het kruispunt 
met de Kraaiwinkelstraat werd het snelheidsregime verlaagd naar 50 k ilometer per u ur en 
kwam er een nieuwere en veiligere oversteekplaats.  
 
1. Welke werkzaamheden werden er exact uitgevoerd aan het kruispunt i n het kader van  
het groter e project dat afgerond werd in 2022? Graag een overzicht van al die 
werkzaamheden met hun respectievelijke kostprijs. Hoeveel bedroeg de totale kostprijs 
toen? Welke partners naast AWV hebben medegefinancierd en voor welk aandeel in de 
totale kostprijs?  
 
2. Welke werkzaamheden werden er exact uitgevoerd aan het kruispunt in het kader van  
de aanleg van het Hoppinpunt in 2024? Graag een overzicht van al die werkzaamheden 
met hun respectievelijke kostprijs. Hoeveel bedroeg de totale kostprijs? Welke partners 
naast AWV hebben medegefinancierd en voor welk aandeel in de totale kostprijs?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  841 van 18 april 2024  
van ARNOUT COEL  
 
 
 
1. Bij de werken die in 2022 werden uitgevoerd, werd een veiligere oversteek in twee 
tijden gerealiseerd. Hiervoor werd een prefabmiddeneiland geplaatst bovenop de 
rijweg.  
 
De overige werken waren onderhoudswerken die meegenomen werden in het geheel , 
zoals fijnfrezen, voegvullen en het aanbrengen van markeringen. AWV was de enige 
financier van deze werken en betaalde ongeveer € 1.500.000 voor de totaliteit van de 
werken.  
 
2. Het Hoppinpunt Kraaiwinkelstraat werd  aangelegd  in samenspraak met De Lijn en de 
gemeente , in functie van de basisbereikbaarheid.  De uitgevoerde infrastructuurwerken 
bestonden uit de heraanleg van de perrons met verhoogde boordstenen, er werden 
verlaagde boordstenen op de looproute tussen de twee haltes voorzien, het fietspad 
werd omgeleid en in asfalt voorzien, bomen werden aangepla nt, parkeerplaatsen 
werden gemarkeerd, en een toegankelijke helling werd aangelegd vanaf het perron 
naar de parking voor mindervaliden.  
 
Voor deze werken werd er ongeveer  € 160.000. uitgetrokken. Het plaatsen van de 
Hoppinzuil kostte ongeveer € 10.000 . Later worden er ook nog twee fietsluifels 
geplaatst met een kostenraming van ongeveer € 20.000.  
