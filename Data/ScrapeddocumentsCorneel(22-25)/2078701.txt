title: Next Generation Concrete Surface (NGCS) - Uitrol
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2078701
thema link: https://www.vlaamsparlement.be/parlementaire-documenten/schriftelijke-vragen/1832768
SCHRIFTELIJKE VRAAG
nr. 8
van STIJN DE ROO
datum: 10 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Next Generation Concrete Surface (NGCS)  -  Uitrol
De dichtbevolkte woongebieden in Vlaanderen worden doorkruist door heel wat drukke 
wegen. Het toenemende verkeer leidt tot steeds meer geluidshinder.
De Next Generation Concrete Surface-techniek, die in Antwerpen werd uitgetest in 2021, 
brengt groeven aan in een betonnen wegdek met als doel het rolgeluid tussen banden en 
wegoppervlak te verminderen. Die techniek kan enkel worden toegepast op een betonnen 
wegdek in goede staat, een asfaltweg zou niet in aanmerking komen.
 
De proefprojecten op de N44 in Maldegem en de Antwerpse Ring (R1), tussen de 
Posthofbrug en het op- en afrittencomplex van Borgerhout, werden positief geëvalueerd. 
Daarna werd het initiatief verder uitgerold op de E313, tussen Lummen en Ham, in beide 
richtingen over een afstand van 8 kilometer en op de Antwerpse Ring (R1), tussen 
Antwerpen-Zuid en Antwerpen-Oost, in beide richtingen over een afstand van 6 kilometer.
Uit de folder ‘NGCS: Next Generation Concrete Surface - Innovatieve betontechniek om 
geluidshinder te verminderen’ van het Agentschap Wegen en Verkeer (AWV) blijkt dat de 
testen op de R1 aantonen dat het geluidsniveau daalt in alle frequenties. Voor de metingen 
qua gevelbelasting varieert de gemiddelde afname tussen de 3,5 en 4 dB(A). Het gaat dan 
over metingen aan de buitengevels van nabijgelegen woningen op slaapkamerniveau en 
op het ringfietspad naast de Antwerpse Ring.
De toepassing van Next Generation Concrete Surface kan daarom zorgen voor een betere 
leefbaarheid voor de inwoners van de omliggende wijken.
 
Momenteel is de NGCS-techniek slechts op vier plaatsen uitgerold in Vlaanderen.
1. Wat is de visie van de minister over de verdere uitrol en de ontwikkeling van die 
techniek?
2. Wat zijn de randvoorwaarden voor een verdere uitrol van de NGCS-techniek in 
Vlaanderen?
3. Hoe verhoudt NGCS zich op het vlak van prijs en geluidswinst ten aanzien van 
technieken om de geluidsoverlast bij asfalt te verminderen (bijvoorbeeld asfalt met 
geluidsarme toplaag)? Wat zijn de voor- en nadelen van NGCS ten opzichte van asfalt?
4. Hoe verhoudt de NGCS-techniek zich ten opzichte van geluidsschermen? Bijvoorbeeld 
op het vlak van kostprijs, onderzoek, realiseerbaarheid enzovoort. Welke invloed heeft 
dat op de keuzes die de komende jaren zullen worden gemaakt met betrekking tot 
geluidsschermen?
5. Welke wegen in beheer van het Agentschap Wegen en Verkeer in Oost-Vlaanderen 
komen in aanmerking voor het gebruik van NGCS? Graag een overzicht.
6. Welke plannen zijn er om wegen in beheer van het Agentschap Wegen en Verkeer uit 
te rusten met de NGCS-techniek? Graag een overzicht van de lopende en geplande 
initiatieven. Als er geen initiatieven gepland zijn, wat is daar de reden voor?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 8 van 10 oktober 2024
van STIJN DE ROO
1-2.Ik wens de techniek van NGCS breed te evalueren, waarbij de maatschappelijke 
kosten (prijs, maar ook bv. bandenslijtage) tegen de baten worden afgewogen ten op 
zichte van de alternatieven zoals geluidsschermen. 
3. Een wegverharding in NGCS kan momenteel enkel toegepast worden bij bestaande 
betonnen wegverhardingen in goede staat. Een wegverharding in AGT kan enkel 
worden toegepast als nieuwe toplaag op locaties waar de rijsnelheid groter is dan 60 
km/u, waar geen gevaar is voor wringend verkeer (bv. bushaltes, op- en afritten, 
rotondes, kruispunten, erftoegangen of parkings, …) én waar een wooncluster1 met 
minstens 5 woningen kan worden gevormd.
NGCS AGT
Prijs ca. 15 [euro/m²] dikte = 9 cm:
ca. 16 [euro/m²]
dikte = 7 cm:
ca. 14 [euro/m²]
Lichte voertuigen 
(v = 80 km/u)-2,9 dB(A) -3,2 dB(A) Reductie (t.o.v. 
referentiewegver-
harding SMA-C) 
(bron: 
wegdekcorrectiete
rmen AWV 2016)Middelzware en 
zware voertuigen 
(v = 70 km/u)-2,9 dB(A) -2,0 dB(A)
4. De prijs voor NGCS bedraagt ca. 15 euro/m², terwijl de prijs voor een standaard 
geluidsscherm van 4 m hoogte gemiddeld ca. 1750 euro per lopende meter (incl. BTW, 
incl. alle werken) bedraagt.   
1 Een wooncluster is een groep gebouwen binnen de 100 m van de rand van de betrokken hoofdweg, 
die maximaal 60 m uit elkaar liggen en waarbij een overschrijding van de geluidseisen aan minstens 
één gebouw wordt berekend. Deze wooncluster kan uitgebreid worden met een andere wooncluster 
of gebouw indien:
▪ de gebouwen onderling maximaal 70 m van elkaar verwijderd zijn;
▪ het begin of einde van de geluidsmilderende maatregel een gebouw, waarbij een overschrijding van 
de geluidseisen wordt berekend of nieuwe wooncluster, virtueel kruist.
