title: Verkeersveiligheid Eksaardserijweg Oostakker (Gent) - Fietssuggestiestroken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2020148
thema link: https://www.vlaamsparlement.be/parlementaire-documenten/schriftelijke-vragen/1783009
SCHRIFTELIJKE VRAAG
nr. 294
van STIJN DE ROO
datum: 29 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid Eksaardserijweg Oostakker (Gent)  -  Fietssuggestiestroken
De Eksaardserijweg in Gent verbindt Oostakker-dorp met Oostakker-Lourdes. Een gedeelte 
van de Eksaardserijweg loopt als brug over de R4, waarbij de rijbaan gescheiden is door 
een volle witte lijn.
Op de brug geldt er een snelheidsregime van 50 km/u, terwijl de Eksaardserijweg langs 
beide kanten van de brug uitmondt in straten waar een zone 30 van kracht is. Aan de ene 
kant van de brug (Oostakker-Lourdes) gaat het om de Simone Duboisstraat en de Sint-
Jozefstraat, waar ook school- en sportfaciliteiten gelegen zijn. Aan de andere kant van de 
brug (richting Oostakker-dorp) gaat het om de Meerhoutstraat. In het gedeelte van de 
Eksaardserijweg dat doorloopt tot Oostakker-dorp geldt een zone 50.
Recent werden er op de brug over de R4 (zone 50) fietssuggestiestroken aangebracht. 
Gezien de breedte van de fietssuggestiestroken en de volle witte lijn die de rijvakken van 
elkaar scheidt, is het voor wagens in theorie niet mogelijk om de fietsers voorbij te steken. 
In de praktijk gebeurt dat echter wel, wat regelmatig tot gevaarlijke verkeerssituaties leidt.
1. Is de minister van oordeel dat de veiligheid van de fietsers in de huidige situatie 
voldoende wordt gewaarborgd? Zo niet, welke maatregelen zal de minister nemen om 
de veiligheid van de fietsers te verhogen?
2. Heeft de minister overwogen om - gezien de geldende snelheidsregimes aan 
weerskanten van de brug - ook op de brug een snelheidsbeperking van 30 km/u in te 
voeren? Zo ja, waarom werd die optie niet aanvaard? Zo niet, waarom niet?
3. Heeft de minister overwogen om op de brug een fietsstraat in te voeren? Zo ja, waarom 
werd die optie niet aanvaard? Zo niet, waarom niet?
4. Werden er vóór de aanleg van de fietssuggestiestroken nog andere alternatieven 
overwogen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 294 van 29 november 2023
van STIJN DE ROO
1. Deze situatie is niet ideaal, maar deze weg is in beheer bij de stad Gent. Als u meer 
wenst te weten over hoe men tot deze situatie is gekomen, kunt u het best contact 
opnemen met de stad Gent.
2-4.Niet van toepassing.
