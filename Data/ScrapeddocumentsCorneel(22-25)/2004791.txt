title: Verkeersveiligheid schoolroutes - Vlaams-Brabant
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004791
thema link: https://www.vlaamsparlement.be/parlementaire-documenten/schriftelijke-vragen/1765375
SCHRIFTELIJKE VRAAG
nr. 51
van KARIN BROUWERS
datum: 3 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid schoolroutes  -  Vlaams-Brabant
In 2021 werd een bevraging gelanceerd bij lokale besturen, om onveilige plekken en 
kruispunten op schoolroutes te detecteren. Uit de bevraging kwam een lijst van 874 
schoolrouteknelpunten in heel Vlaanderen naar voren. Daarop werd binnen de 
relancemiddelen zowel in 2021 als in 2022 15 miljoen euro opgenomen om die 
schoolrouteknelpunten aan te pakken. Veel van de schoolrouteknelpunten werden de 
voorbije jaren aangepakt, nog meer schoolrouteknelpunten worden de komende periode 
verder aangepakt. 
Uit schriftelijke vraag nr. 1217 van 5 mei 2023 van Orry Van de Wauwer bleek dat er 114 
schoolrouteknelpunten in de provincie Vlaams-Brabant liggen. Daarvan werden toen 3 
knelpunten aangeduid als in onderzoek, 29 knelpunten waren in voorbereiding, van 4 
knelpunten werd de voorbereiding gepland, 8 knelpunten waren in uitvoering, 31 
knelpunten werden al uitgevoerd, 10 knelpunten stonden on hold en 29 knelpunten waren 
afgesloten (geen verdere actie wegens andere geplande werken, geen oplossing, geen 
infrastructuur in beheer Agentschap Wegen en Verkeer (AWV), dubbele opname van 
knelpunten, â€¦). 
Graag vraag ik een overzicht van die schoolrouteknelpunten in de provincie Vlaams-
Brabant.
1. Kan een update gegeven worden van de huidige stand van zaken van de 114 
knelpunten in de provincie Vlaams-Brabant?
2. Hoeveel knelpunten zijn momenteel nog in onderzoek? Kan een overzicht gegeven 
worden van de knelpunten met opname van locatie, het probleem van het knelpunt, 
welk onderzoek er concreet bezig is en welke verdere stappen en timing worden 
vooropgesteld?
3. Hoeveel knelpunten zijn momenteel in voorbereiding om aangepakt te worden? Kan 
een overzicht gegeven worden van die knelpunten met opname van locatie, het 
probleem van het knelpunt, welke maatregelen er genomen zullen worden en welke 
verdere stappen en timing worden vooropgesteld?
4. Hoeveel knelpunten zijn momenteel gepland om aangepakt te worden? Kan een 
overzicht gegeven worden van die knelpunten met opname van locatie, het probleem 
van het knelpunt, welke maatregelen er genomen zullen worden en welke verdere 
stappen en timing worden vooropgesteld?
5. Hoeveel knelpunten zijn momenteel concreet in uitvoering en worden dus op dit 
moment aangepakt? Kan een overzicht gegeven worden van die knelpunten met 
opname van locatie, het probleem van het knelpunt, welke maatregelen er genomen 
worden en welke verdere stappen en timing worden vooropgesteld?
6. Op hoeveel knelpunten werden de werken al uitgevoerd? Kan een overzicht gegeven 
worden van die knelpunten met opname van locatie, het probleem dat op het knelpunt 
gesignaleerd was, welke maatregelen er genomen werden, en welke resultaten dat 
oplevert?
7. Hoeveel knelpunten hebben momenteel de status on hold? Kan een overzicht gegeven 
worden van die knelpunten met opname van locatie en het probleem van het knelpunt? 
Kan meer informatie gegeven worden waarom de aanpak van die knelpunten on hold 
staat en welke verdere stappen zullen worden genomen?
8. Hoeveel knelpunten zijn afgesloten en moeten dus niet aangepakt worden? Kan een 
overzicht gegeven worden van die knelpunten met opname van locatie, het initieel 
gemelde probleem van het knelpunt en om welke reden het knelpunt afgesloten werd?
9. Kan een overzicht gegeven worden van de financiering van de aanpak van die 
knelpunten in de provincie Vlaams-Brabant? Welke budgetten moeten nog 
uitgetrokken worden voor de knelpunten die nog uitgevoerd moeten worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 51 van 3 oktober 2023
van KARIN BROUWERS
1. Er zijn momenteel in Vlaams-Brabant 1 knelpunt in onderzoek, 22 knelpunten in 
voorbereiding, 4 gepland, 18 in uitvoering, 33 uitgevoerd, 4 geblokkeerd en 32 
afgesloten.
2. Het gevraagde overzicht voor deelvragen 2 t.e.m. 9 kunt u terugvinden in bijgevoegde 
tabel.
BIJLAGE
Tabel 
