title: De Lijn - Masterplan toegankelijkheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013746
thema link: https://www.vlaamsparlement.be/parlementaire-documenten/schriftelijke-vragen/1778831
SCHRIFTELIJKE VRAAG
nr. 191
van ORRY VAN DE WAUWER
datum: 10 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Masterplan toegankelijkheid
In het regeerakkoord werd opgenomen dat er een masterplan toegankelijkheid wordt 
opgemaakt, met ambitieuze maar haalbare doelstellingen voor het toegankelijk maken van 
halte-infrastructuur. Met dat masterplan wordt er versneld werk gemaakt van de haltes in 
eigen beheer, op gewestwegen, en de versnelde uitrol van de meer mobiele lijnen. 
Inmiddels zijn we het laatste werkjaar van deze legislatuur begonnen. Graag vraag ik een 
stand van zaken over de implementatie van het masterplan toegankelijkheid.
1. Kan de minister een laatste stand van zaken geven over het aantal haltes dat 
toegankelijk is voor mensen met een beperking? Graag een overzicht van het aantal 
toegankelijke haltes per provincie voor mensen met een motorische beperking zonder 
assistentie, mensen met een motorische beperking met assistentie, mensen met een 
visuele beperking. Binnen dat overzicht graag ook een opsplitsing tussen lokale wegen 
en gewestwegen. 
2. Kan een overzicht gegeven worden van de budgetten die deze legislatuur door de 
minister werden gereserveerd voor de implementatie van het masterplan 
toegankelijkheid? Op welke manier werden de budgetten concreet ingezet, welke 
resultaten of verbeteringen werden daarmee op het terrein concreet vormgegeven?
3. Wat is de stand van zaken van de implementatie van het masterplan toegankelijkheid? 
Welke elementen konden al worden uitgevoerd, waar wordt momenteel nog verder 
werk van gemaakt? Welke aspecten van het masterplan dienen ook in de volgende 
legislatuur verder opgenomen te worden?
4. Hoe evalueert de minister de huidige stand van zaken betreffende de toegankelijkheid 
van het openbaar vervoer?
5. Op welke manier zal ook in het laatste jaar van deze legislatuur werk gemaakt worden 
om de toegankelijkheid van het openbaar vervoer te verbeteren?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.191  van 10 november 2023
van ORRY VAN DE WAUWER
1. In de tabellen hieronder wordt de stand van zaken weergegeven van het aantal haltes 
dat toegankelijk is voor mensen met een motorische beperking zonder assistentie, 
mensen met een motorische beperking met assistentie, en mensen met een visuele 
beperking. 
Voorheen rapporteerden we deze cijfers per provincie. Omdat vandaag de 
vervoerregio’s een belangrijk rol opnemen bij de invulling van basisbereikbaarheid, 
worden de cijfers nu per vervoerregio gerapporteerd.  
Naast het overzicht van het totaal aantal haltes zijn eveneens de gevraagde tabellen 
voor haltes langs lokale wegen en haltes langsheen gewestwegen opgenomen. In de 
tabellen worden de aantallen en de percentages ten opzichte van het totaal aantal 
haltes per gevraagde toegankelijkheidsstatus weergegeven. Er is een verschil tussen 
het totaal aantal publieke haltes en het aantal haltes toegewezen aan gemeentewegen 
en gewestwegen, omdat een aantal haltes die worden bediend door De Lijn niet op 
Vlaams grondgebied zijn gelegen en nog niet alle haltes in de haltedatabase werden 
toegewezen. Daar wordt werk van gemaakt.
Toegankelijkheidsstatus 
haltes excl. unieke 
belbus/flexhaltes
VVR Toegankelijk voor 
personen met een 
motorische 
beperkingToegankelijk 
voor personen 
met een 
motorische 
beperking mits 
assistentieToegankelijk 
voor personen 
met een 
visuele 
beperkingTotaal 
aantal 
publieke 
haltes 
Aalst 130 10,59% 435 35,42% 43 4% 1228
Antwerpen 631 19,86% 1457 45,86% 184 6% 3177
Brugge 165 16,16% 278 27,23% 79 8% 1021
Gent 513 19,43% 831 31,48% 294 11% 2640
Kempen 213 10,61% 462 23,02% 148 7% 2007
Kortrijk 148 13,29% 304 27,29% 70 6% 1114
Leuven 315 10,46% 991 32,91% 211 7% 3011
Limburg 938 18,96% 1544 31,21% 714 14% 4947
Mechelen 122 10,02% 358 29,42% 49 4% 1217
Midwest 126 12,86% 216 22,04% 26 3% 980
Oostende 209 31,76% 319 48,48% 95 14% 658
Vlaamse Ardennen 95 7,16% 263 19,82% 22 2% 1327
Vlaamse Rand 314 12,06% 1095 42,07% 128 5% 2603
Waasland 78 9,38% 146 17,55% 40 5% 832
Westhoek 157 15,44% 231 22,71% 57 6% 1017
Niet in Vlaanderen 253 26,49% 495 51,83% 186 19% 955
Eindtotaal 4407 15,34% 9425 32,80% 2346 8% 28734
Toegankelijkheidsstatus 
haltes gemeentewegen 
excl. unieke 
belbus/flexhaltes 
VVRToegankelijk voor 
personen met een 
motorische 
beperkingToegankelijk 
voor personen 
met een 
motorische 
beperking mits 
assistentieToegankelijk 
voor personen 
met een visuele 
beperkingTotaal 
aantal 
publieke 
haltes 
Aalst 50 6,33% 268 33,92% 24 3% 790
Antwerpen 325 17,33% 870 46,40% 84 4% 1875
Brugge 50 12,79% 104 26,60% 22 6% 391
Gent 306 20,61% 489 32,93% 194 13% 1485
Kempen 76 7,23% 195 18,55% 46 4% 1051
Kortrijk 28 4,38% 124 19,38% 9 1% 640
Leuven 172 7,71% 658 29,48% 102 5% 2232
Limburg 439 13,99% 844 26,89% 338 11% 3139
Mechelen 75 8,51% 242 27,47% 23 3% 881
Midwest 51 10,37% 106 21,54% 16 3% 492
Oostende 85 32,32% 143 54,37% 31 12% 263
Vlaamse Ardennen 39 5,21% 138 18,45% 10 1% 748
Vlaamse Rand 166 9,69% 666 38,88% 34 2% 1713
Waasland 50 7,75% 109 16,90% 31 5% 645
Westhoek 44 9,09% 77 15,91% 17 4% 484
Niet in Vlaanderen 128 27,65% 241 52,05% 88 19% 463
Eindtotaal 2084 12,05% 5274 30,50% 1069 6% 17292
Toegankelijkheidsstatus 
haltes gewestwegen 
excl. unieke 
belbus/flexhaltes 
VVRToegankelijk voor 
personen met een 
motorische 
beperkingToegankelijk 
voor personen 
met een 
motorische 
beperking mits 
assistentieToegankelijk 
voor personen 
met een visuele 
beperkingTotaal 
aantal 
publieke 
haltes 
Aalst 70 17,37% 151 37,47% 13 3% 403
Antwerpen 257 22,72% 519 45,89% 88 8% 1131
Brugge 77 24,29% 134 42,27% 23 7% 317
Gent 179 17,11% 298 28,49% 88 8% 1046
Kempen 128 14,30% 248 27,71% 94 11% 895
Kortrijk 102 29,65% 160 46,51% 43 13% 344
Leuven 132 16,84% 330 42,09% 98 13% 784
Limburg 482 28,07% 676 39,37% 363 21% 1717
Mechelen 26 9,59% 94 34,69% 14 5% 271
Midwest 69 22,19% 96 30,87% 6 2% 311
Oostende 57 29,38% 107 55,15% 2 1% 194
Vlaamse Ardennen 49 9,19% 110 20,64% 9 2% 533
Vlaamse Rand 133 17,03% 395 50,58% 83 11% 781
Waasland 22 12,87% 30 17,54% 9 5% 171
Westhoek 94 26,48% 128 36,06% 25 7% 355
Niet in Vlaanderen 96 25,81% 205 55,11% 77 21% 372
Eindtotaal 1973 20,50% 3681 38,24% 1035 11% 9625
2. Budgetten masterplan:
Coachingtraject: 
- Totaalbudget: 2021-2022: 286.968,8 € (excl.)
- 2022-2023: 301.904,5 € (excl.)
- tot nu toe ingezet: 2021-2022: 286.968,8 €; 2022-2023: 150.952,25 €
- resultaat: 22 steden gemeenten finaliseerden het traject en maakten een actieplan 
op, bij 27 steden en gemeenten is het traject nog lopende, einde is voorzien op 30 
juni  2024, een addendum voor deze verlenging (zonder budgettaire impact) is in 
opmaak.
Subsidies heraanleg haltes langsheen gemeentewegen:
- totaalbudget: 2.150.000 € per jaar
- gespendeerd: 105.000 € - subsidies uitbetaald
- resultaat: voor 21 toegankelijk aangelegde haltes werden subsidies aangewend
Tweejaarlijkse prijs:
- totaalbudget: 150.000 € (prijs) + 90.000 € (organisatie themadag)
- gespendeerd: prijs: 0 €, reden: de dossiers van de steden en gemeenten die de 
prijs wonnen, worden nog doorgenomen. themadag: 90.000 €
- resultaat: aandacht voor het thema, kennisdeling en enthousiasme
De afgelopen jaren werd er op het Geïntegreerd Investeringsprogramma (GIP) van het 
Agentschap Wegen en Verkeer (AWV) telkens 3,8 miljoen voorzien voor het Masterplan 
Toegankelijkheid. De middelen worden ingezet om aanrijdbare boordstenen te 
plaatsen en de halte verhoogd aan te leggen. Daarnaast wordt er tactiele geleiding 
voorzien. Na de herinrichting is de halte autonoom toegankelijk voor personen met 
een motorische en visuele beperking.  
3. Voor wat betreft de realisatie van toegankelijke haltes op het terrein wordt er 
verwezen naar vraag 1. 
55 steden/gemeenten ondertekenden het charter, voor 32 haltes werden subsidies 
aangevraagd en 49 steden/gemeenten stapten in het coachingtraject. Verder werden 
tijdens een themadag op 3 oktober 2022 publieks- en vakjuryprijzen uitgereikt voor 
telkens 3 ‘meer mobiele’ steden of gemeenten. De vakjuryrpijs bedraagt 3 x 50.000 
€. 
Er wordt permanent gesensibiliseerd door onder meer, agendering op het COVO, 
communicatie in de mobiliteitsbrief, schrijven een de vervoerregio’s, adviesverlening 
door De Lijn en Inter … 
Er zal verder moeten ingezet worden in sensibilisatie en ondersteuning van de steden 
en gemeenten om nog meer het toegankelijk (her) aanleggen van haltes te voorzien 
in hun budgetten en effectief te realiseren. 
4. Alle bussen in eigen beheer van De Lijn zijn toegankelijk. Bij de exploitanten, die in 
onderaanneming van De Lijn rijden, is 99% van de bussen die voor het kernnet en 
aanvullend worden ingezet toegankelijk. De nieuwe elektrische bussen die besteld zijn 
en geleidelijk aan in gebruik komen, beschikken over een elektrisch bedienbare 
oprijplaat. 
Bij de trams was eind 2022 69% toegankelijk. Tegen 2025 zal 85% van de trams 
toegankelijk zijn.
5. Ondersteuning en communicatie zal verder gezet worden. Zo werd er onder meer een 
leidraad uitgewerkt die de steden en gemeenten begeleid in dit traject. Verder wordt 
in 2024 opnieuw een themadag georganiseerd en worden de tweejaarlijkse prijzen 
uitgereikt. Minister Peeters besliste ook recent om de 15 vervoerregio’s te schrijven 
met de vraag om toegankelijkheid hoog op de agenda te zetten en de ambities van 
het masterplan toegankelijkheid te behartigen. 
