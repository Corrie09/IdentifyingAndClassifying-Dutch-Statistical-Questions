title: Eetstoornissen - Helpdesk Eetexpert vzw
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2033248
thema link: https://www.vlaamsparlement.be/parlementaire-documenten/schriftelijke-vragen/1793523
SCHRIFTELIJKE VRAAG
nr. 184
van KATRIEN SCHRYVERS
datum: 11 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Eetstoornissen  -  Helpdesk Eetexpert vzw
Als partnerorganisatie van de Vlaamse overheid voor eet- en gewichtsproblemen voorziet 
vzw Eetexpert in een helpdesk voor burgers onder de vorm van verwijshulp. Via deze 
dienstverlening biedt Eetexpert burgers elke werkdag van 9 tot 17 uur een gepaste 
verwijzing naar een zorgprofessional of voorziening in de buurt. Ook hulpverleners kunnen 
voor advies bij de helpdesk van Eetexpert terecht.
Door de coronacrisis steeg de wachttijd voor het verkrijgen van hulp in een residentiÃ«le 
gespecialiseerde afdeling, enerzijds door een grotere toestroom van ernstigere 
eetstoornissen door de gevolgen van de coronamaatregelen en anderzijds door de 
gevolgen van de beperktere opnamecapaciteit tijdens de lockdownperiode. Uit het 
antwoord op mijn schriftelijke vraag nr. 328 van 17 januari 2023 bleek dat de wachtlijsten 
voor de gespecialiseerde afdelingen en voor een opname waren afgenomen.  
Eind december 2021 werd aangekondigd dat bijna 1 miljoen euro zou worden uitgetrokken 
voor de uitbouw van provinciale ambulante zorgpunten voor eetstoornissen. Concreet gaat 
het over de aanstelling van een referentiepersoon eetstoornissen binnen een centrum voor 
geestelijke gezondheidszorg (CGG) per provincie. In antwoord op mijn schriftelijke vraag 
nr. 328 vernam ik dat het project voor de uitwerking van de provinciale zorgpunten binnen 
de CGG halfweg was. 
1. Hoe vaak werd de helpdesk van Eetexpert gecontacteerd in 2023? Hoeveel vragen 
daarvan waren afkomstig van professionele zorgverstrekkers dan wel van burgers? 
Hoeveel van de oproepen van burgers betroffen vragen van ouders? 
2. Welke evolutie is in de cijfers merkbaar tegenover de voorgaande jaren?
3. Hoe vaak werd in 2023 door de helpdesk van Eetexpert doorverwezen naar een 
zorgprofessional of voorziening? Graag een opdeling per maand. Hoe verhouden de 
cijfers zich tot de voorgaande jaren?
4. Wat is de stand van zaken met betrekking tot de verdere uitbouw van de provinciale 
zorgpunten?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 184 van 11 januari 2024
van KATRIEN SCHRYVERS
1. De helpdesk van Eetexpert werd 1624 gecontacteerd in 2023. Het gaat hierbij zowel 
om infovragen als verwijshulp. 571 oproepen betroffen vragen van hulpverleners en 
1053 oproepen betroffen vragen van burgers (waarvan 450 oproepen van ouders). 
2. Het aantal verwijsvragen van familieleden is sterk gestegen sinds 2020. Sinds 2022 
zien we een stagnering van het aantal verwijsvragen: 
- 476 vragen in 2020
- 854 vragen in 2021
- 1095 vragen in 2022
- 1053 vragen in 2023
In 2023 was er een daling in het aantal verwijsvragen van hulpverleners (-11% ten 
opzichte van 2022). Deze daling is het gevolg van de inzet van de nieuwe website, 
waarbij hulpverleners continu toegang hebben tot de verwijstool voor gespecialiseerde 
zorg bij eet- en gewichtsproblemen. Hulpverleners worden aangemoedigd om zelf 
online gebruik te maken van de verwijstool, waardoor de helpdesk nog beter ingezet 
kan worden voor vragen van families.
De bijkomende middelen die sinds eind 2021 worden toegekend voor de versterking 
van de verwijslijn (+ 0,5 VTE) worden gecontinueerd tot eind 2025. 
3. In 2023 werden via de helpdesk 1510 personen doorverwezen naar professionals. Dit 
is een daling van 6% ten opzichte van 2022, maar nog steeds hoger ten opzichte van 
2021 (+ 25%). In geval van complexe vragen, werden de zorgvragers vanuit Eetexpert 
actief vastgehouden tot er zorgtoeleiding kon worden opgestart. 
4. De bijkomende subsidie voor de uitbouw van de provinciale zorgpunten was tijdelijk 
(van eind 2021 tot eind 2023). In deze periode werden meer dan 400 medewerkers 
binnen de Centra voor Geestelijke Gezondheidszorg (CGG) bereikt via specifieke 
vormingen rond het herkennen en begeleiden van eetstoornissen. Deze vormingen maand 2021 2022 2023
Januari 91 133 128
Februari 86 150 143
Maart 91 154 148
April 110 108 106
Mei 134 128 112
juni 122 157 137
Juli 97 100 95
Augustus 111 112 117
September 95 145 130
Oktober 110 169 137
November 76 152 154
December 82 97 103
TOTAAL 1205 1605 1510Aantal doorverwijzingen naar professionals 
hebben geleid tot een systematische aandacht voor eetgedrag, vroegdetectie van 
probleemgedrag in lopende dossiers en meer expertise bij de aanmelding van 
eetproblemen en -stoornissen. De lerende netwerken zijn operationeel in de CGG via 
supervisiegroepen, interne eetstoornisteams en interne online informatie. In 
samenwerking met de Riziv-conventie eerstelijnspsychologische zorg, werd er 
bijkomend innovatief individueel en groepsaanbod opgestart in het traject voor 
jongeren met eetstoornissen en hun ouders. 
