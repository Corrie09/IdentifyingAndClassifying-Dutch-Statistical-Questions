title: Sportinfrastructuur - Groepsaankoop
thema: Sport
pdf link: https://docs.vlaamsparlement.be/pfile?id=2051362
thema link: https://www.vlaamsparlement.be/parlementaire-documenten/schriftelijke-vragen/1808878
SCHRIFTELIJKE VRAAG
nr. 330
van JEROEN TIEBOUT
datum: 1 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Sportinfrastructuur  -  Groepsaankoop
Sport Vlaanderen biedt geïnteresseerde sportaanbieders (lokale besturen, clubs, private 
sector, verenigingen, …) de mogelijkheid om in een groepsaankoop voor 
sportinfrastructuur, en dan voornamelijk buitensportinfrastructuur, te stappen. Een 
groepsaankoop is een uitgelezen manier om kwalitatieve sportinfrastructuur aan te kopen 
tegen een lage(re) prijs.
Elke aankoop van sportinfrastructuur die kadert binnen thema's als energie, klimaat, 
sportieve publieke ruimte en ongebonden sport, komt in aanmerking voor de 
groepsaankoop. 
Zo krijgen lokale besturen en sportclubs de kans om onder meer kunstgrasvelden, Finse 
pistes en ledverlichtingspalen aan te kopen. Zodra de winnende leverancier(s) bepaald is 
(zijn), kan men als lokaal bestuur of sportclub een bestelling plaatsen en hopelijk een fikse 
korting krijgen op de aankoopfactuur.
1. Kan de minister een overzicht van de aanvaarde inschrijvingen op de huidige 
groepsaankopen bezorgen? Graag een Excel-overzicht van elke van de 34 
groepsaankopen, uitgesplitst per provincie en per gemeente.
2. Hoe evalueert de minister de voorbije en huidige groepsaankopen? Naar welke 
aankopen is er veel vraag? Zijn er zaken die gevraagd worden en bij toekomstige 
groepsaankopen zeker meegenomen moeten worden? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 330 van 1 maart 2024 
van JEROEN TIEBOUT
1. Als antwoord op deze deelvraag wordt als bijlage een lijst van de afgenomen 
bestellingen in excelformaat toegevoegd.
2. Het lijkt mij nog te vroeg om een volledige evaluatie te maken van alle groepsaankopen, 
gezien een deel van de raamovereenkomsten nog maar een jaar of minder dan een jaar 
beschikbaar zijn. Op basis van de huidige, voorlopige cijfers meen ik wel dat de 
groepsaankopen, met op dit moment reeds 210 bestellingen nu al een succes kunnen 
worden genoemd. 
De vijf meest succesvolle raamovereenkomsten in aantal zijn:
a. Beweegbanken (55)
b. Atletiekpistes (20)
c. Robotmaaiers (19)
d. Relighting – samenwerking VEB (19)
e. Reanimatiemateriaal (17)
BIJLAGEN
1. Excel overzicht groepsaankopen
