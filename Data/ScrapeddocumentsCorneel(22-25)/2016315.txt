title: Kabinetsmedewerkers - Verloop
thema: Vlaamse Regering
pdf link: https://docs.vlaamsparlement.be/pfile?id=2016315
thema link: https://www.vlaamsparlement.be/parlementaire-documenten/schriftelijke-vragen/1778305
SCHRIFTELIJKE VRAAG
nr. 53
van BART CLAES
datum: 9 november 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Kabinetsmedewerkers  -  Verloop
In tegenstelling tot verschillende andere landen hebben we in Vlaanderen en België de 
traditie van grote ministeriële kabinetten. Graag had ik meer inzicht gekregen in de 
aanwerving en het verloop van de ministeriële medewerkers.
1. Kan de minister - opgesplitst per kabinet - het totaalaantal kabinetsmedewerkers dat 
deze legislatuur werd aangeworven, opsommen?
2. Kan de minister - eveneens opgesplitst per kabinet - het totaalaantal 
kabinetsmedewerkers dat opnieuw vertrok, opsommen?
3. Hoeveel van de aangeworven kabinetsmedewerkers werden aangeworven via 
detachering?
4. Hoeveel van de kabinetsmedewerkers waren voorheen ook al actief op een ministerieel 
kabinet?
5. Kan de minister per kabinet opsommen hoeveel medewerkers werden ontslagen en 
hoeveel medewerkers zelf hun ontslag gaven?
6. Werden er op sommige kabinetten ontslagen geweigerd? Op welke kabinetten en wat 
was de reden?
Deze vraag werd gesteld aan de ministers Jan Jambon (53), Hilde Crevits (96), Gwendolyn 
Rutten (53), Ben Weyts (110), Zuhal Demir (108), Matthias Diependaele (45), Lydia 
Peeters (186), Benjamin Dalle (27), Jo Brouns (57)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 53 van 9 november 2023
van BART CLAES
1-3.Als bijlage werd een overzicht opgenomen van de gegevens voor de vragen 1-3.
4. Bij de vorming van de nieuwe kabinetten aan het begin van de legislatuur wordt een 
deel van het personeel terug in dienst genomen in functie van de doorstart van hun 
minister en in functie van de nieuw verdeelde bevoegdheidspakketten onder de 
regeringspartijen. In dit verband wordt verwezen naar het parlementair stuk nummer 
35 (2019-2020) – nr. 1 van 31 januari 2020 (2019-2020) “Samenstelling van de 
kabinetten van de Vlaamse ministers – jaarlijks rapport van de Vlaamse Regering ter 
uitvoering van het protocol van 4 februari 2009 tussen het Vlaams Parlement en de 
Vlaamse Regering betreffende de jaarlijkse rapportering over de samenstelling van de 
kabinetten van de Vlaamse ministers – toestand op 31 december 2019”. 
5. Er wordt enkel geregistreerd hoeveel kabinetsmedewerkers uit dienst gaan. Er wordt 
niet bijgehouden of ze daarbij ontslagen werden, dan wel hun ontslag gaven.
6. Er werden geen ontslagen geweigerd.
BIJLAGE
Exceltabel legislatuur 2019-2024, gegevens op basis van de personeelstoestand d.d. 21 
november 2023
