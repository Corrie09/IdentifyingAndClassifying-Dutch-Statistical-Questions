title: Regiovorming - Afstemming sectorale indelingen
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2063887
thema link: https://www.vlaamsparlement.be/parlementaire-documenten/schriftelijke-vragen/1824416
SCHRIFTELIJKE VRAAG
nr. 183
van PAUL VAN MIERT
datum: 30 april 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Regiovorming  -  Afstemming sectorale indelingen
Sinds de inwerkingtreding van de regiovorming werden door de Vlaamse Regering drie 
grote werven bepaald. Naast de afstemming met het federale niveau en het ‘pas toe of leg 
uit’- principe voor intergemeentelijke samenwerkingen was het de uitdrukkelijke bedoeling 
van het proces regiovorming om te komen tot nieuwe sectorale indelingen voor de Vlaamse 
bevoegdheid, geënt op de principes en afbakeningen van de referentieregio’s. Daaromtrent 
werd ook een duidelijk tijdpad aangegeven. Het regelgevend kader moest uiterlijk begin 
2024 in die zin aangepast zijn dat de werkingsgebieden van de samenwerkingsverbanden 
binnen de afgesproken overgangstermijn gealigneerd worden met de referentieregio’s. 
In dat kader werden de noodzakelijke aanpassingen in bestaande decreten en besluiten 
opgesomd en volgt de administratie van de minister via voortgangsrapportage de 
toepassing ervan op. De mededeling aan de Vlaamse Regering van 14 juli 2023 (2e 
voortgangsrapportage) vat de aandachtspunten goed samen en gaf een overzicht van de 
nog aan te passen regelgeving.
Gelet op de vooropgestelde timing, had ik dan ook graag volgende vragen gesteld.
1. Kan de minister een overzicht geven van de samenwerkingsvormen binnen het 
toepassingsgebied van de regiovorming en de stand van zaken omtrent de afstemming 
ervan? Gelieve dit cfr. bijlage 1 bij de tweede voortgangsrapportage weer te geven.
2. Kan de minister aangeven welke hinderpalen vandaag nog bestaan om een 
afstemming van de sectorale indelingen mogelijk te maken?
3. Kan de minister eveneens aangeven of de ambitie om begin 2024 in orde te zijn met 
de afstemming van de regelgeving wel degelijk geslaagd is? Zo niet, kan de minister 
de exacte redenen aangeven waarom de vooropgestelde timing niet gehaald kon 
worden? 
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 183 van 30 april 2024
van PAUL VAN MIERT
In de nota aan de Vlaamse Regering van 12 maart 2021 werd afgesproken om jaarlijks 
aan de Vlaamse Regering te rapporteren over de voortgang van het project regiovorming 
in al zijn facetten. De eerste voortgangsrapportering werd op 8 juli 2022 ter mededeling 
aan de Vlaamse Regering voorgelegd. De tweede voortgangsrapportering dateert van 14 
juli 2023. De derde en laatste voortgangsrapportering wordt nog voor de verkiezingen van 
9 juni ter mededeling aan de Vlaamse Regering voorgelegd.
1. Bijlage 1 bevat een overzicht van de samenwerkingsvormen binnen het 
toepassingsgebied van de regiovorming en de stand van zaken omtrent de aanpassing 
van het regelgevend kader ter zake. De stand van zaken is ook te raadplegen op de 
website van het Agentschap Binnenlands Bestuur.
2-3.Voor de aanpak van de vastgestelde hinderpalen voor regiovorming en de beoordeling 
van de ambitie om begin 2024 in orde te zijn met de afstemming van de regelgeving 
voor de door Vlaanderen opgelegde en gestimuleerde samenwerkingsvormen verwijs 
ik naar de in opmaak zijnde derde voortgangsrapportering over regiovorming.
BIJLAGE
Overzicht van samenwerkingsvormen binnen het toepassingsgebied van de regiovorming 
– stavaza afstemming regelgeving (up to date tot 10/5/2024)
