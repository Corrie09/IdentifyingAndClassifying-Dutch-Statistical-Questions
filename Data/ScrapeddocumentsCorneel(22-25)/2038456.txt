title: Woonzorgcentra (wzc's) - Kostprijs deeltijds verblijf
thema: Welzijn en Gezin
pdf link: https://docs.vlaamsparlement.be/pfile?id=2038456
thema link: https://www.vlaamsparlement.be/parlementaire-documenten/schriftelijke-vragen/1796453
SCHRIFTELIJKE VRAAG
nr. 214
van IMMANUEL DE REUSE
datum: 22 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc’s)  -  Kostprijs deeltijds verblijf
De prijzen van de woonzorgcentra zijn al enige tijd in stijgende lijn. Sommige personen 
wonen voltijds in het woonzorgcentrum, anderen hebben het geluk er niet voltijds te 
verblijven. De kinderen van de bewoners kunnen er bijvoorbeeld voor kiezen om hun ouder 
in het weekend naar huis te nemen. Als de bewoner niet in het woonzorgcentrum verblijft, 
zijn er uiteraard minder kosten. In zulke situaties gaat er echter mogelijk maar een beperkt 
bedrag van de rusthuisfactuur.
1. Is er zicht op het aantal bewoners van woonzorgcentra dat in het weekend (of een 
paar andere dagen in de week) structureel naar huis/een ander verblijf gaat? Graag 
onderbouwing met cijfers, per type woonzorgcentrum. 
2. Welke wettelijke regeling is er voor dergelijke situaties?
3. Wat is de impact daarvan op de rusthuisfactuur? Zijn er wettelijke bepalingen? 
4. Hoe evalueert de minister die financiële regeling? 
5. Heeft de minister weet van problemen via de klachtenlijn over dergelijke regelingen? 
Zo ja, welke initiatieven neemt de minister? 
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN  
ANTWOORD
op vraag nr. 214 van 22 januari 2024 
van IMMANUEL DE REUSE
1. In 2023 waren er in totaal 106.934 verschillende/unieke personen opgenomen in de 
woonzorgcentra. 
“Structureel naar huis/een ander verblijf” definiëren we als: “minstens in 4 
verschillende maanden in 2023 gedurende enkele dagen afwezig zijn (ofwel “tijdelijk 
afwezig gedurende minstens 24u en minstens 3 dagen per maand” ofwel een einde 
opname met als reden “vertrek naar huis/andere” én heropname in het 
woonzorgcentrum).
Afwezigheden kunnen op 2 manieren gerapporteerd worden aan de zorgkassen (zie 
hieronder tabel 1 en tabel 2). 
Wanneer we rekening houden met het feit dat beide soorten afwezigheid bij eenzelfde 
persoon kunnen voorkomen, stellen we vast dat 76 personen in 2023 structureel naar 
huis of een ander verblijf zijn gegaan. Dit is 0,07% van het totaal aantal personen 
opgenomen in de woonzorgcentra in 2023 in Vlaanderen. Er is geen informatie over 
het motief beschikbaar. We weten dus niet waarom deze personen enkele dagen per 
maand afwezig zijn in het woonzorgcentrum.
In tabel 1 wordt het aantal tijdelijke afwezigheden van minstens 24 uur en minstens 3 
dagen per maand getoond. Het aantal personen dat tijdelijk afwezig is, is heel beperkt 
en neemt af naarmate het aantal maanden dat in rekening wordt gebracht.
Het gaat om 45 personen die minstens 4 maanden minstens 3 dagen per maand 
afwezig zijn (0,04% van het totale aantal personen opgenomen in de woonzorgcentra 
in 2023).
Tabel 1. Tijdelijke afwezigheden (minstens 24u en minstens 3 dagen per maand 
afwezig)
Aantal bewoners met minstens X maanden tenminste 3 dagen afwezig
X = 4 
maanden X = 5 
maanden X = 6 
maanden X = 7 
maanden X = 8 
maanden X = 9 
maanden X = 10 
maanden X = 11 
maanden X = 12 
maanden 
45 36 30 25 19 13 11 6 3
In tabel 2 wordt het aantal personen getoond waarvoor een einde van de opname is 
gemeld met als reden ‘vertrek naar huis of andere’, maar die nadien zijn teruggekeerd 
naar het woonzorgcentrum.
Ook hier is het aantal personen beperkt en neemt dit af naarmate het aantal maanden 
dat in rekening wordt gebracht.
Het gaat om 33 personen die minstens 4 maanden minstens 3 dagen per maand 
afwezig zijn (0,03% van het totale aantal personen opgenomen in de woonzorgcentra 
in 2023).
Tabel 2. einde opname met reden ‘vertrek naar huis of andere’ (en nadien heropname 
in hetzelfde WZC)
Aantal bewoners met min. X maanden tenminste 3 dagen afwezig
X= min. 
4 
maanden X = min. 
5 
maanden X = min. 
6 
maanden X = min. 
7 
maanden X = min. 
8 
maanden X = min. 
9 
maanden X = min. 
10 
maanden X = min. 
1 
maanden X = min. 
12 
maanden 
33 17 7 5 5 5 2 1 0
2. Bijlage 11 bij het besluit van de Vlaamse Regering van 28 juni 2019 betreffende de 
programmatie, de erkenningsvoorwaarden en de subsidieregeling voor 
woonzorgvoorzieningen en verenigingen voor mantelzorgers en gebruikers bepaalt in 
artikel 12, 2°, e) dat de opname wordt geconcretiseerd in een schriftelijke 
opnameovereenkomst die o.a. de specifieke regeling bij tijdelijke afwezigheid bevat. 
Deze regeling betreft de praktische regeling van de afwezigheid van een bewoner bijv. 
hoe de afwezigheid dient te worden gemeld, de minimale duur van de afwezigheid, … .
Het besluit van de Vlaamse regering van 30 november 2018 houdende de uitvoering 
van het decreet van 18 mei 2018 houdende de Vlaamse sociale bescherming stelt in 
art. 509/1, §2 dat: “Bij afwezigheid van de bewoner worden de door hem niet-gebruikte 
diensten en leveringen in mindering gebracht op de factuur en dit met een dagbedrag 
dat minstens 10% van de laagste dagprijs in het woonzorgcentrum bedraagt, exclusief 
de kortingen die op de dagprijs toegepast worden. De terugbetaling gaat in vanaf de 
eerste volledige dag dat een bewoner afwezig is”.
Concreet betekent dit dat de voorziening bij afwezigheid van de bewoner de dagprijs 
dient te verminderen met de niet-gebruikte diensten en leveringen o.a. de maaltijden. 
Maar de vermindering dient minstens 10% van de laagste dagprijs van toepassing in 
de voorziening, te bedragen.
3. Zie het antwoord op vraag 2.
4. Over de huidige financiële regeling werden geen klachten ontvangen bij het 
Departement en in het bijzonder bij de Woonzorglijn. Ik ga er bijgevolg vanuit dat de 
huidige regeling redelijk is.
5. Zie het antwoord op vraag 4.
