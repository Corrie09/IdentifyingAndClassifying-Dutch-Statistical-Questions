title: Kinderopvang - Samenwerking met het Vlaams Expertisecentrum Kindermishandeling (VECK)
thema: Welzijn en Gezin
pdf link: https://docs.vlaamsparlement.be/pfile?id=2023211
thema link: https://www.vlaamsparlement.be/parlementaire-documenten/schriftelijke-vragen/1784461
SCHRIFTELIJKE VRAAG
nr. 124 
van ILSE MALFROOT
datum: 4 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Samenwerking met het Vlaams Expertisecentrum Kindermishandeling 
(VECK)
Tijdens de opvolgingscommissie van de Onderzoekscommissie naar de veiligheid in de 
kinderopvang verklaarde de heer Van Obbergen het volgende: “Er is een structurele 
samenwerking uitgewerkt met het Vlaams Expertisecentrum Kindermishandeling (VECK). 
De risicotaxatie bestaat uit een onderzoek om de veiligheid in de kinderopvang in te 
schatten. Na de risicotaxatie stelt het VECK een gemotiveerd advies op voor verdere 
opvolging en handhaving door Opgroeien. Het advies wordt steeds toegelicht aan de 
verantwoordelijke van het opvanginitiatief en aan Opgroeien. In 2023 waren er 37 
vermeldingen door Opgroeien voor 41 locaties.”
1. Kan de minister per Vlaamse gemeente een overzicht bezorgen van de 
kinderdagverblijven die werden vermeld door Opgroeien bij het VECK? Gelieve dat 
overzicht aan te vullen met:
a) de gemeente van het kinderdagverblijf;
b) de ondernemingsvorm:
i. door een natuurlijk persoon uitgebaat; 
ii. door een lokaal bestuur uitgebaat;
iii. door een rechtspersoon uitgebaat;
iv. door een vereniging (met vermelding van de soort vereniging) uitgebaat;
c) de stap binnen het lopende handhavingstraject waarin het kinderdagverblijf zich 
bevindt (cfr. https://www.opgroeien.be/kennis/themas/kinderopvang-en-
opgroeien/de-stappen-binnen-handhaving);
d) de datum van aanbrengen bij het VECK en de datum van het advies van het VECK;
e) de reden van vermelding bij het VECK;
f) het eindadvies van het VECK;
g) de kinderdagverblijven die voorwerp zijn van een gerechtelijk onderzoek;
h) het eindbesluit van Opgroeien (einde handhaving, schorsing, opheffing vergunning, 
geen gevolg of andere).
2. Kan de minister een overzicht bezorgen van de gemeenten waar zich een 
kinderdagverblijf bevindt dat zich op de lijst van 41 locaties bevindt waarvoor een 
problematische situatie werd aangebracht door andere melders dan Opgroeien?
3. Wat verstaat het VECK onder kindermishandeling?
4. Hoe wordt een onderzoek door het VECK gevoerd? Welke gesprekspartners of ‘derden’ 
worden gehoord bij het voeren van een dergelijk onderzoek?
5. Voert het VECK een ontvankelijkheids- en/of een gegrondheidsonderzoek van de door 
Opgroeien aangebrachte dossiers? Graag een toelichting.
6. Hoe beoordeelt het VECK de door Opgroeien aangebrachte dossiers? In hoeveel 
procent van de gevallen was er effectief sprake van kindermishandeling volgens de 
definitie van het VECK?
7. Welke stappen doet het VECK voor personen die problematische situaties melden bij 
het VECK?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 124 van 4 december 2023
van ILSE MALFROOT
1. a+2. Naar aanleiding van uw verzoek om informatie met betrekking tot specifieke 
dossiers, willen wij u graag op de hoogte stellen van de beperkingen die gelden 
voor de verstrekking van bepaalde details. De gestelde vragen hebben betrekking 
op informatie die direct gerelateerd is aan de inhoudelijke opvolging van 
individuele dossiers, waarbij vertrouwelijkheid een cruciale rol speelt.
Gezien de aard van de informatie kunnen we niet ingaan op vragen die specifiek 
gericht zijn op de opvolging van individuele dossiers, de tijdslijn en de 
verschillende fases die een dossier heeft doorlopen. 
Om toch aan uw informatieverzoek te voldoen en rekening houdend met de 
geldende vertrouwelijkheidsrichtlijnen en de complexiteit van de individuele 
dossiers, zullen we waar mogelijk algemene tellingen verstrekken vanuit het 
rapporteringssysteem van Opgroeien. Deze tellingen geven een momentopname 
weer van de situatie op het aangegeven tijdstip. 
b.
Ondernemingsvorm Aantal
Natuurlijk persoon 7
VZW 12
Vennootschap 9
Feitelijke vereniging / maatschap 3
Vennootschap onder firma 2
Gemeentebestuur / stadsbestuur / 
provinciebestuur2
OCMW 1
Nota: 1 dossier was op kindbegeleider niveau
e.
Klassificatie adviesvraag Aantal
Meerdere incidenten 11
Vermoeden foutief pedagogisch handelen 12
Vermoeden accidenteel of toegebracht 
letsel8
Vermoeden seksueel misbruik (buiten 
opgevangen kinderen)2
Vermoeden seksueel misbruik 1
Andere (bv. twijfels over de geschiktheid 
verantwoordelijke, twijfels over middelen 
misbruik van de verantwoordelijke, …)3
f. Volgende vormen van eindadvies zijn mogelijk: 
Kinderopvanginitiatief kan de activiteiten verder zetten of hervatten zonder 
verdere voorwaarden ikv handhaving 
Kinderopvanginitiatief kan de activiteiten verder zetten of hervatten, mits aan 
bepaalde voorwaarden is voldaan …( bv ondersteuning Mentes, bijkomende 
gesprekken met VECK, …) 
Kinderopvanginitiatief kan de activiteiten niet verder zetten of hervatten, tenzij er 
aan bepaalde voorwaarden is voldaan…..( voorwaarden die maken dat de risico’s 
kunnen weggewerkt worden, invoering van beschermende factoren)
Kinderopvanginitiatief kan de activiteiten niet verder zetten of hervatten
De betrokken functiehouder (organisator, verantwoordelijke, kinderbegeleider) 
kan (g)een functie opnemen in de opvang baby’s en peuters of opvang van 
buitenschoolse opvang, dan wel onder bepaalde voorwaarden. De voorwaarden 
die eventueel bij een advies geformuleerd worden zijn verbonden aan de inzichten 
vanuit de risicotaxatie. Ze kunnen specifiek gericht zijn op het remediëren van 
risicofactoren en/of het versterken van beschermende factoren.  
g. Bij 14 dossiers liep een strafonderzoek.
h.Situatie 2023 (tem 22/11/2023):
20 dossiers (van de 37 aanmeldingen) zijn afgesloten; waarvan bij 3 geen taxatie 
gebeurde door stopzetting van de locatie (op initiatief van de organisator)
Bij 4 dossiers kwam het advies dat de locatie de activiteiten niet verder kan zetten.
Bij 9 dossiers kwam het advies ‘hervatten activiteiten, mits voorwaarden’
Bij 4 Dossiers kwam het advies ‘hervatten van activiteiten zonder voorwaarden’
3. Incidenten in de kinderopvang waarbij (vermoedelijk) de fysieke of psychische 
integriteit van kind(eren) werd geschonden, kunnen aanleiding geven tot een 
aanmelding van een gevaarsituatie bij het VECK-team.
Het betreft situaties in de kinderopvang waarbij het onzeker/onduidelijk is voor 
Opgroeien waar de aantasting van de integriteit gebeurt, of deze al dan niet accidenteel 
is. Het kan ook gaan over meerdere (meldingen van) incidenten over een langere 
tijdspanne, die net door de opeenstapeling mogelijk wijzen op een patroon van 
schending van integriteit bij kinderen. Opgroeien kan eveneens beroep doen op het 
VECK-team Kinderopvang vanuit voorzorg, ter preventie van aantastingen van de 
integriteit van kinderen in het aangemelde kinderopvanginitiatief.
4. De aanmelding gebeurt door de crisiscoördinator Opgroeien bij het VECK-team 
Kinderopvang. Bij de aanmelding wordt informatie beschikbaar gesteld aan het VECK-
team via een beveiligde elektronische opslagruimte.
Er vindt een eerste bespreking van het dossier plaats binnen de week door het VECK-
team, met de volgende doelstelling:
-Een eerste inschatting maken en de eerste stappen bepalen
-Toewijzing van een VECK-teamlid aan de casus als contactpersoon voor Opgroeien
Vervolgens vindt een tussentijdse uitwisseling plaats tussen de crisiscoördinator 
Opgroeien en contactpersoon VECK-medewerker. De bedoeling van deze uitwisseling is:
-Afstemming rond plan van aanpak en de stand van zaken
-Afstemming rond timing voor het geven van advies 
Het VECK bepaalt verder het plan van aanpak en voert dit uit.
Nadat het risicotaxatieproces afgerond is, volgt een VECK-teambespreking waarin het 
advies bepaald wordt.
Risicotaxatie is een proces waarbij informatie verwerkt wordt, met het oog op het 
inschatten van de kans op toekomstige kindermishandeling en de ernst daarvan, en dit 
in functie van een beslissing over vervolgstappen. Daarbij wordt op vier onderdelen 
informatie nagegaan en geordend:
-De mate waarin de casus kenmerken vertoont die geassocieerd zijn met vormen 
van fysieke, emotionele kindermishandeling, fysieke, emotionele verwaarlozing 
en/of seksueel misbruik (onderdeel “vormen”)
-De mate waarin de casus kenmerken vertoont die geassocieerd zijn met een risico 
op kindermishandeling (onderdeel “risicofactoren”)
-De mate waarin de casus kenmerken vertoont die beschermend zijn tegen 
kindermishandeling (onderdeel “beschermende factoren”)
-Een indicatie van de samenwerkingsrelatie met de betrokkenen en de mate waarin 
de betrokkenen verantwoordelijkheid opnemen voor verandering, vb. de 
medewerkers van het opvanginitiatief. Het inzicht en de erkenning van 
verantwoordelijken, organisatoren en andere betrokkenen voor eventuele (risico’s 
op) kindermishandeling of onveiligheid is hierbij een belangrijk aspect (onderdeel 
“responsieve factoren”).
De risicotaxatie van het VECK-team Kinderopvang combineert een gestructureerde en 
wetenschappelijk onderbouwde werkwijze met een multidisciplinaire besluitvorming. 
Hierbij neemt het team de bovengenoemde onderdelen gezamenlijk in overweging.
Naast de analyse van de informatie die Opgroeien aanreikt, zijn contacten en 
gesprekken met de relevante stakeholders een essentieel onderdeel van de 
risicotaxatie. Dit kunnen contacten zijn met de kinderen, ouders, organisator, 
verantwoordelijke, kinderbegeleider, scholen die stagiaires in de opvang hebben, 
ondersteuners, artsen, parket, advocaten enzovoort. Bij saturatie, met andere woorden 
als nieuwe bronnen geen nieuwe informatie meer toevoegen, wordt het proces van 
informatieverzameling afgerond.
5. Cfr antwoord op vraag 4. Het VECK-team verleent ook advies aan Opgroeien op basis 
van geanonimiseerde bespreking van casussen die (nog) niet aangemeld worden.
6. Cf antwoord op vraag 1f.
7. Het VECK-team werkt voor deze opdracht van risico-taxatie uitsluitend op vraag van het 
agentschap Opgroeien.  Een ouder kan problematische situaties melden bij 1712.
