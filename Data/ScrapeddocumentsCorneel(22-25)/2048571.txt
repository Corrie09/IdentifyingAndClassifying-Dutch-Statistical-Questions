title: Woonzorgvoorzieningen - Administratieve boetes
thema: Welzijn en Gezin
pdf link: https://docs.vlaamsparlement.be/pfile?id=2048571
thema link: https://www.vlaamsparlement.be/parlementaire-documenten/schriftelijke-vragen/1805651
SCHRIFTELIJKE VRAAG
nr. 254
van VEERLE GEERINCKX
datum: 22 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgvoorzieningen  -  Administratieve boetes
Op 13 april 2023 stelde ik schriftelijke vraag nr. 600 over administratieve boetes aan 
woonzorgvoorzieningen. Ik had graag de meest recente update van volgende cijfers.
1. Hoeveel administratieve boetes werden aan woonzorgcentra en/of centra voor 
kortverblijf in totaal opgelegd? Wat is het totaalbedrag ervan?
2. Om welke redenen worden administratieve boetes niet geïnd of uitgevoerd?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 254 van 22 februari 2024
van VEERLE GEERINCKX
1. Er is op dit moment een procedure lopende om een administratieve geldboete te 
kunnen opleggen van in totaal 5.000 euro aan één beheersinstantie van 2 groepen 
van assistentiewoningen. 
2. Het mozaïekdecreet dat de voorwaarde voor een administratieve geldboete wijzigde, 
werd op 1 december 2023 goedgekeurd en afgekondigd. Dit maakt het 
toepassingsgebied van een administratieve geldboete breder. Tot deze wijziging van 
het woonzorgdecreet van 15 februari 2019 was er eerst een aanmaning nodig. Als er 
nood was om verder te handhaven waren er andere, meer geschikte instrumenten 
zoals een schorsing of intrekking van de erkenning. De goedkeuring van dit decreet 
maakt het mogelijk om een betere procedure uit te werken in besluiten die aan de 
Vlaamse Regering zullen worden voorgelegd. 
Verder keurde de Vlaamse Regering op 8 maart 2024 een besluit goed waarin de 
administratieve geldboete kan worden opgelegd bij het niet-naleven van de financiële 
maatregelen door woonzorgcentra.
