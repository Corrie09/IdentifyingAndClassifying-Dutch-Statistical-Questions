title: Rijbewijs B - Terugkommoment
thema: Mobiliteit en Verkeer
pdf link: https://docs.vlaamsparlement.be/pfile?id=2052228
thema link: https://www.vlaamsparlement.be/parlementaire-documenten/schriftelijke-vragen/1807804
SCHRIFTELIJKE VRAAG
nr. 714
van STIJN BEX
datum: 28 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Rijbewijs B  -  Terugkommoment 
Het terugkommoment is een verplichte opleiding van 4 uur die men 6 tot 9 maanden na 
afgifte van het definitief rijbewijs B moet volgen. Houders van het rijbewijs moeten aan 
drie voorwaarden voldoen om verplicht deel te nemen: (1) vanaf 1 oktober 2017 of later 
het voorlopig rijbewijs aangevraagd of omgewisseld hebben of het voorlopig rijbewijs 
aangevraagd hebben voor 1 oktober 2017 en omgewisseld naar een voorlopig rijbewijs van 
18 of 36 maanden of model 12, (2) in het bezit zijn van een rijbewijs afgeleverd in een 
Vlaamse gemeente en (3) in Vlaanderen wonen.
De terugkommomenten worden georganiseerd door daartoe erkende centra. Chauffeurs 
hoeven na het terugkommoment geen examen af te leggen, maar het is wel de eigen 
verantwoordelijkheid van de chauffeur om het terugkommoment op tijd te volgen. 
Ongeveer drie weken voor de periode waarbinnen het terugkommoment gevolgd moet 
worden, ontvangt de houder van het rijbewijs een herinneringsbrief van het Departement 
Mobiliteit en Openbare Werken (MOW). Als het terugkeermoment niet tijdig wordt gevolgd, 
volgt een aanmaning. Daarna heeft de houder van het rijbewijs nog twee maanden de tijd 
om alsnog deel te nemen aan een terugkommoment. Hij/zij betaalt dan een boete in de 
vorm van een toeslag van 51 euro boven op de kostprijs. Als er na de aanmaning nog altijd 
geen terugkommoment gevolgd wordt, dan komt men in de juridische procedure terecht. 
Die kan leiden tot een gerechtelijke vervolging door een politierechter of de betaling van 
een bestuurlijke geldboete die varieert tussen 400 euro en 4000 euro.
De kwaliteit van de terugkommomenten wordt gecontroleerd door de inspecteurs van MOW 
die ook instaan voor de controle van de rijscholen en de rijopleidingen.
1. Hoeveel deelnemers volgden een terugkommoment sinds de verplichting ervan? Graag 
een opsplitsing per jaar.
2. Hoeveel deelnemers waren te laat voor het volgen van een terugkommoment en 
ontvingen een aanmaning en moesten een boete in de vorm van een toeslag betalen? 
Graag een opsplitsing per jaar. Hoeveel van die boetes in de vorm van een toeslag 
werden bestreden door de ontvangers? Hoeveel van de bestreden boetes werden 
uiteindelijk ingetrokken? 
3. Hoeveel personen werden gerechtelijk vervolgd voor de politierechtbank voor het niet 
volgen van een terugkommoment en hoeveel personen moesten een bestuurlijke 
geldboete betalen? Wat was het gemiddelde bedrag van de geldboete? Hoeveel van 
de bestuurlijke geldboetes werden bestreden door de ontvangers? Hoeveel van de 
bestreden boetes werden uiteindelijk ingetrokken? Graag een opsplitsing per jaar. 
4. Hoeveel administratieve controles werden uitgevoerd bij de verschillende centra en 
lesgevers? Graag een opsplitsing per jaar sinds het ontstaan van de 
terugkommomenten. 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 714 van 28 februari 2024
van STIJN BEX
1.
2019 2020 2021 2022 2023
TKM gevolgd 19.751 30.005 50.602 72.183 66.590
2.
2019 2020 2021 2022 2023
aanmaning 
verstuurd1.959 2.435 7.362 13.048 7.808
toeslag 
betaald1.040 1.717 5.307 9.993 5.143
Met betrekking tot het aantal toeslagen dat bestreden werd door de ontvanger zijn 
geen cijfers beschikbaar voor periode 2019-22/11/2022. Sedert 23/11/2022 tot en 
met 31/12/2023 werden 76 klachten ingediend over de aangerekende toeslag. 
In de periode 2019-2023 werd er één (1) bestreden toeslag ingetrokken.
3. Er werden in de periode 2019-2023 geen personen strafrechtelijk vervolgd. Sedert de 
start van het terugkommoment werden 2.164 beslissingen genomen m.b.t. een 
bestuurlijke geldboete.
Het gemiddelde bedrag van de geldboete bedroeg € 352.
Over de ganse periode 2019-2023 werd door 14 beginnende bestuurders beroep 
aangetekend tegen de opgelegde geldboete (2020: 9; 2022: 5). Van deze bestreden 
geldboetes werden drie (3) boetes kwijtgescholden.
4. In de tabel hieronder worden het aantal inspecties ter plaatse per jaar weergegeven:
2019 2020 2021 2022 2023
inspecties 3 2 4 7 8
Daarnaast worden de geregistreerde sessies van het terugkommoment permanent 
gemonitord via het platform waarin ze worden geregistreerd.
