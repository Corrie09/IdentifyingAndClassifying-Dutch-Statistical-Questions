title: VRT - Uitzenden van erediensten
thema: Media
pdf link: https://docs.vlaamsparlement.be/pfile?id=2008770
thema link: https://www.vlaamsparlement.be/parlementaire-documenten/schriftelijke-vragen/1771701
SCHRIFTELIJKE VRAAG
nr. 17
van ELS AMPE
datum: 16 oktober 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT  -  Uitzenden van erediensten 
Frederik Delaplace, CEO van de VRT, wil een debat op gang brengen over het uitzenden 
van erediensten. Sinds het programma ‘Godvergeten’, met getuigenissen over seksueel 
misbruik door geestelijken, krijgt de VRT veel vragen van kijkers en luisteraars over de 
plaats van erediensten op de openbare omroep. 
1. Hoeveel erediensten werden in 2022 op de VRT uitgezonden?
2. Hoeveel kijkers gemiddeld bereikte de VRT per uitgezonden eredienst in 2022? Hoe is 
dat cijfer geëvolueerd ten opzichte van 2021? Heeft de VRT kijkers verloren of 
gewonnen? 
3. Hoeveel kosten de uitzendingen van de erediensten de Vlaming per jaar? Graag een 
kosten-batenanalyse. 
a) Hoeveel kost het om een tv-programma zoals ‘de eredienst op zondag’ te maken? 
b) Hoeveel kost een tv-programma zoals ‘de eredienst op zondag’ de VRT gemiddeld 
per uur? 
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 17 van 16 oktober 2023
van ELS AMPE
Aangezien deze vraag operationele gegevens betreft, heb ik deze gegevens bij de VRT 
opgevraagd. Hieronder vindt u de informatie.
1. In 2022 zond VRT-Televisie 44 captaties van erediensten uit. VRT-Radio zond vorig jaar 
56 captaties van erediensten uit.
2. Gemiddeld aantal kijkers op VRT-Televisie per eredienst, inclusief kijkers via VRT MAX:
2021 2022
Rooms-Katholieke 
eredienst76.861 64.847
Orthodoxe eredienst 32.420 38.811
Protestantse eredienst 29.789 25.949
Evangelische eredienst 29.421 29.016
Joodse eredienst 23.539 31.863
Islamitische eredienst 17.760 15.705
Totaal (gewogen 
gemiddelde)63.597 56.562
N.B. 2021 was een coronajaar.
3. VRT dient hierover niet te rapporteren en wenst hierover ook geen cijfers bekend te 
maken. Dit betreft gevoelige bedrijfsinformatie.
