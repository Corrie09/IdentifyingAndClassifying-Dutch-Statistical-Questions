title: Oosterweelproject - Recupereerbaarheid btw
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2043933
thema link: https://www.vlaamsparlement.be/parlementaire-documenten/schriftelijke-vragen/1799129
SCHRIFTELIJKE VRAAG
nr. 580
van PETER VAN ROMPUY
datum: 30 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Oosterweelproject  -  Recupereerbaarheid btw
Ik stel deze vraag in opvolging van eerdere vragen over de recupereerbaarheid van btw 
voor het Oosterweelproject (nr. 1556 van 6 juli 2022 en nr. 898 van 18 februari 2022). 
In de derde financiële voortgangsrapportage van maart 2023 stelt het Rekenhof 
daaromtrent:
“De hoofdwerken en de voorbereidende werken zijn geraamd exclusief btw, de 
leefbaarheidsprojecten (bovenbouw en onderbouw) werden geraamd inclusief btw. Lantis 
heeft een ruling gevraagd aan de btw-administratie over de recupereerbaarheid van btw 
op de bovenbouw leefbaarheidsprojecten in relatie tot de verwachte tolinkomsten. Het 
resultaat van die ruling is nog niet beschikbaar.”
Ondertussen zou er duidelijkheid zijn over de desbetreffende ruling. Gezien de financiële 
impact ervan op de financiën van het Oosterweelproject, graag de volgende vragen:
1. Wat is de inhoud van de ruling?
2. Wat is de concrete financiële impact van de ontvangen ruling op de financiën en het 
financiële model van het Oosterweelproject? 
3. Kan de minister de verkregen ruling ter beschikking stellen? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 580 van 30 januari 2024
van PETER VAN ROMPUY
Deze vraag handelt over aspecten die aan bod zullen komen in de geplande 
Voortgangsrapportage Toekomstverbond, waarvan de documenten op 8 maart 2024 aan 
het parlement zullen worden verstrekt en de inhoud wordt besproken in de Commissie 
voor Mobiliteit en Openbare Werken op 14 maart 2024. Er wordt bijgevolg verwezen naar 
deze rapportage en commissievergadering.
Indien er na lezing van de voortgangsrapportage nog vragen resteren, stel ik voor dat u 
deze separaat stelt na de commissievergadering.  
