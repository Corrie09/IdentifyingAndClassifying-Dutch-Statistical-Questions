title: Financiering van lokale islamitische geloofsgemeenschappen - Bijpassing werkingstekorten
thema: Integratie en Inburgering
Lokale overheden en Binnenlands bestuur
pdf link: https://docs.vlaamsparlement.be/pfile?id=2082940
thema link: https://www.vlaamsparlement.be/parlementaire-documenten/schriftelijke-vragen/1834800
SCHRIFTELIJKE VRAAG
nr. 8
van CHRIS JANSSENS
datum: 18 oktober 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
Financiering van lokale islamitische geloofsgemeenschappen  -  Bijpassing 
werkingstekorten
Het decreet van 7 mei 2004 en de bijbehorende uitvoeringsbesluiten maakten voor het 
eerst de financiering van lokale islamitische gemeenschappen (moskeeën) mogelijk via de 
bijpassing van hun werkingstekorten door de provincies. Inmiddels is op 16 november 
2021 het nieuwe decreet over de erkenning van lokale geloofsgemeenschappen in werking 
getreden.
Graag had ik de meest actuele beschikbare cijfers verkregen over de financiering van 
moskeeën.
1. Kan de minister het volledige overzicht meedelen van welke provincies in 2022 en 
2023 (graag uitsplitsen) tekorten bijpasten in de werking van welke moskeeën en voor 
welke bedragen? Graag de bedragen die werden toegekend voor de exploitatie en 
investeringen. 
2. Kan de minister meedelen welke van die moskeeën op dit moment (nog steeds) 
behoren tot een vanuit het buitenland aangestuurd moskeenetwerk (Diyanet, Milli 
Görüs/BIF enzovoort) en in welke mate de betrokken moskeegebouwen eigendom zijn 
van dat netwerk?
3. Kan de minister voor elk van de erkende moskeeën die in 2022 en 2023 geen 
provinciale bijpassing ontvingen, meedelen waarom de tekorten van die moskeeën dat 
jaar niet werden bijgepast, hoewel de wetgeving dat mogelijk maakt?
4. Heeft het decreet van 2021 gevolgen gehad voor of een impact gehad op de uitbetaling 
van subsidies in het jaar 2023?
5. Hoe evalueert de minister die gegevens?
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
ANTWOORD
op vraag nr. 8 van 18 oktober 2024
van CHRIS JANSSENS
1. In bijlage 1 zijn de toelagen (afgerond tot op de gehele euro) opgenomen die in 2022 
en 2023 door de provincies als financierende overheden uitbetaald werden aan de 
erkende besturen van de eredienst behorend tot de islamitische eredienst. Deze 
toelagen zijn gebaseerd op de jaarrekeningen van deze besturen van de eredienst. 
2. In bijlage 1 is per bestuur van de eredienst eveneens de islamitische strekking 
opgenomen waartoe ze behoort. Ik wijs erop dat het al dan niet behoren van een lokale 
geloofsgemeenschap tot een welbepaalde strekking of netwerk geen 
erkenningscriterium is gelet op de grondwettelijk gewaarborgde vrijheid van godsdienst 
(art. 19 GW) en de organisatorische autonomie van de eredienst (art. 21 GW). Het enige 
toetsingskader waaraan erkende en erkenningszoekende lokale 
geloofsgemeenschappen worden getoetst zijn de verplichtingen, waaronder de 
onafhankelijke werking van het (toekomstig) bestuur van de eredienst, die voortvloeien 
uit het Erkenningsdecreet van 22 oktober 2021 en het Eredienstendecreet van 7 mei 
2004. 
Conform artikel 18 van het decreet van 26 april 20241 moeten alle erkende besturen 
van de eredienst uiterlijk tegen 15 mei 2027 transparantie bieden over de 
eigendomsstructuur van de door hun gebruikte eredienstgebouwen. Derhalve zal mijn 
administratie vanaf 16 mei 2027 een volledig beeld hebben van de eigendomsstructuur 
van de eredienstgebouwen van alle erkende besturen van de erediensten.
Op basis van een specifiek screeningsonderzoek verricht door Informatie- en 
screeningsdienst (ISD) in de periode 2022-2023 over de werking van Diyanet in 
Vlaanderen, werd vastgesteld dat voor wat betreft de 12 erkende besturen van de 
eredienst die behoren tot het Diyanet-netwerk (zie bijlage 1), enkel ‘Mevlana Camii’ 
(Genk) over een eredienstgebouw beschikt dat niet in eigendom is van het Belgisch 
Diyanet-netwerk. De eredienstgebouwen van de overige 11 besturen van de eredienst 
zijn eigendom van het Belgisch Diyanet-netwerk via de ivzw “Association Internationale 
Diyanet de Belgique” met als ondernemingsnummer 0423.006.508.
3. Vijf erkende islamitische besturen van de eredienst ontvingen vanwege de financierende 
overheid geen betoelaging in 2022 en/of 2023 om de hierna volgende redenen:
Eredienstbestuur Toelage 2022 Toelage 2023
El Mouslimine 
(Antwerpen)Geen toelage omdat 
het eredienstbestuur 
nog niet opgericht 
was in 2022. Het eredienstbestuur is recent op 7 juni 
20232 bij ministerieel besluit opgericht 
en kan maar vanaf 2024 een 
betoelaging ontvangen na indiening en 
goedkeuring door de provincieraad van 
1 Decreet van 26 april 2024 tot wijziging van het Erkenningsdecreet Lokale Geloofsgemeenschappen 
van 22 oktober 2021, BS. 6 mei 2024.
2 Ministerieel Besluit van 7 juni 2023 houdende de erkenning van de islamitische geloofsgemeenschap 
“El Mouslimine” te Antwerpen, BS. 12 september 2023.
een meerjarenplan voor de komende 
zes jaar en een budget voor het jaar 
2024.
Tauhid (Pelt) Geen toelage omdat 
het eredienstbestuur 
nog niet opgericht 
was in 2022.Het eredienstbestuur is recent op 7 juni 
20233  bij ministerieel besluit opgericht 
en kan maar vanaf 2024 een 
betoelaging ontvangen na indiening en 
goedkeuring door de provincieraad van 
een meerjarenplan voor de komende 
zes jaar en een budget voor het jaar 
2024.
Kevser (Aalst) € 25.575 De provincie Oost-Vlaanderen heeft als 
financierende overheid in 2023 geen 
toelage toegekend aan het 
eredienstbestuur wegens het ontbreken 
van een gebouw van de eredienst. 
Aangezien het niet beschikken over een 
eredienstgebouw een inbreuk is op de 
erkenningsverplichtingen werd de 
erkenning van ‘Kevser’ bij ministerieel 
besluit van 18 maart 2024 opgeschort 
t.e.m. 15 maart 20254.
Badr (Hasselt) € 5.570 Er werd geen toelage toegekend omwille 
van boekhoudkundige redenen. Er was 
met name een overschot geboekt op het 
budget 2023 van het eredienstbestuur.
Jamia Islamia 
(Oostende)Het eredienstbestuur 
heeft geen toelagen 
aangevraagd in 
2022.Het eredienstbestuur kwam niet meer in 
aanmerking voor betoelaging sedert de 
opheffing van haar erkenning bij 
ministerieel besluit van 22 april 20225.
4. Het Erkenningsdecreet Lokale Geloofsgemeenschappen van 22 oktober 2021 heeft geen 
gevolgen of impact gehad op het vlak van de uitbetaling van subsidies in het jaar 2023 
om de volgende redenen:
- Op 7 juni 2023 werden twee nieuwe islamitische besturen van de eredienst opgericht 
nl. ‘Tauhid’ (Pelt) en ‘El Mouslimine’ (Antwerpen). Zoals vermeld onder punt 3 heeft 
dit in 2023 geen gevolgen gehad op het vlak van betoelaging aangezien ze als 
nieuwe besturen van de eredienst ten vroegste in 2024 in aanmerking kunnen 
komen voor betoelaging mits indiening en goedkeuring door de provincieraad van 
een meerjarenplan voor de komende zes jaar en een budget voor het jaar 2024; 
- Op 22 april 2022 werd de erkenning van het bestuur van de eredienst ‘Jamia Islamia’ 
(Oostende) opgeheven (zie punt 3). Aangezien dit bestuur van de eredienst sinds 
de oprichting ervan op 5 mei 2009 nooit enige betoelaging heeft aangevraagd noch 
ontvangen, heeft de opheffing van de erkenning geen impact gehad op het vlak van 
betoelaging door de provincie als financierende overheid.
5. Deze gegevens zijn het juridisch gevolg van de geldende regelgeving inzake de 
betoelaging van de besturen van de eredienst, met name:
3 Ministerieel Besluit van 7 juni 2023 houdende de erkenning van de islamitische geloofsgemeenschap 
“El Mouslimine” te Antwerpen, BS. 12 september 2023.
4 Ministerieel Besluit van 18 maart 2024 tot sanctionering van de islamitische gemeenschap Kevser 
te Aalst.
5 Ministerieel besluit van 22 april 2022 houdende de opheffing van de erkenning van de lokale 
Islamitische geloofsgemeenschap “Jamia Islamia”, BS. 17 juni 2022.
- het decreet van 7 mei 2004 betreffende de materiële organisatie en werking van 
de erkende erediensten;
- het besluit van de Vlaamse Regering van 13 oktober 2006 houdende het 
algemeen reglement op de boekhouding van de besturen van de erkende 
erediensten en van de centrale besturen van de erkende erediensten;
- het ministerieel besluit van 27 november 2006 tot vaststelling van de modellen 
van de boekhouding van de besturen van de eredienst;
- de omzendbrief BB 2013/01 van 1 maart 2013 betreffende de boekhouding van 
de besturen van de eredienst.
BIJLAGE
Overzicht van de provinciale toelagen 2022-2023 aan de erkende islamitische besturen 
van de eredienst
