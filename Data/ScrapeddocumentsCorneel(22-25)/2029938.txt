title: Vlaams opleidingsverlof (VOF) en het vroegere betaald educatief verlof (BEF) - Aanvragen
thema: Werk
pdf link: https://docs.vlaamsparlement.be/pfile?id=2029938
thema link: https://www.vlaamsparlement.be/parlementaire-documenten/schriftelijke-vragen/1791500
SCHRIFTELIJKE VRAAG
nr. 134
van THIJS VERBEURGT
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaams opleidingsverlof (VOF) en het vroegere betaald educatief verlof (BEF)  -  Aanvragen
Het belang van levenslang leren wordt in de commissie Werk keer op keer aangestipt. Het 
is dan ook belangrijk dat we de maatregelen die het levenslang leren willen bevorderen 
goed kunnen evalueren.
Om het hervormde Vlaamse opleidingsverlof te evalueren, ontbraken enkele belangrijke 
gegevens. Zo beschikte het Jaarrapport Vlaamse opleidingsincentives 2019-2020 
bijvoorbeeld nog niet over de persoonsgegevens van de werknemers die gebruik hebben 
gemaakt van het VOV en het BEV. Ondertussen werd het Jaarrapport Vlaamse 
opleidingsincentives voor het schooljaar 2020-2021 al uitgegeven. 
Graag krijg ik volgende cijfers per schooljaar voor schooljaren 2019-2020, 2020-2021, 
2021-2022 en 2022-2023.
1. Hoeveel keer werd het VOV aangevraagd? Graag een onderscheid naar het profiel van 
de werknemer: 
- gender; 
- leeftijd; 
- migratieachtergrond: niet-EU, EU, autochtoon; 
- scholingsgraad;
- hoogte van het inkomen.
a) Voor hoeveel uren in totaal werd het VOV aangevraagd? 
b) Voor hoeveel uren werd het VOV gemiddeld aangevraagd? 
c) Hoeveel keer werd het VOV aangevraagd voor opleidingen die geregistreerd zijn 
in de opleidingsdatabank Vlaamse opleidingsincentives? 
d) Hoeveel keer werd het VOV aangevraagd voor loopbaangerichte opleidingen? 
e) Hoeveel keer werd het VOV aangevraagd voor examens bij de Vlaamse 
Examencommissie secundair onderwijs? 
f) Hoeveel keer werd het VOV aangevraagd voor examens van de Vlaamse 
Gemeenschap voor de erkenning van eerder verworven competenties (EVC)? 
g) Hoeveel keer werd het VOV aangevraagd voor een opleiding die voorbereidt op 
een knelpuntberoep? 
2. Hoeveel keer werd het VOV toegekend? Graag een onderscheid naar het profiel van 
de werknemer: 
- gender; 
- leeftijd;
- migratieachtergrond: niet-EU, EU, autochtoon; 
- scholingsgraad; 
- hoogte van het inkomen. 
a) Voor hoeveel uren in totaal werd het VOV toegekend? 
b) Voor hoeveel uren werd het VOV gemiddeld toegekend? 
c) Hoeveel keer werd het VOV toegekend voor opleidingen die geregistreerd zijn in 
de opleidingsdatabank Vlaamse opleidingsincentives? Voor hoeveel uren in totaal? 
d) Hoeveel keer werd het VOV toegekend voor loopbaangerichte opleidingen? Voor 
hoeveel uren in totaal? 
e) Hoeveel keer werd het VOV toegekend voor examens bij de Vlaamse 
Examencommissie secundair onderwijs? Voor hoeveel uren in totaal? 
f) Hoeveel keer werd het VOV toegekend voor examens van de Vlaamse 
Gemeenschap voor de erkenning van EVC? Voor hoeveel uren in totaal?
g) Hoeveel keer werd het VOV toegekend voor een opleiding die voorbereidt op een 
knelpuntberoep?
3. Hoeveel aanvragen werden
a) ingediend op initiatief van de werknemer;
b) ingediend op initiatief van de werkgever?
4. Hoeveel bedrijven dienden een aanvraag in op eigen initiatief die ook werd 
goedgekeurd? Graag opgedeeld naar het aantal aanvragen die werden goedgekeurd 
per bedrijf (het aantal bedrijven dat voor meer dan 1000 werknemers een dossier 
indiende en goedgekeurd kreeg, hoeveel bedrijven voor meer dan 700 werknemers, 
hoeveel voor meer dan 500 werknemers, hoeveel voor meer dan 200 werknemers, 
hoeveel voor meer dan 100 werknemers en hoeveel voor minder dan 100 
werknemers).
Welke bedrijven vroegen voor meer dan 500 werknemers opleidingsverlof aan en 
kregen dat ook goedgekeurd?
- Voor deze bedrijven graag een overzicht per bedrijf voor welke opleidingen er 
opleidingsverlof werd aangevraagd dat werd goedgekeurd en het aantal aanvragen 
dat werd goedgekeurd per opleiding. 
- Per bedrijf ook de aanbieders van de opleidingen waar opleidingsverlof voor werd 
aangevraagd dat werd goedgekeurd.
5. Graag volgende cijfers voor het volledige schooljaar 2021-2022 en het schooljaar 
2022-2023. 
a) Hoeveel aanvragen voor het VOV met gemeenschappelijk initiatiefrecht werden al 
ingediend?
b) Hoeveel aanvragen voor het VOV met gemeenschappelijk initiatiefrecht werden al 
goedgekeurd?
Graag een overzicht van de bedrijven die mee het initiatief namen, opgedeeld naar 
het aantal VOV’s dat deze bedrijven aanvroegen binnen het gemeenschappelijk 
initiatiefrecht. 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 134 van 21 december 2023
van THIJS VERBEURGT
1. Op het opendataplatform van de Vlaamse overheid kunnen de gegevens van het 
Vlaams opleidingsverlof vanaf schooljaar 2019-2020 geraadpleegd worden. De 
gegevens hebben betrekking op goedgekeurde terugbetalingsaanvragen. De 
variabelen geslacht, leeftijd, woonplaats zijn beschikbaar per werknemer, alsook de 
gevolgde opleiding. Scholingsniveau is niet systematisch beschikbaar. Die variabele 
wordt in de LED opgevraagd voor het jaarrapport. Het inkomensniveau en de 
nationaliteit van de werknemer zijn niet beschikbaar. 
Op bedrijfsniveau is de variabele bedrijfsgrootte beschikbaar. 
Explore — Open Data (vlaanderen.be)
a-b) Totaal aantal en gemiddeld aantal aangevraagde uren per schooljaar per 
goedgekeurd dossier: 
Schooljaar: 2019-2020 2020-2021 2021-2022 2022-2023
Totaal aantal uren 
aangevraagd3.585.296 3.994.717 4.498.324 4.452.526
Gemiddeld uren 
aangevraagd79 77 78 80
c) En 99.99% van de aanvragen had betrekking op een opleiding die in de 
opleidingsdatabank Vlaamse opleidingsincentives is opgenomen. 
d) 84 werknemers hebben een goedgekeurde VOV-aanvraag voor een 
loopbaangerichte opleiding in de voorbije 4 schooljaren. 
e) Aantal goedgekeurde aanvragen voor examencommissie SO: 300
f) Aantal goedgekeurde aanvragen voor een EVC: 44
Opleiding naam 2019 2020 2021 2022
EVC-assessment Heftruckchauffeur 1
EVC-assessment Kinderbegeleider baby’s en peuters 2
EVC-traject Opleider begeleider in bedrijven en organisaties 5 13
EVC-traject Opleider-begeleider in bedrijven en organisaties 2
Ervaringsbewijs EVC 21
Examencommissie secundair onderwijs 50 61 89 100
Loopbaangerichte opleidingen 24 16 22 22
g) Aantal goedgekeurde aanvragen dat betrekking heeft op een knelpuntberoep 
(knelpuntgerichte opleiding):
a. 2019-2020: 37,2 % - 29.805
b. 2020-2021: 35,7 % - 31.847
c. 2021-2022: 34,4 % - 33.231
d. 2022-2023: 42,3 % - 38.217
2. Schooljaar 2019-2020, 2020-2021 en 2021-2022 zijn betaald, schooljaar 2022-2023 
nog niet volledig. 
a) betaalde uren per schooljaar: 68% van de aangevraagde uren wordt effectief 
uitbetaald. Een dossier wordt voor het totaal aantal uren opleiding ingediend. 
Werknemers nemen niet voor alle uren van de opleiding VOV op.
Schooljaar: 2019-2020 2020-2021 2021-2022 totaal
Totaal aantal uren aangevraagd 3.585.296 3.994.717 4.498.324 12.078.337
totaal aantal betaalde uren 2.447.573 2.780.797 2.997.690 8.226.060
betaald vs aangevraagd 68% 70% 67% 68%
b) gemiddeld werd 61 uur VOV per werknemer betaald.
c-g)Over de betaalde dossiers wordt voor de eerste keer gerapporteerd in het 
jaarrapport Vlaamse opleidingsincentives schooljaar 2022-2023 dat in april 2024 
wordt gepubliceerd en aan het Vlaams parlement wordt bezorgd. Er kan al 
meegegeven worden dat er een uitval is van 15%: dat is het aantal dossiers die 
wel werden goedgekeurd maar geen aanleiding gaven tot betaling.  Het onderzoek 
zal o.a. nagaan of dit een algemeen gegeven is, of dat het uitvalpercentage 
verschilt naargelang het profiel van de werknemer en de gevolgde opleiding. Daar 
bovenop komt dat er minder uren VOV betaald worden dan aangevraagd, cfr a.
3. Sinds de invoering van het gemeenschappelijk initiatiefrecht in schooljaar 2021-2022 
worden werkgevers gevraagd om te noteren wie het initiatief nam voor de opleiding. 
In schooljaar 2021-20222 was dat in 46% van de goedgekeurde aanvragen de 
werkgever, in schooljaar 2022-2023 was dat aandeel gestegen tot 55%.
4. Het aantal bedrijven met aanvragen op voorstel van de werkgever (gemeenschappelijk 
initiatiefrecht), opgedeeld naar het aantal werknemers waarvoor een aanvraag werd 
goedgekeurd per bedrijf: 
aantal werknemers met goedgekeurd 
dossier op voorstel werkgever per bedrijfSj 21-22 
aantal 
werkgever
sSj 22-23
Aantal 
werkgever
s
1000+ 3 3
700-999 2 2
500-699 4 2
200-499 12 14
100-199 19 20
minder dan 100 2535 2698
Eindtotaal 2575 2739
Bedrijven met meer dan 500 goedgekeurde VOV-dossiers voor een opleiding die startte 
in schooljaar 2021-2022, opgedeeld in opleidingen op voorstel werkgever en 
opleidingen op initiatief werknemer. Het aantal werknemers waarvoor een aanvraag 
werd goedgekeurd: 
Werkgever maatschappelijke naamVoorstel 
WerkgeverInitiatief 
Werknemer
VOLVO GROUP BELGIUM 2.506 207
Start People 22 1.790
AIB 1.505 10
Randstad Belgium 1.312 128
SECURITAS 978 36
SYNERGIE BELGIUM 893 62
Seris SECURITY 797 18
GO TEMP 609  
FORUM JOBS 162 427
ACCENT Jobs For People 559 27
G4S AVIATION SECURITY 554 11
BEWEL 484 71
ARCELORMITTAL  BELGIUM 247 293
Bedrijven met meer dan 500 goedgekeurde VOV-dossiers voor een opleiding die startte 
in schooljaar 2022-2023, opgedeeld in opleidingen op voorstel werkgever en 
opleidingen op initiatief werknemer. Het aantal werknemers waarvoor een aanvraag 
werd goedgekeurd: 
Werkgever maatschappelijke naamVoorstel 
werkgeverInitiatief 
werknemer
VOLVO GROUP BELGIUM 2.647 218
Randstad Belgium 1.570 22
AIB 1.230 9
SECURITAS 928 27
ACCENT Jobs For People 738 5
Seris SECURITY 579 15
BEWEL 516 51
DAF TRUCKS VLAANDEREN 445 119
ARCELORMITTAL  BELGIUM 279 268
G4S SECURE SOLUTIONS 480 29
Een overzicht voor deze bedrijven voor welke opleidingen er opleidingsverlof werd 
goedgekeurd en het aantal aanvragen dat werd goedgekeurd per opleiding. Een 
overzicht per bedrijf voor welke opleidingen bij welke opleidingsinstelling eveneens in 
bijlage 1. 
5. Goedgekeurde aanvragen VOV op voorstel van de werkgever voor opleidingen die 
startten in schooljaar
a. 2021-2022: 44.548 aanvragen door 2.575 bedrijven voor 28.187 
werknemers
b. 2022-2023: 50.020 aanvragen door 2.739 bedrijven voor 29.377 
werknemers
U vindt in bijlage 1 een overzicht van de bedrijven met goedgekeurde VOV-dossiers 
voor opleidingen die startten in de schooljaren 2021-2022 en 2022-2023 op voorstel 
van de werkgever en het aantal aanvragen (dossiers) die werden ingediend. 
BIJLAGE
Overzicht
