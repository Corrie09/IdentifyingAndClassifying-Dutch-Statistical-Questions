title: Kmo-groeisubsidie - Aanvragen West-Vlaanderen
thema: Economie
pdf link: https://docs.vlaamsparlement.be/pfile?id=2030006
thema link: https://www.vlaamsparlement.be/parlementaire-documenten/schriftelijke-vragen/1791962
SCHRIFTELIJKE VRAAG
nr. 148
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Kmo-groeisubsidie  -  Aanvragen West-Vlaanderen
De kmo-groeisubsidie is een instrument waarmee de Vlaamse overheid kmo’s in 
Vlaanderen ondersteunt bij het realiseren van een groeitraject dat aansluit bij een van de 
aangeduide thema’s. Het doel van de kmo-groeisubsidie is het stimuleren van groei en het 
bevorderen van de competitiviteit van kmo’s. Er kan zowel steun verkregen worden voor 
het aanwerven van een strategisch profiel als voor het inwinnen van kennis bij een externe 
dienstverlener. 
Ter opvolging van mijn schriftelijke vraag nr. 526 van 13 april 2023 stel ik graag de 
volgende vragen.
1. Hoeveel kmo’s hebben in 2023 de subsidiemaatregel aangevraagd? Hoeveel van de 
aanvragen waren ontvankelijk? Kan de minister een overzicht geven van het totale 
aantal aanvragen? Kan de minister daarnaast een opdeling maken tussen de 
aanvragen en toekenningen per thema? Kan de minister een overzicht geven van het 
totaalbedrag per jaar? Kan de minister aantonen wat het gemiddelde bedrag is? Kan 
de minister een overzicht geven van de evaluatie van de al afgelopen themarondes?
2. Hoeveel West-Vlaamse kmo’s hebben in 2023 de subsidiemaatregel aangevraagd? 
Hoeveel van de aanvragen waren ontvankelijk? Kan de minister een overzicht geven 
van het totale aantal aanvragen? Kan de minister daarnaast een opdeling maken 
tussen de aanvragen en toekenningen per thema? Kan de minister een overzicht geven 
van het totaalbedrag per jaar? Kan de minister aantonen wat het gemiddelde bedrag 
is? Kan de minister een overzicht geven van de evaluatie van de al afgelopen 
themarondes?
Graag de gegevens in een Excelbestand.
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 148 van 5 januari 2024
van MAAIKE DE VREESE
1. In bijlage 1 wordt een overzicht gegeven van het aantal aanvragen kmo-groeisubsidie 
die werden ingediend in 2023 en de evaluatie daarvan. Bemerk dat de derde oproep 
van 2023 werd opengesteld op maandag 18 december 2023 en loopt tot en met 
maandag 22 januari 2024. De evaluatie van de aanvragen die in 2023 werden 
ingediend tijdens deze derde oproep is momenteel nog lopende.
2. In bijlage 2 wordt eenzelfde overzicht gegeven, maar dan beperkt tot de aanvragen 
ingediend door ondernemingen uit West-Vlaanderen.
BIJLAGEN 
1.Overzicht van de instroom en de evaluatie van de kmo-groeisubsidie in 2023
2.Overzicht van de instroom en de evaluatie van de kmo-groeisubsidie in 2023 voor 
West-Vlaanderen
