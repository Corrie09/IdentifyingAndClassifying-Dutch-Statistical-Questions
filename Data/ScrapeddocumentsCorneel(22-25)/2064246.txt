title: Lpg-voertuigen - Forfaitaire vermindering jaarlijkse verkeersbelasting
thema: Financiën
Mobiliteit en Verkeer
pdf link: https://docs.vlaamsparlement.be/pfile?id=2064246
thema link: https://www.vlaamsparlement.be/parlementaire-documenten/schriftelijke-vragen/1823861
SCHRIFTELIJKE VRAAG
nr. 268
van MIEKE SCHAUVLIEGE
datum: 25 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Lpg-voertuigen  -  Forfaitaire vermindering jaarlijkse verkeersbelasting
Er is een forfaitaire vermindering van 126,12 euro van de jaarlijkse verkeersbelasting in 
2023 voor personenwagens, auto's voor dubbel gebruik en minibussen uitgerust met een 
lpg-tank.
1. Op hoeveel ingeschreven lpg-voertuigen is de belastingvermindering van toepassing? 
Graag een overzicht voor de periode 2019-2024.
2. Wat is de fiscale uitgave voor deze belastingvermindering? Graag een overzicht voor 
de periode 2019-2024.
3. Wat is de geschatte administratieve kostprijs voor deze belastingvermindering (inzet 
personeel, databases, verwerkingskosten)?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 268 van 25 april 2024
van MIEKE SCHAUVLIEGE
1-2.De tabel hieronder geeft voor de aanslagjaren 2019-2023 enerzijds het aantal 
voertuigen waarop de forfaitaire vermindering van de jaarlijkse verkeersbelasting voor 
personenwagens, auto's voor dubbel gebruik en minibussen uitgerust met een LPG-
tank van toepassing is en anderzijds de fiscale uitgaven voor deze 
belastingvermindering. Voor het jaar 2024 zijn nog geen volledige cijfers beschikbaar.
Jaar Aantal verminderingen LPG Fiscale uitgaven (in euro)
2019 9.995 1.050.155
2020 9.763 1.039.803
2021 9.921 1.055.972
2022 10.287 1.160.489
2023 10.786 1.343.247
3. Aangezien de gegevens die nodig zijn voor de toekenning van deze vermindering 
beschikbaar zijn bij de Directie Inschrijvingen van Voertuigen (DIV) wordt ze 
automatisch toegekend en verwerkt. Er is dus geen specifieke administratieve kost aan 
verbonden. De toekenning van de vermindering genereert niet meer of minder 
administratief werk dan de vestiging van de jaarlijkse verkeersbelasting op zich.
