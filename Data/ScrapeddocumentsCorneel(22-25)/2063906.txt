title: Milieu-inbreuken zonder of met beperkte schade aan mens of milieu - Sanctionering
thema: Justitie en Handhaving
Natuur en Milieu
pdf link: https://docs.vlaamsparlement.be/pfile?id=2063906
thema link: https://www.vlaamsparlement.be/parlementaire-documenten/schriftelijke-vragen/1818439
SCHRIFTELIJKE VRAAG
nr. 505
van MERCEDES VAN VOLCEM
datum: 11 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Milieu-inbreuken zonder of met beperkte schade aan mens of milieu  -  Sanctionering
Milieu-inbreuken, zonder of met beperkte schade aan mens of milieu, die door bevoegde 
toezichthouders vastgesteld worden in een verslag van vaststelling, werden 
gedepenaliseerd. Ze kunnen alleen door de afdeling Handhaving gesanctioneerd worden 
met een exclusieve bestuurlijke geldboete. Het is de procureur des Konings die daarover 
beslist, na ontvangst van het proces-verbaal waarin het milieumisdrijf wordt vastgesteld.
1. Hoeveel milieu-inbreuken, vastgesteld in een proces-verbaal, werden sinds 2020 
jaarlijks omgezet in een bestuurlijke geldboete? Hoeveel werden strafrechtelijk 
vervolgd?
2. Graag een overzicht van het aantal bestuurlijke geldboetes per jaar voor milieu-
inbreuken per hoogte van de geldboete sinds 2020. Graag hierbij ook een opsplitsing 
per centrumstad.
3. Graag een overzicht van de jaarlijks geïnde bedragen aan bestuurlijke geldboetes als 
gevolg van milieu-inbreuken sinds 2020? Graag ook hier de opsplitsing maken per 
centrumstad.
4. Kan de minister een lijst bezorgen van de meest voorkomende milieu-inbreuken zonder 
of met beperkte schade aan mens of milieu die worden vastgesteld en beboet?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 505 van 11 april 2024
van MERCEDES VAN VOLCEM
1. Milieu-inbreuken worden vastgesteld in een verslag van vaststelling dat door de 
verbalisant rechtstreeks aan de gewestelijke beboetingsentiteit (afdeling Handhaving 
dep. Omgeving) wordt bezorgd met het oog op een bestuurlijke sanctionering 
(exclusieve bestuurlijke geldboete).
Indien een milieu-inbreuk, samen met één of meerdere schendingen die kwalificeren 
als een milieumisdrijf, in een proces-verbaal wordt opgenomen dan wordt het proces-
verbaal overgemaakt aan het parket. De procureur des Konings kan het proces-verbaal 
vervolgens strafrechtelijk behandelen of aan de gewestelijke beboetingsentiteit 
bezorgen (alternatieve bestuurlijke geldboete). Het aantal milieu-inbreuken 
opgenomen in een proces-verbaal wordt door de gewestelijke beboetingsentiteit niet 
geregistreerd. Het is de gewestelijke beboetingsentiteit niet bekend hoeveel milieu-
inbreuken, vastgesteld in een proces-verbaal samen met minstens één andere 
schending die kwalificeert als misdrijf, strafrechtelijk vervolgd werden sinds 2020.
In onderstaande tabel is het aantal betaalde bestuurlijke transacties en opgelegde 
geldboetes voor milieu-inbreuken vastgesteld in een verslag van vaststelling 
weergegeven. Het betreft verslagen van vaststelling opgesteld in het vermelde jaar of 
in voorgaande jaren. Bij een bestuurlijke transactie wordt op het moment van de 
kennisgeving een voorstel tot betaling van geldsom aan de overtreder gedaan. Indien 
de overtreder tot betaling van de geldsom overgaat, stopt de procedure en dient er 
geen boetebeslissing te worden opgesteld.
2020 535
2021 776
2022 490
2023 451
2. In onderstaande tabel is het aantal betaalde bestuurlijke transacties en opgelegde 
geldboetes voor milieu-inbreuken vastgesteld in een verslag van vaststelling 
weergegeven, waarbij een onderscheid wordt gemaakt naargelang de hoogte van de 
betaalde bestuurlijke transactie of opgelegde geldboete (minder dan 100 euro, vanaf 
100 euro tot en met 1.000 euro, meer dan 1.000 euro).
 <100100 - 
1.000>1.000
2020 283 231 21
2021 459 302 15
2022 229 236 25
2023 260 181 10
De gewestelijke beboetingsentiteit registreert niet systematisch de locatie van de 
schending. In de onderstaande tabellen is de gevraagde informatie weergegeven voor 
de schendingen waarvan de locatie met zekerheid in een centrumstad gesitueerd is 
aangezien het verslag van vaststelling werd opgesteld door een toezichthouder van de 
stad of door de lokale politie. Voor de overige 9 centrumsteden werd in de periode 
2020-2023 geen verslag van vaststelling voor een milieu-inbreuk opgesteld door een 
toezichthouder van de stad of door de lokale politie.
Het grootste deel van de verslagen van vaststelling voor milieu-inbreuken wordt 
opgesteld door de gewestelijke verbalisanten. Meer informatie is te vinden op 
https://omgevingshandhavingsrapportage.omgeving.vlaanderen.be/public/.
 Aalst Antwerpen
 <100100 - 
1.000>1.000 <100100 - 
1.000>1.000
2020 23 2 0 0 0 0
2021 0 0 0 0 7 0
2022 0 0 0 0 0 0
2023 0 0 0 1 0 0
 Oostende Sint-Niklaas
 <100100 - 
1.000>1.000 <100100 - 
1.000>1.000
2020 0 1 0 0 3 0
2021 0 0 0 0 1 0
2022 0 0 0 0 0 0
2023 0 0 0 0 0 0
3. In onderstaande tabel zijn de geïnde bedragen voor bestuurlijke transacties en 
bestuurlijke geldboetes voor milieu-inbreuken, vastgesteld in een verslag van 
vaststelling, weergegeven.
 Algemeen Aalst Antwerpen Oostende Sint-
Niklaas
2020 115.169 2.050 0 400 0
2021 97.343 0 2.160 0 1.945
2022 129.058 0 0 0 0
2023 72.614 0 95 0 0
4. De meest voorkomende milieu-inbreuken betreffen schendingen van de wet van 1 juli 
op de riviervisserij (visverloven) en schendingen van het Besluit van de Vlaamse 
Regering van 5 december 2008 betreffende de toegankelijkheid van de bossen en de 
natuurreservaten. Deze milieu-inbreuken worden quasi uitsluitend door de 
gewestelijke natuurinspectie (Agentschap voor Natuur en Bos) vastgesteld.
