title: Inzameling batterijen - Bebat
thema: Natuur en Milieu
pdf link: https://docs.vlaamsparlement.be/pfile?id=2062762
thema link: https://www.vlaamsparlement.be/parlementaire-documenten/schriftelijke-vragen/1817969
SCHRIFTELIJKE VRAAG
nr. 490
van ROBRECHT BOTHUYNE
datum: 3 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Inzameling batterijen  -  Bebat
Bebat geeft al meer dan 25 jaar gebruikte batterijen een nieuw leven, door ze in te 
zamelen, te sorteren en te recycleren. De metalen en waardevolle materialen haalt Bebat 
eruit en die worden opnieuw als grondstof gebruikt.
1. Hoeveel kilo per ton batterijen werden in 2023 door Bebat ingezameld? Graag 
totaalaantal kilo per ton en opdeling per provincie.
2. Hoeveel inzamelpunten van Bebat waren er in 2023 (op 31 december 2023)? Graag 
totaalaantal en opdeling per provincie.
3. Bebat helpt de aangesloten bedrijven om te voldoen aan de wettelijke verplichtingen. 
Daartoe doet ze audits.
a) Hoeveel bedrijven zijn aangesloten bij Bebat? Graag totaalaantal en opdeling per
i. provincie;
ii. sector waarin het bedrijf actief is.
b) Hoeveel audits doet Bebat per jaar? Graag totaalaantal per jaar (voor de jaren 
2021-2022-2023) en opdeling per
i. provincie;
ii. sector waarin het bedrijf actief is.
c) Welk budget wordt aan de audits besteed? Graag totaalbudget per jaar (voor de 
jaren 2021-2022-2023).
d) Wat zijn de drie meest markante resultaten bij de audits en dat per jaar (voor de 
jaren 2021-2022-2023)?
4. a) Hoeveel bedroeg het inzamelpercentage in 2023? Graag inzamelpercentage en 
opdeling per provincie.
b) Hoe verhouden die cijfers zich tegenover voorgaande jaren?
5. Op welke manier kan de Vlaming nog meer worden aangemoedigd om batterijen te 
verzamelen via een inzamelpunt in plaats van ze weg te gooien bij het gewone afval 
of erger, als sluikstort?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 490 van 3 april 2024
van ROBRECHT BOTHUYNE
1. In 2023 werden in het totaal 3.893.915 kg afgedankte batterijen ingezameld in retail, 
scholen, recyclageparken, bedrijven en ontmantelcentra. In onderstaande tabel wordt een 
overzicht gegeven van het ingezameld gewicht per provincie. 
2023
 Provincie Ingezameld gewicht
Ingezameld gewicht in de 
kanalen:Antwerpen 732.073
* retail Limburg 396.588
* scholen Vlaams-Brabant 314.797
* recyclageparken Oost-Vlaanderen 547.526
* bedrijven              West-Vlaanderen 377.416
per provincie Waals-Brabant 95.386
 Luik 385.412
 Namen 130.532
 Luxemburg 95.687
 Henegouwen 433.032
 Brussel (BHG) 128.603
Subtotaal 3.637.051
Ingezameld gewicht 
ontmantelcentraVlaanderen 148.766
per regio Brussel 80.843
 Wallonië 27.255
Subtotaal 256.864
Totaal ingezameld gewicht 3.893.915
De ingezamelde hoeveelheid in België steeg in 2023 met 5% of 180 ton. Deze stijging is 
te wijten aan de vele inspanningen en initiatieven die Bebat doorheen 2023 heeft 
ondernomen om de inzamelcijfers te maximaliseren.
2. Op 31 december 2023 waren er 25 111 actieve inzamelpunten van Bebat. De opdeling 
per provincie is opgenomen in onderstaande tabel.  
Regio Provincieaantal actieve IZP 
31/12/2023
Antwerpen 3.916
Limburg 1.978
Vlaams Brabant 2.371
Oost-Vlaanderen 3.521Vlaanderen
West-Vlaanderen 2.852
subtotaal Vlaanderen 14.638
Waals-Brabant 933
Luik 2.525
Namen 1.313
Luxemburg 799Wallonië
Henegouwen 2.693
subtotaal Wallonië 8.263
Brussel Brussel 2.210
Totaal België 25.111
Bebat heeft een uitgebreid netwerk van inzamelpunten verspreid over verschillende 
locaties. Denk hierbij aan duizenden hyper- en supermarkten, winkels, scholen, bedrijven 
en recyclageparken. Gemiddeld bevindt zich een inzamelpunt op slechts 400 meter afstand 
van iemands woonplaats, en er is zelfs één inzamelpunt per 466 inwoners. Dit is 
opmerkelijk in vergelijking met omliggende landen, waar de afstanden tot inzamelpunten 
voor batterijen vaak veel groter zijn. Het dichte netwerk zorgt ervoor dat burgers minder 
moeite hoeven te doen om hun afgedankte batterijen in te leveren, wat een positieve 
invloed heeft op de inzameling.
3. 
a) Eind 2023 telde Bebat 4868 deelnemers, wat een stijging is van 6% ten opzichte van 
het jaar voordien. 
Regio Provincie aantal actieve Deelnemers 31/12/2023
  Maandelijks Jaarlijks Totaal
Antwerpen 294 609 903
Limburg 194 402 596
Vlaams Brabant 205 395 600
Oost-Vlaanderen 133 311 444Vlaanderen
West-Vlaanderen 132 385 517
subtotaal Vlaanderen 958 2.102 3.060
Waals-Brabant 36 91 127
Luik 46 140 186
Namen 12 57 69
Luxemburg 5 23 28Wallonië
Henegouwen 49 106 155
subtotaal Wallonië 148 417 565
Brussel Brussel 133 195 328
Totaal België 1.239 2.714 3.953
Buitenland 184 731 915
Totaal 1.423 3.445 4.868
Bij de deelnemers wordt er een onderscheid gemaakt tussen: 
i. deelnemers die meer dan 10.000 batterijen per jaar op de markt brengen: zij 
doen op maandelijkse basis aangifte van de op de markt gebrachte batterijen 
(29% van de deelnemers)
ii. deelnemers die minder dan 10.000 batterijen per jaar op de markt brengen: zij 
doen op jaarbasis aangifte van de op de markt gebrachte batterijen (71% van 
de deelnemers) 
De meeste deelnemers behoren tot de volgende sectoren:
- Elektrische en elektronisch toestellen en multimedia
- Fietsen en motorfietsen
- Thuisbatterijen (Energy Storage Systems)
Bebat voert heel wat freeridersacties. Zij informeert bedrijven die batterijen op de 
Belgische markt brengen over hun verplichtingen met betrekking tot de 
aanvaardingsplicht. Bebat legt uit welke mogelijkheden er zijn om aan deze verplichtingen 
te voldoen. Op deze manier wordt er een gelijk speelveld gecreëerd tussen alle bedrijven. 
Niet alleen Belgische bedrijven zijn aangesloten maar ook buitenlandse bedrijven. Dit 
omvat internetbedrijven en bedrijven die de verplichtingen van Belgische bedrijven 
overnemen. Het deelnemersaantal van Bebat is hoog in vergelijking met de ons 
omringende landen.
b) In totaal werden 1527 audits uitgevoerd in het jaar 2023. De cijfers van de voorgaande 
jaren en de opdeling per provincie is opgenomen in onderstaande tabel.
 
AUDITS
Regio Provincie
2021 2022 2023
Antwerpen 205 241 307
Limburg 86 85 139
Vlaams Brabant 142 139 213
Oost-Vlaanderen 150 135 176Vlaanderen
West-Vlaanderen 122 107 170
subtotaal Vlaanderen 705 707 1005
Waals-Brabant 46 39 40
Luik 67 49 51
Namen 19 21 25
Luxemburg 11 5 9Wallonië
Henegouwen 57 38 55
subtotaal Wallonië 200 152 180
Brussel Brussel 84 115 99
Totaal België 989 974 1.284
Buitenland 100 344 243
Totaal 1.089 1.318 1.527
De audits zijn belangrijk om ervoor te zorgen dat alle aangesloten bedrijven op een eerlijke 
manier bijdragen aan het Bebat-systeem. Elk aangesloten bedrijf wordt minstens om de 3 
jaar gecontroleerd.
Afhankelijk van de grootte van de deelnemer (afhankelijk o.a. van het aantal op 
gedeclareerde batterijen) wordt de audit ter plaatse bij de deelnemer uitgevoerd (full audit) 
of wordt deze online uitgevoerd.
De top 3 van de sectoren waartoe de meeste geauditeerde bedrijven behoren zijn:
- Elektrische en elektronisch toestellen en multimedia
- Fietsen en motorfietsen
- Apotheek, ziekenhuis, thuiszorg, medische apparaten
Tijdens het auditjaar 2023 werd er bovendien extra aandacht besteed aan het auditeren 
van deelnemers actief in de sector van de thuisbatterijen (Energy Storage Systems).
c) Het budget voor de audits bedroeg 295.000 euro in 2021, 366.000 euro in 2022 en 
435.000 euro in 2023. Het stijgend aantal deelnemers maakt dat de kosten voor de audits 
stijgen. Bebat is wettelijk verplicht om elke deelnemer minstens 1 keer om de 3 jaar te 
controleren op de juistheid van de aangiftes van de op de markt gebrachte batterijen.
d) Voor de jaren 2023, 2022 en 2021 is de top 3 van de meest voorkomende vaststellingen 
tijdens de audits:
-Auditjaar 2023 (over aangiftejaar 2022):
-Vaststellingen gerelateerd aan Bebat nomenclatuur nummers (37% van de 
gecontroleerde deelnemers): niet correct gebruik van de nomenclatuur, 
verkeerd gebruik van nomenclatuur voor losse en/of ingebouwde batterijen, 
enz.
-Vaststellingen gerelateerd aan de aangifte (34% van de gecontroleerde 
deelnemers): te weinig of te veel batterijen aangegeven als op de markt 
gebracht, foutieve declaratiebasis, aangifte is een schatting.
-Vaststellingen gerelateerd aan buitenlandse leveranciers: 30% van de 
gecontroleerde deelnemers checkt niet of hun buitenlandse leveranciers al dan 
niet zijn aangesloten bij Bebat.
-Auditjaar 2022 (over aangiftejaar 2021):
-Vaststellingen gerelateerd aan Bebat nomenclatuur nummers (55% van de 
gecontroleerde deelnemers).
-Vaststellingen gerelateerd aan de aangifte (37% van de gecontroleerde 
deelnemers).
-Vaststellingen gerelateerd aan buitenlandse leveranciers: 29% van de 
gecontroleerde deelnemers checkt niet of hun buitenlandse leveranciers al dan 
niet zijn aangesloten bij Bebat.
-Auditjaar 2021 (over aangiftejaar 2020):
-Vaststellingen gerelateerd aan buitenlandse leveranciers: 44% van de 
gecontroleerde deelnemers checkt niet of hun buitenlandse leveranciers al dan 
niet zijn aangesloten bij Bebat.
-Bij 34% van de gecontroleerde deelnemers is het facturatiesysteem niet 
aangepast om gedifferentieerde bijdragen te factureren.
-Verkeerd gebruik van de nomenclatuur A (los verkocht) en B (ingebouwd of 
meegeleverd) of SA (automotive ingebouwd) en SB (automotive los) bij 30% 
van de gecontroleerde deelnemers.
4. a) In 2023 bedroeg het inzamelpercentage voor afgedankte batterijen in België 60,3%. 
Er zijn geen inzamelpercentages per provincie noch per gewest omwille van het feit dat er 
geen gegevens zijn van de op de markt gebrachte hoeveelheid batterijen per provincie 
noch per Gewest. Producenten brengen batterijen op de Belgische markt, er zijn geen 
submarkten.
b) Het inzamelpercentage steeg ten opzichte van 2022, wat een positief resultaat is. Bebat 
zamelde in 2023 190 ton of 5% meer afgedankte batterijen in dan in 2022. 
Het inzamelpercentage wordt berekend door het gewicht van de ingezamelde batterijen in 
het referentiejaar te delen door het gemiddelde gewicht van de batterijen die in het 
referentiejaar en de twee voorgaande jaren op de markt zijn gebracht. Het gemiddelde 
gewicht van de op de markt gebrachte batterijen stijgt ook jaar na jaar. In 2023 was de 
stijging in de inzameling hoger dan de stijging van het gemiddelde van het op de markt 
gebrachte gewicht.
Het wordt steeds moeilijker om het inzamelpercentage te verhogen. De huidige regelgeving 
hanteert een referentielevensduur van 3 jaar voor de berekening van het 
inzamelpercentage, terwijl de gemiddelde levensduur van een batterij 5,6 jaar bedraagt. 
Sommige batterijen gaan zelfs 8 tot 10 jaar of langer mee. Deze langere levensduur 
betekent echter dat ze niet beschikbaar zijn voor inzameling op het moment van de 
berekening van het inzamelpercentage.
De Europese Batterijverordening (EU) 2023/1542 legt zeer hoge inzameldoelstellingen op. 
Voor draagbare batterijen is dit 63% op uiterlijk 31 december 2027 en 73% op uiterlijk 31 
december 2030. De Batterijverordening voorziet ook een wijziging van de 
berekeningsmethode voor het inzamelpercentage tegen uiterlijk 18 augustus 2027, gelet 
op de verwachte ontwikkeling van de markt, de verwachte verlenging van de levensduur 
van oplaadbare draagbare batterijen, om een beter beeld te krijgen van het daadwerkelijke 
volume afgedankte draagbare batterijen, en tegelijkertijd vergelijkbare ambities te 
handhaven. 
De evolutie van het inzamelpercentage van afgedankte batterijen in België wordt 
weergegeven in de volgende tabel.
Jaar Inzamelpercentage
2017 60,6%
2018 61,6%
2019 67,2%
2020 59,3%
2021 59,0%
2022 59,0%
2023 60,3%
5. Bebat blijft jaarlijks inzetten op consistente en herhaalde positieve communicatie om de 
burger aan te moedigen gebruikte batterijen correct selectief in te zamelen. Naast het 
informeren en sensibiliseren van de gebruikers via mediacampagnes, voert Bebat een 
permanent activeringsbeleid uit. Dit beleid heeft als doelstelling om verschillende soorten 
gebruikers te stimuleren en het inzamelen van afgedankte batterijen en accu’s te 
faciliteren.
Bebat maakt gebruik van diverse kanalen, zoals TV, radio, printadvertenties en 
inzamelkubussen, om een zo breed mogelijk doelpubliek te bereiken en het inzamelen van 
batterijen en accu’s te bevorderen bij consumenten. Daarnaast zet Bebat ook specifieke 
acties op voor afgebakende doelgroepen. De campagnes bevatten vaak een concrete 
oproep tot actie om gebruikers van batterijen actief aan te zetten om afgedankte batterijen 
en accu’s in te zamelen en naar een inzamelpunt te brengen.
Naast informatie, sensibilisering en activatie van de inzameling is ook het uitgebreide 
netwerk van inzamelpunten een belangrijke factor in het succes van het Bebat systeem. 
Het is van groot belang dat Bebat een uitgebreid inzamelnetwerk blijft behouden en blijft 
inzetten op sensibilisering rond het correct gebruik van batterijen. Dit om de burger te 
mobiliseren om gebruikte batterijen binnen te brengen in een inzamelpunt van Bebat. Met 
een inzamelnetwerk van meer dan 25.000 inzamelpunten vindt de burger binnen een straal 
van 400 meter een inzamelpunt van Bebat voor afgedankte batterijen.
