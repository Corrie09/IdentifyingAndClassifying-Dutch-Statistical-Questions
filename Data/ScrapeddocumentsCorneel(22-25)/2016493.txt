title: Vlaamse Interuniversitaire Raad (VLIR) - Beheersovereenkomst ijkingstoetsen/starttoetsen
thema: Onderwijs en Vorming
pdf link: https://docs.vlaamsparlement.be/pfile?id=2016493
thema link: https://www.vlaamsparlement.be/parlementaire-documenten/schriftelijke-vragen/1780526
SCHRIFTELIJKE VRAAG
nr. 140
van BRECHT WARNEZ
datum: 17 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaamse Interuniversitaire Raad (VLIR)  -   Beheersovereenkomst 
ijkingstoetsen/starttoetsen
Het regeerakkoord 2019-2024 van de Vlaamse Regering en de beleidsnota Onderwijs 
2019-2024 hadden onder meer als strategische doelstelling het verhogen van de efficiëntie 
van het hoger onderwijs.
Om deze strategische doelstelling te verwezenlijken, werd door enerzijds de Vlaamse 
Gemeenschap en anderzijds de VLIR een beheersovereenkomst gesloten. Door middel van 
verplichte, niet-bindende toelatingsproeven wil men de studie-efficiëntie in het hoger 
onderwijs opkrikken.
De ontwikkeling, implementatie en opvolging van die verplichte, niet-bindende 
toelatingsproeven - sinds het decreet van 15 juli 2022 ‘starttoetsen’ genoemd - wordt 
geregeld via bovenvermelde beheersovereenkomst. 
Dit is een opvolgvraag van mijn schriftelijke vragen nr. 77 van 20 oktober 2021 en nr. 212 
van 15 december 2022.
Graag alle data in Excel beschikbaar stellen.
1. Kan de minister een overzicht geven van de belangrijkste personeels- en 
werkingskosten van de VLIR in 2022 in het kader van de bovenvermelde 
beheersovereenkomst? Graag ook een voorlopig overzicht van de belangrijkste 
personeels- en werkingskosten van de VLIR in 2023.
2. Wat zijn de inhoudelijke en financiële vaststellingen van het jaaractieplan van 2022? 
In welke mate stemmen ze overeen met de doelstellingen van dat jaaractieplan?
3. In het verleden kwamen er signalen dat de VLIR moeite had met de verwerking van 
de resultaten, beschikbare lokalen, het leveren van surveillanten. 
Heeft de minister er zicht op of die problemen zich nog steeds voordoen?
Zo ja:
a) Is er zicht op de grootte van de problemen? Wat zijn de problemen?
b) Wat vindt de minister van die problemen?
c) Wat plant de minister te doen aan de problemen?
Zo niet, kan de minister bevestigen dat dergelijke zaken zich niet voordoen?
4. Voorziet de minister voor 2024 opnieuw in het reguliere toelagebedrag van 250.000 
euro voor de VLIR, of zijn bijkomende middelen nodig?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 140 van 17 november 2023
van BRECHT WARNEZ
1. Voor de uitvoering van de actielijnen van het jaaractieplan 2022 werden 
projectmedewerkers en een interuniversitair coördinator aangesteld, waarvoor 
personeelskosten worden aangerekend. Er werd daarnaast een minimale werkingskost 
aangerekend voor verplaatsingsonkosten. De toelage wordt via een interne 
verdeelsleutel (bepaald op niveau van de VLIR) verdeeld onder de verschillende 
universiteiten.
 Personeels
kostWerkings
kostTotaalTotaal begrensd 
door VLIR volgens 
de vooraf bepaalde 
verdeelsleutel
Universiteit 
Antwerpen37.500 37.50037.500
Universiteit Gent 80.882,43 80.882,43 80.000
Vrije Universiteit 
Brussel40.312,38  40.312,3840.000 
KU Leuven 69.173,78 69.173,78 69.173,78
Universiteit Hasselt 17.390,07 50,60 17440,67 17.440,67
TOTAAL 245.258,66 50,60 245.309,26 244.114,45
De rapportering over de besteding van de toelage 2023 moet pas worden bezorgd in 
2024. Er is dus nog geen overzicht beschikbaar van de gemaakte kosten in 2023.
2. De VLIR heeft op 13 januari 2023 een beknopt verslag bezorgd over de uitvoering van 
het jaaractieplan 2022. Uit de verantwoording die werd opgesteld rond de 5 actielijnen 
uit het projectplan blijkt dat alle geleverde prestaties kaderen in de opdracht en 
vooropgestelde acties. Alle uitgaven die binnen de uitvoering van het projectplan 
werden gemaakt konden worden aanvaard en werden gestaafd met de nodige 
bewijsstukken.
3. Er werden mij geen problemen meer gemeld rond de verwerking van resultaten, 
beschikbare lokalen of het voorzien van toezichters.
4. Ik heb beslist om het toelagebedrag aan VLIR in 2024 op te trekken naar 305.000 euro. 
De opdracht van de VLIR is met de decretale verankering van de starttoetsen 
toegenomen. Een belangrijk onderdeel van de starttoetsen is immers de verplichte 
remediëring. Omdat het nodig is dat ook dit luik opgevolgd wordt en er hiermee een 
zicht komt op de effectiviteit van de remediëring.
Ook de uitbreiding van het aantal verplichte toetsen gedurende de voorbije jaren 
verantwoordt een verhoging van het toelagebedrag.
