title: Onderzoeksproject COM-PRESS - Evaluatie
thema: Media
pdf link: https://docs.vlaamsparlement.be/pfile?id=2078706
thema link: https://www.vlaamsparlement.be/parlementaire-documenten/schriftelijke-vragen/1833080
SCHRIFTELIJKE VRAAG
nr. 2
van FILIP BRUSSELMANS
datum: 10 oktober 2024
aan CIELTJE VAN ACHTER
VLAAMS MINISTER VAN BRUSSEL EN MEDIA
Onderzoeksproject COM-PRESS  -  Evaluatie
Vorig jaar trok de Vlaamse Regering om en bij de 3.000.000 euro uit voor vijf projecten 
die werkten rond desinformatie. Een van de projecten was het onderzoeksproject COM-
PRESS dat detectiemethoden zou ontwikkelen waarmee journalisten beeldmanipulaties 
kunnen opsporen en ontkrachten. Het project onderzoekt daarbij nieuwe, veelbelovende 
technieken die dieper kijken dan wat met het blote oog te zien is (bijvoorbeeld naar de 
compressiegeschiedenis).
De onderzoeksgroepen IDLab-MEDIA en mict (beide van UGent-imec) sloegen daarvoor de 
handen in elkaar met Apache (via het coöperatieve uitgeversplatform De Werktitel cv) als 
mediapartner. Het project liep van oktober 2022 tot juni 2024, met subsidies van het 
Departement Cultuur, Jeugd en Media van de Vlaamse overheid.
1. Kan de minister meedelen hoeveel subsidies hetzij rechtstreeks, hetzij onrechtstreeks 
naar De Werktitel cv zijn gevloeid in het raam van dit project?
2. Kan de minister meedelen of en voor welke bedragen er tussen 2019 en 2024 door de 
Vlaamse overheid subsidies hetzij rechtstreeks, hetzij onrechtstreeks werden verstrekt 
aan De Werktitel cv en voor welke projecten?
3. Wie selecteerde De Werktitel als partner voor dit project?
4. Hoe evalueert de minister het COM-PRESS-project?
CIELTJE VAN ACHTER
VLAAMS MINISTER VAN BRUSSEL EN MEDIA
ANTWOORD
op vraag nr. 2 van 10 oktober 2024
van FILIP BRUSSELMANS
1. In kader van het project COM-PRESS ontving De Werktitel cv een subsidie van 
81.064,47 euro. Het finale subsidiebedrag dat zij zullen ontvangen is nog afhankelijk 
van de controle van de ingediende stukken voor de eindverantwoording.
2. In kader van het project Nieuws in de Klas (schooljaren 2019-2020, 2020-2021, 2021-
2022, 2022-2023 en 2023-2024) ontving De Werktitel cv 25.453,29 euro aan 
onrechtstreekse subsidies. Zij verkregen naast de subsidie voor COM-PRESS geen 
andere rechtstreekse subsidies in de periode 2019-2024.
3. Het project werd ingediend binnen de projectoproep desinformatie. De mogelijke 
begunstigden waren vrij om zelf te kiezen met wie ze wilden samenwerken. De 
samenwerkingsverbanden moesten bestaan uit minstens twee relevante partners uit de 
mediasector, (academische) onderzoekswereld of het mediawijsheidsveld. Minstens één 
partner moest behoren tot de nieuwsmediasector, zijnde organisaties die lid zijn van de 
Raad voor de Journalistiek. UGent-imec koos dus zelf voor De Werktitel cv om mee in 
het project te stappen.
4. Mijn administratie is nog bezig met de controle van de verantwoordingsstukken. Tot de 
analyse is afgerond kan ik hier nog niet verder op ingaan.
