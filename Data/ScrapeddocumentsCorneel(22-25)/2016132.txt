title: Vlaamse Belastingdienst (VLABEL) - Ondersteuning thuiswerkend personeel
thema: Begroting
Financiën
Vlaamse administratie
pdf link: https://docs.vlaamsparlement.be/pfile?id=2016132
thema link: https://www.vlaamsparlement.be/parlementaire-documenten/schriftelijke-vragen/1780452
SCHRIFTELIJKE VRAAG
nr. 55
van BRECHT WARNEZ
datum: 16 november 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse Belastingdienst (VLABEL)  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …).
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tussenkomst in het 
internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Vlaamse 
Belastingdienst (VLABEL):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Hoeveel budget werd daarvoor gereserveerd? Graag een overzicht voor de 
afgelopen drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Hoeveel budget werd daarvoor gereserveerd? Graag een overzicht voor de 
afgelopen drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Vlaamse Belastingdienst (VLABEL) nog geen maatregelen genomen zijn 
zoals in vraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Vlaamse Belastingdienst (VLABEL) nog geen initiatieven genomen zijn 
over materiële ondersteuning zoals in vraag 2, zijn er dan extra initiatieven gepland? 
Graag met vermelding van motivatie alsook timing en budget.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 55 van 16 november 2023
van BRECHT WARNEZ
1. De Vlaamse Belastingdienst (VLABEL) komt voor alle personeelsleden die van thuis uit 
werken tussen in de kosten van het internetabonnement, hetzij via een forfaitaire fiscaal 
vrijgestelde vergoeding van 20 euro per maand, hetzij via een tussenkomst in de reële 
kost van een standaard internetabonnement met aanrekening van een fiscaal voordeel 
van alle aard (5 euro bruto per maand).  
Sinds oktober 2023 ontvangen personeelsleden van VLABEL in uitvoering van het 
sectoraal akkoord 2020-2022 ook een thuiswerkvergoeding van 20 euro per maand 
(met terugwerkende kracht vanaf 1 januari 2023).
In onderstaande tabel en in de bijlage vindt u voor 2021-2023 een overzicht van het 
aantal en het percentage personeelsleden dat in het kader van thuiswerk een financiële 
vergoeding ontving en van het totaalbedrag van deze financiële tussenkomsten.
Het hoge aantal is uiteraard te verklaren doordat bijna alle personeelsleden binnen 
VLABEL structureel van thuis uit werken. Enkel de postverwerkers (verwerking in- en 
uitgaande biefwisseling) en de controleurs (o.a. controle op de baan in functie van 
verkeersfiscaliteit) werken niet van thuis uit. 
Aantal 
personeelsleden 
met vergoeding 
thuiswerk% t.o.v. 
personeelsaantal 
organisatieTotaalbedrag financiële 
tussenkomst 
2021 915 90,0% € 407.156,87
2022 922 92,5% € 415.315,17
2023
(tot 15/11)904 90,5% € 517.326,46
(incl. thuiswerkvergoeding 
vanaf 01/01/2023)
2. Wie thuis werkt krijgt indien gewenst extra materiaal ter beschikking om ook de 
thuiswerkplek voldoende ergonomisch uit te rusten. Het gaat dan om o.m. een 
ergonomische bureaustoel en een extra beeldscherm. In de tabel hieronder en in de 
bijlage vindt u een overzicht van het aantal personeelsleden dat hierop een beroep deed 
en van het budget dat daarvoor werd uitgetrokken.
Een laptop, rugzak, lader, muis, headset, toetsenbord en USB-hub worden standaard 
voor iedereen voorzien. Aangezien deze werkmiddelen niet enkel in functie van 
thuiswerk worden ter beschikking gesteld, worden deze niet meegenomen in 
onderstaand overzicht. 
Aantal personeelsleden met 
extra thuiswerkmateriaalTotaalbedrag extra 
thuiswerkmateriaal
2021 180 € 49.235,82
2022 152 € 48.451,52
2023 (tot 15/11) 105 € 29.283,90
3. Deze vraag is niet van toepassing (cf. vraag 1).
4. Deze vraag is niet van toepassing (cf. vraag 2).
BIJLAGE
Aantal en percentage personeelsleden met financiële vergoeding thuiswerk en totaalbedrag 
financiële tussenkomst
Aantal personeelsleden met extra thuiswerkmateriaal en totaalbedrag
