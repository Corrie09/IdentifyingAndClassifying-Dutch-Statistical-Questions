title: Fietsfonds - Projecten
thema: Mobiliteit en Verkeer
pdf link: https://docs.vlaamsparlement.be/pfile?id=2004453
thema link: https://www.vlaamsparlement.be/parlementaire-documenten/schriftelijke-vragen/1765138
SCHRIFTELIJKE VRAAG
nr. 24
van ORRY VAN DE WAUWER
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietsfonds  -  Projecten
De Vlaamse overheid werkt samen met de vijf Vlaamse provincies om het bovenlokaal 
functioneel fietsroutenetwerk (BFF) verder uit te bouwen. Steden en gemeenten kunnen 
een subsidie krijgen voor verbeteringen of het verder uitbouwen van fietsroutes die 
betrekking hebben op functionele verplaatsingen. Daaronder vallen verplaatsingen naar 
het werk, school, … . De Vlaamse overheid draagt 50% van de kosten voor de subsidies 
binnen het Fietsfonds, de verschillende provincies dragen 40% en 50% als het gaat over 
fietssnelwegen. 
Binnen de budgetten van het Agentschap Wegen en Verkeer (AWV) werd de voorbije jaren 
15 miljoen euro per jaar gereserveerd voor het Fietsfonds. Per jaar worden twee oproepen 
gelanceerd waarbij steden en gemeenten aanvragen kunnen indienen.
1. Hoeveel aanvragen werden ingediend bij de eerste oproep voor het Fietsfonds in het 
voorjaar van 2023? Graag meer informatie.
2. Werd de tweede oproep voor het Fietsfonds al gelanceerd? Zo ja, hoeveel aanvragen 
kwamen er op deze tweede oproep? Graag meer informatie.
3. Kan per provincie een concreet overzicht gegeven worden van welke projecten dit jaar 
uitgevoerd kunnen/konden worden met het vooropgestelde budget van 15 miljoen 
euro?
4. Is het budget waarin voorzien is voor 2023 voldoende om alle aanvragen te 
subsidiëren? Kan het hele budget van 15 miljoen euro dat uitgetrokken werd voor 
2023 aangewend worden?
5. Kan een jaarlijks overzicht gegeven worden voor deze legislatuur van welke projecten 
uitgevoerd konden worden en welke financiering daarvoor vooropgesteld werd? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 24 van 28 september 2023
van ORRY VAN DE WAUWER 
1. Bij de eerste oproep van 2023 voor het Fietsfonds werden 76 aanvragen ingediend.
2. De tweede oproep voor het Fietsfonds 2023 werd gelanceerd in oktober. De 
aanvragen voor deze tweede oproep werden nog niet ontvangen. 
3. In de Excel in de bijlage (tabblad ‘2023’) vindt u een overzicht van de projecten 
waarvoor in 2023 bij de eerste oproep een subsidie werd aangevraagd. Merk op dat 
het mogelijk is dat het fietspad al eerder werd gerealiseerd dan het jaar waarin de 
subsidie bij Vlaanderen werd aangevraagd. Er zit vaak namelijk enige tijd tussen de 
effectieve werken en het moment dat de provincie de subsidie aanvraagt bij 
Vlaanderen.
4. Per provincie is er in 2023 een pro rata budget van 3 miljoen euro beschikbaar in het 
Fietsfonds. Voor sommige provincies is dat budget voldoende, andere provincies 
geven aan nog projecten te hebben klaarliggen voor een hoger bedrag dan het 
beschikbare budget. Het is in dat geval aan de provincies om prioriteiten te stellen 
binnen het voor hen beschikbare budget.  
5. In de Excel in de bijlage vindt u een overzicht van alle projecten waarvoor een subsidie 
uit het Fietsfonds werd toegekend deze legislatuur. Merk opnieuw op dat het mogelijk 
is dat een fietspad al eerder werd gerealiseerd dan het jaar waarin de subsidie bij 
Vlaanderen werd aangevraagd, omdat er vaak enige tijd zit tussen de effectieve 
werken en het moment dat de provincie de subsidie aanvraagt bij Vlaanderen.
BIJLAGE
Overzicht
