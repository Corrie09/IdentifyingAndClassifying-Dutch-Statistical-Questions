title: Blue Deal - Stand van zaken - januari 2024
thema: Natuur en Milieu
pdf link: https://docs.vlaamsparlement.be/pfile?id=2043125
thema link: https://www.vlaamsparlement.be/parlementaire-documenten/schriftelijke-vragen/1796600
SCHRIFTELIJKE VRAAG
nr. 264
van MIEKE SCHAUVLIEGE
datum: 23 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Blue Deal  -  Stand van zaken januari 2024
In opvolging van de vraag om uitleg (nr. 800) van Gwenny De Vroe op dinsdag 9 januari 
2023 in de commissie Leefmilieu over de wateroverlast in Vlaanderen en de voortgang van 
de Blue Deal, bezorgde de minister aanvullende informatie. Ik heb volgende bijkomende 
vragen.
Onder de hoofding 'Overzicht van de status van de acties op basis van het investeringstype' 
definieert de minister vier categorieën acties: 
a) investeringen op terrein (14);
b) regelgeving (36);
c) onderzoek en monitoring (25);
d) communicatie en sensibilisering (7).
Op basis van de informatie die beschikbaar werd gesteld, is het onduidelijk over welke 
specifieke acties het gaat.
1. De minister geeft aan dat voor het investeringstype 'investeringen op terrein' er 14 
acties in uitvoering zijn. 
Kan zij per jaar aangeven hoeveel vastleggingskredieten (VAK’s) en 
vereffeningskredieten (VEK’s) er gereserveerd waren voor dat investeringstype en 
hoeveel er effectief geïnvesteerd is?
Kan zij per actie het volgende specifiëren:
a) naam van de maatregel;
b) doelstelling van de maatregel;
c) verantwoordelijke administratie;
d) monitoringsindicator, zowel op het vlak van uitvoering als op het vlak van effecten 
op de waterhuishouding;
e) beoogde impact;
f) gerealiseerde impact tot op heden, graag in meetbare indicatoren;
g) staat van de maatregel: gestart, in uitvoering, uitgevoerd, graag nader 
gespecifieerd;
h) duurtijd van de maatregel: graag met startdatum en eventueel einddatum, graag 
ook specifiëren als het om een doorlopende actie gaat;
i) bestede budget;
j) stand van zaken: gestart, in uitvoering, uitgevoerd, graag nader gespecifieerd naar 
soort communicatiecampagne?
2. De minister geeft aan dat voor het investeringstype 'regelgeving' er 36 acties zijn, 
waarvan 2 nog niet opgestart, 7 gestart, 14 in uitvoering en 13 gerealiseerd. 
Kan zij per actie het volgende specifiëren:
a) naam van de maatregel;
b) doelstelling van de maatregel;
c) verantwoordelijke administratie;
d) staat van de maatregel: gestart, in uitvoering, uitgevoerd, graag per actie 
specifiëren wat de stand van zaken is en voor welk type regelgevend werk 
geopteerd wordt/werd;
e) voor de maatregelen die opgestart/in uitvoering zijn of nog opgestart moeten 
worden, graag een indicatieve timing, ook graag aangeven of het regelgevend 
werk nog deze legislatuur uitgevoerd zal zijn;
f) verwijzing naar het concreet wetgevend/regelgevend initiatief, indien mogelijk 
met link naar beslissing Vlaamse Regering, ministerieel besluit of ander type 
regelgevend werk?
3. De minister geeft aan dat voor het investeringstype 'onderzoek en monitoring' er 25 
acties zijn, waarvan 4 gestart, 15 in uitvoering en 6 gerealiseerd. 
Kan zij per jaar aangeven hoeveel VAK’s en VEK’s er gereserveerd waren voor dat 
investeringstype en hoeveel er effectief geïnvesteerd is?
Kan zij per actie het volgende specifiëren:
a) naam van de maatregel;
b) doelstelling van de maatregel;
c) verantwoordelijke administratie;
d) stand van zaken: gestart, in uitvoering, uitgevoerd, graag nader gespecifieerd 
(fase van het onderzoek of de monitoring);
e) voor de monitoringsacties: graag aangeven welke indicatoren gemonitord worden 
en wat de monitoringsfrequentie is;
f) voor de acties in uitvoering: is er al een tussentijds monitoringsrapport of publicatie 
beschikbaar en zo ja, graag ook een afschrift van het rapport;
g) voor de acties die gerealiseerd zijn: graag een afschrift van monitoringsrapport of 
publicatie;
h) voor de acties die gerealiseerd zijn: wat zijn de volgende stappen, hoe gaat de 
minister aan de slag met de resultaten;
i) voor de maatregelen die opgestart/in uitvoering zijn of nog opgestart moeten 
worden, graag een indicatieve timing wanneer de actie opgeleverd zal worden, ook 
graag aangeven of het studiewerk of de monitoring nog deze legislatuur uitgevoerd 
zal zijn;
j) bestede budget?
4. De minister geeft aan dat voor het investeringstype 'communicatie en sensibilisatie' er 
7 acties zijn, waarvan 3 gestart, 4 in uitvoering zijn.
Kan zij per jaar aangeven hoeveel VAK’s en VEK’s er gereserveerd waren voor dat 
investeringstype en hoeveel er effectief geïnvesteerd is?
Kan zij per actie het volgende specifiëren:
a) naam van de maatregel;
b) doelstelling van de maatregel;
c) verantwoordelijke administratie;
d) stand van zaken: gestart, in uitvoering, uitgevoerd, graag nader gespecifieerd naar 
soort communicatiecampagne;
e) link naar de communicatiecampagne of sensibilisatiecampagne;
f) beoogde impact;
g) gerealiseerde impact tot op heden, graag in meetbare indicatoren;
h) duurtijd van de maatregel: graag met startdatum en eventueel einddatum, graag 
ook specifiëren als het om een doorlopende actie gaat;
i) bestede budget?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 264 van 23 januari 2024
van MIEKE SCHAUVLIEGE
Het standaard tijdsbestek volstond niet om een antwoord te formuleren op deze 
schriftelijke vraag.
Een antwoord zal zo snel als mogelijk ingediend worden.
