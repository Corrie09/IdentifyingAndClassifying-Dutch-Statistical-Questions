title: VRT - Selectief sportaanbod
thema: Media
Sport
pdf link: https://docs.vlaamsparlement.be/pfile?id=2055318
thema link: https://www.vlaamsparlement.be/parlementaire-documenten/schriftelijke-vragen/1810974
SCHRIFTELIJKE VRAAG
nr. 91
van KLAAS SLOOTMANS
datum: 7 maart 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT  -  Selectief sportaanbod
Televisiekijkend Vlaanderen kon van 1 tot en met 3 maart genieten van de sportieve 
hoogmis dat het Wereldkampioenschap indooratletiek was dat op dat ogenblik in Glasgow 
plaatsvond. Men moest daarvoor echter wel even schakelen naar de RTBF, ARD of de NOS, 
want de Vlaamse openbare omroep vond het blijkbaar niet de moeite om er zendtijd aan 
“te verkwisten”. Dat was overigens ook het geval met het Belgische én het Vlaamse 
indooratletiekkampioenschap.
Nochtans was dit een historisch wereldkampioenschap: vier medailles, waarvan drie 
gouden. Nooit eerder deed ons land het beter op een WK Indooratletiek. Na de wereldtitels 
van Noor Vidts op de vijfkamp en Alexander Doom op de 400 meter hebben de Tornados 
er op de slotdag nog een gouden plak bijgedaan op de 4x400 meter.
De VRT zendt van september tot februari tweemaal in het weekend een cyclocross uit. De 
VRT besteedt uren per week aan voetbal van de niet-erkende profliga en zendt alle 
mogelijke en lokale wielerwedstrijden uit. Die eenzijdige benadering van de sport in het 
algemeen en de bijna obsessionele focus op voetbal en de wielersport in het bijzonder, die 
overigens in het verleden al herhaaldelijk in vraag werd gesteld, begint langzaamaan 
onbegrijpelijk te worden. Zelden of nooit zien we bij de Vlaamse openbare omroep 
bijvoorbeeld Vlaamse, nationale en Europese rugby-, zwem-, handbal-, waterpolo-, judo- 
en turnkampioenschappen.
1. Kan de minister meedelen waarom het recente WK indooratletiek - vergeleken met 
voetbal en wielrennen - zo stiefmoederlijk werd behandeld door de VRT en welke 
beweegredenen de VRT aanvoert om dat selectieve gedrag te verantwoorden?
2. Deelt de minister mijn mening dat het sportaanbod van de Vlaamse openbare omroep 
te eenzijdig is?
3. Welke stappen overweegt de minister te zetten om tot een evenwichtiger sportaanbod 
op de VRT te komen?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 91 van 7 maart 2024
van KLAAS SLOOTMANS
1. VRT beschikte niet over de uitzendrechten om de kampioenschappen te brengen. De 
sportredactie van VRT volgde de prestaties van onze Belgische atleten. Sporza stuurde 
een reporter naar Glasgow die het event voor alle media van Sporza gecoverd heeft. 
Daarnaast kocht VRT de beelden van alle wedstrijden met Belgische deelnemers om 
deze in de journaals en in onlineverslaggeving te gebruiken. 
Op de website van Sporza kon de sportliefhebber terecht voor heel wat aanbod over 
het WK indooratletiek. Er was een liveblog, verschillende artikels, interviews met de 
atleten en er was een score sheet waarin de verschillende prestaties en de resultaten 
vermeld stonden. Het Instagram kanaal van Sporza bracht ook content van op het WK 
indooratletiek. 
2-3.Ik ben niet van mening dat het aanbod van VRT te eenzijdig is. Wel is het zo dat VRT 
keuzes moet maken wat betreft het aankopen van uitzendrechten.
In 2023 had VRT-televisie aandacht voor 73 sporten, Radio 1 voor 52 sporten en 
sporza.be voor 66 sporten. Sporza brengt een basisaanbod aan populaire sporten die 
fungeren als locomotief voor een divers palet aan sporten met een kleiner draagvlak. 
Dit vanuit de optiek om de aandacht voor sporten met een kleiner draagvlak te 
maximaliseren, met extra aandacht voor de prestaties van Belgische atleten. De 
strategie lijkt te lonen, de best bekeken sportprogramma’s van 2023, zonder voetbal 
en (weg)wielrennen, waren: 

