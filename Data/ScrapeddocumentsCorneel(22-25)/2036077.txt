title: Geïntegreerd investeringsprogramma (GIP) 2024 - De Lijn Genk
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2036077
thema link: https://www.vlaamsparlement.be/parlementaire-documenten/schriftelijke-vragen/1796431
SCHRIFTELIJKE VRAAG
nr. 526
van SOFIE MERTENS
datum: 22 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Lijn Genk
In het ontwerp geïntegreerd investeringsprogramma 2024 vinden we alle investeringen 
terug die de zeven verschillende entiteiten van het beleidsdomein Mobiliteit en Openbare  
Werken (MOW) plannen in 2024.
In het ontwerp GIP 2024 is voor De Lijn in Genk voor de uitvoering (GIP001829/01) 95.000 
euro reservebudget gereserveerd. In het definitieve GIP 2023 werd 80.000 euro budget 
ingeschreven.
In mijn schriftelijke vraag nr. 1012 van 22 maart 2023 antwoordde de minister dat de 
samenwerkingsovereenkomst hopelijk in 2023 ondertekend zou worden.
1. Wat houden de werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in het dossier?
3. Om welke redenen wordt het bedrag in het ontwerp GIP 2024 ingeschreven als reserve?
4. Welke stappen werden er in het dossier al gezet in 2023?
5. Werd de samenwerkingsovereenkomst zoals gehoopt in 2023 ondertekend? Zo niet, 
waarom niet en wanneer mogen we dat verwachten
6. Wanneer zullen de werken worden aangevat?
7. Wat is de verdere timing en planning van het project?
8. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 526 van 22 januari 2024
van SOFIE MERTENS
1. Dit gaat inderdaad over hetzelfde. De studie kon in 2023 nog niet aangevat worden. 
Daarom werd het budget verschoven naar het reserverprogramma 2024.
2. Er loopt momenteel nog een overleg tussen de partners over de financiële verdeling 
binnen het project, waardoor er nog geen zicht is op het concrete bedrag. Omwille 
van de algemene prijsstijgingen van de aanbestedingen werd het bedrag verhoogd. 
3. Er loopt momenteel nog een overleg tussen de partners over de financiële verdeling 
binnen het project. De gesprekken moeten nog verdergezet worden.
4. Er vond overleg plaats tussen de partners over de financiële verdeling binnen het 
project.
5. De overeenkomst werd nog niet ondertekend. De partijen moeten eerst nog tot een 
finaal akkoord komen over de financiële verdeling. De voorliggende overeenkomst 
was eerder een intentieovereenkomst, nog geen formele 
samenwerkingsovereenkomst.
6-7.Zie het antwoord op vraag 3.
8. In 2024 zullen de gesprekken verdergezet worden. 
