title: Vlaamse Milieumaatschappij (VMM)-labo - Budgetten en aanwending
thema: Natuur en Milieu
pdf link: https://docs.vlaamsparlement.be/pfile?id=2033131
thema link: https://www.vlaamsparlement.be/parlementaire-documenten/schriftelijke-vragen/1794399
SCHRIFTELIJKE VRAAG
nr. 239 
van STIJN DE ROO
datum: 12 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaamse Milieumaatschappij (VMM)-labo  -  Budgetten en aanwending
De conceptnota 'Visie zeer zorgwekkende stoffen' van de Vlaamse Regering van 27 juni 
2023 stelt: "Performante meetmethoden zijn [ …] essentieel voor vergunningenbeleid maar 
ook voor toezicht, monitoring, berekening van heffingen en saneringstechnieken. Daarom 
is het belangrijk om stelselmatig meer ZZS kwalitatief en kwantitatief te kunnen bepalen 
en rapporteren. Meetmethoden kunnen waar mogelijk via (internationale) uitwisseling 
bekomen worden. Waar deze ontbreken, moeten meetmethoden onderzocht, ontwikkeld 
en vervolgens gevalideerd worden."
Het Vlaamse Milieumaatschappij (VMM)-labo in Gent werkt aan de monitoring van 
gevaarlijke stoffen en andere zeer zorgwekkende stoffen (ZZS’en) in water-, waterbodem- 
en luchtcompartiment. 
Ik stel deze schriftelijke vraag in opvolging van mijn schriftelijke vraag nr. 142 van 20 
november 2023. De minister stelde in haar antwoord: “Bij de begrotingsopmaak 2023 werd 
2 miljoen euro extra aan middelen voorzien. De VMM meldt mij dat vanaf de toezegging 
van dit extra budget 9 personeelsleden ter ondersteuning van het labo werden 
aangeworven.”
1. Met betrekking tot 2023:
a) Wat is de kost van de negen aangeworven medewerkers?
b) Hoe werden de resterende middelen (twee miljoen euro min de kost van de 
bijkomende aanwervingen) aangewend? Graag meer uitleg.
2. Met betrekking tot 2024:
a) Hoeveel personele middelen zijn er nodig om het labo de verwachte rol te kunnen 
laten vervullen op het vlak van ZZS’en?
b) Hoeveel personele middelen zijn er nodig om het labo de verwachte rol te kunnen 
laten vervullen op het vlak van effect based monitoring (EBM)?
c) Overweegt de minister daarvoor extra personeel in te zetten? Graag meer uitleg.
3. Graag een overzicht per jaar van respectievelijk de werkings-, personeels- en 
investeringsbudgetten voor het betreffende labo, in vastleggingskrediet (VAK) en in 
vereffeningskrediet (VEK), voor 2020, 2021, 2022, 2023 en 2024. 
4. Graag een overzicht per jaar van de afrekeningen voor het betreffende labo voor 2020, 
2021, 2022 en 2023.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 239 van 12 januari 2024
van STIJN DE ROO
1. a) De jaarlijkse totale te verwachten loonkost voor de 9 personeelsleden, inclusief 
bijhorende kosten (zgn. rugzak), bedraagt 707 keuro per jaar. In het kader van het 
versterken van het labo zijn er ook nog ook 1 bevordering van A1 naar A2 (in 2022) 
en 3 statutariseringen (in 2023) doorgevoerd. Samen komt dit op een bijkomende 
jaarlijkse meerkost van ca. 77 keuro.
b) Van de resterende middelen werd 685 keuro aangewend voor extra investeringen 
in het labo en werden zoals voorzien bijkomende personeelsleden geworven voor 
de meest urgente versterkingen van de MDIAK-keten (nemen van stalen, het 
verwerken van de meetgegevens en de ondersteuning van het beleid Zeer 
Zorgwekkende stoffen).
2. De VMM liet mij weten dat zij een grondige studie uitvoert met betrekking tot de 
financiële middelen en de personele invulling. Het resultaat van de studie zal in de 
zomer van 2024 opgeleverd worden. In uitvoering van de Kaderrichtlijn Water en 
Richtlijn prioritaire stoffen is er vandaag nog geen verplichting om aan EBM te doen. 
3-4.In onderstaand overzicht worden per jaar de werkings-, personeels- en 
investeringsbudgetten, in vastleggingskrediet (VAK) en in vereffeningskrediet (VEK) 
voor 2020, 2021, 2022, 2023 en 2024 gegeven. Verder bevat deze tabel ook een 
overzicht per jaar van de afrekeningen voor het betreffende labo voor 2020, 2021, 
2022 en 2023. 
Om de werkingsbudgetten over de verschillende jaren heen met elkaar te kunnen 
vergelijken, werden de ‘projectbudgetten’ apart opgelijst. In de duiding wordt dan 
aangegeven over welke projecten het juist gaat.
Budgetten (31/12) keuro 
VAKPersoneel 
(*)werking investering projectenAfrekening Duiding van de projecten
2020 2.849 2.544 486 650 3.670 RWZI-campagne
2021 2.819 2.536 283 650 3.469 RWZI-campagne
2022 2.633 2.601 200 464 3.264 Aartselaar – zuivering 
ZZS - PFAS
2023 2.945 2.566 919 1.132 4.613 PFAS, externe projecten
2024 3.455 2.566 634   BO2024 (voorzien)
Budgetten keuro 
VEKPersoneel 
(*)werking investering projectenAfrekening Duiding
2020 2.849 2.544 486 650 3.546 RWZI-campagne
2021 2.819 2.536 283 650 3.395 RWZI-campagne
2022 2.633 2.601 200 464 3.144 Aartselaar – zuivering 
ZZS - PFAS
2023 2.945 2.566 919 1.132 3.923 PFAS, externe projecten
2024 3.455 2.566 634   BO2024 (voorzien)
(*) loon inclusief toelagen en vergoedingen, exclusief bijhorende kosten (rugzak)
