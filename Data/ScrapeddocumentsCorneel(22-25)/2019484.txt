title: Toekomstplan kinderopvang - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2019484
thema link: https://www.vlaamsparlement.be/parlementaire-documenten/schriftelijke-vragen/1782207
SCHRIFTELIJKE VRAAG
nr. 118
van ILSE MALFROOT
datum: 24 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Toekomstplan kinderopvang  -  Stand van zaken
Op initiatief van minister Crevits werken experts en sector- en middenveldorganisaties 
sinds november 2022 samen aan een toekomstplan voor de kinderopvang. Parallel aan de 
algemene toekomstwerf loopt een nevenwerf die zich verdiept in de specifieke uitdagingen 
van de gezinsopvang. Beide trajecten lopen tot maart 2024.
1. Kan de minister alle verslagen bezorgen van de bijeenkomsten die tot nu toe 
plaatsvonden?
2. Wie zijn de vertegenwoordigers van de deelnemende organisatoren aan de ‘werf 
toekomst kinderopvang’ en de ‘werf gezinsopvang’? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 118 van 24 november 2023
van ILSE MALFROOT
1. Welke thema’s er in de eerste jaarhelft van 2023 werden besproken en tot welke eerste 
voorstellen dit heeft geleid voor de lange termijn enerzijds, maar anderzijds ook voor 
de korte termijn in functie van de Begroting 2024, werd vastgelegd in een tussentijds 
verslag van juli dat daartoe werd gepubliceerd op de website van 
Opgroeien: toekomstplan-kinderopvang-stand-van-zaken-juli-2023.pdf 
(opgroeien.be). In dit document kan u ook lezen welke onderwerpen vervolgens voor 
het najaar 2023 en begin 2024 nog op de agenda staan. De Toekomstwerf beoogt 
verder bouwend op die basis in de loop van maart 2024 een omvattend eindrapport te 
kunnen afwerken, als voorstel voor een masterplan met een coherent geheel van 
toekomstgerichte voorstellen voor een duurzame en kwaliteitsvolle verdere uitbouw 
van de Vlaamse kinderopvang. 
2. De hoofdwerf Toekomst kinderopvang en de nevenwerf toekomst gezinsopvang zijn 
samengesteld uit organisaties, actoren en wetenschappelijke experten die een ruime 
vertegenwoordiging bieden van het werkveld, de gezinnen, het middenveld, koepels, 
sociale partners en wetenschappelijke experten. Op die manier is er een zeer ruime 
en representatieve deelname, zodat voor de te ontwikkelen voorstellen er meteen een 
zo breed mogelijk draagvlak zou zijn. De concrete namen die deelnemende 
organisaties afvaardigen wisselen soms naargelang het concrete onderwerp per 
vergadering naargelang wie bij deze organisatie de meeste relevante kennis over dat 
onderwerp heeft. Sommige organisaties werken ook samen om elkaar te 
vertegenwoordigen wanneer ze niet zelf kunnen aanwezig zijn. Daarom worden in 
onderstaande lijst wel de organisaties vermeld, maar niet de concrete namen van de 
diverse personen zelf. Behalve waar het om wetenschappelijke experten gaat, zij 
worden wel bij naam vernoemd. 
De vermelde organisaties en experten zijn deze die werden uitgenodigd en minstens 
enkele keren zelf aanwezig waren, of zich via een andere organisatie laten 
vertegenwoordigen. Genodigden die niet op de uitnodiging zijn ingegaan en dus nooit 
hebben deelgenomen worden niet vermeld,
Deelnemers aan de Hoofdwerf Toekomst Kinderopvang
Vlaams Agentschap Personen met een Handicap
Vlaamse Gemeenschapscommissie Brussel 
Vereniging van Vlaamse Steden en Gemeenten
Unieko
Federatie Kinderopvang
Vlaams Welzijnsverbond
SOM
VOKA
Unizo
SERV-secretariaat
Gezinsbond
De Vlaamse Vrouwenraad
Netwerk tegen Armoede (vertegenwoordigd door Gezinsbond en Vrouwenraad)
Mentes
ACV Puls
ACOD
VSOA-LRB
ABVV-BBTK
ACLVB
En als experten:
Anne Lambrechts (Elmer)
Goedele De Nil (VBJK)
prof Michel Vandenbroek (UGent)
Prof Wim Van Lancker (KULeuven) 
Nevenwerf Toekomst Gezinsopvang
BBTK-ABVV
ACV Puls
Setca-FGTB
Pool gezinsopvang Ferm
Pool Gezinsopvang Felies
Pool Gezinsopvang i-Mens
Pool Gezinsopvang Vlaams Welzijnsverbond
Pool Gezinsopvang VVSG
SOM
Mentes (die in deze vergadering ook zelfstandige onthaalouders en Unieko 
vertegenwoordigt)
