title: Toegekende innovatiesteun 2023 - Limburg
thema: Economie
Wetenschap en Innovatie
pdf link: https://docs.vlaamsparlement.be/pfile?id=2060215
thema link: https://www.vlaamsparlement.be/parlementaire-documenten/schriftelijke-vragen/1815650
SCHRIFTELIJKE VRAAG
nr. 356
van RITA MOORS
datum: 22 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Toegekende innovatiesteun 2023  -  Limburg
2020 was een recordjaar voor innovatiesteun. In 2020 verleende het Agentschap 
Innoveren en Ondernemen (VLAIO) innovatiesteun aan een record van bijna 700 Vlaamse 
bedrijven, goed voor een totaal subsidiebedrag van 267,5 miljoen euro. Dat was een forse 
stijging van maar liefst 33% ten opzichte van 2019. Voor het derde jaar op rij ging ook 
meer dan de helft van dat subsidiebedrag naar projecten bij kleine en middelgrote 
bedrijven.
1. Hoeveel Limburgse bedrijven ontvingen in 2023 innovatiesteun? Hoeveel procent is 
dat van het totaalaantal bedrijven? Hoe is dat geëvolueerd ten opzichte van 2022 en 
2021?
2. Hoeveel innovatieprojecten ontvingen in Limburg in 2023 innovatiesteun? Hoeveel 
procent is dat van het totaalaantal innovatieprojecten? Hoe is dat geëvolueerd ten 
opzichte van 2022 en 2021? Graag een onderverdeling tussen ontwikkelingsprojecten, 
onderzoeksprojecten en ICON-projecten. (ICON: interdisciplinair coöperatief 
onderzoek)
3. Hoeveel Limburgse kmo’s ontvingen in 2023 innovatiesteun? Voor welk bedrag? 
Hoeveel procent is dat van het totale steunbedrag dat werd toegekend voor 
innovatieprojecten? Hoeveel procent is dat van het totale steunbedrag dat werd 
toegekend voor innovatieprojecten in Limburg? Hoe is dat geëvolueerd ten opzichte 
van 2022 en 2021?
4. Wat is het totale steunbedrag dat werd toegekend voor innovatieprojecten in Limburg 
in 2023? Hoeveel procent is dat van het totale steunbedrag dat werd toegekend voor 
innovatieprojecten? Hoe is dat geëvolueerd ten opzichte van 2022 en 2021?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 356 van 22 maart 2024
van RITA MOORS
1. In 2023 werd aan 34 (unieke) Limburgse ondernemingen innovatiesteun toegekend 
in de steunmaatregelen onderzoeksprojecten, ontwikkelingsprojecten en ICON. Dat is 
9% van het totaal aantal ondernemingen dat in 2023 innovatiesteun ontvangen heeft 
in het kader van deze maatregelen.
Jaar Ondernemingen Projecten Steun % projecten %steun
2021 48 49 15.701.442 9% 6%
2022 38 36 15.023.692 11% 10%
2023 34 33 11.304.068 9% 7%
2. Onderstaande tabel geeft een verdeling van de toegekende steun aan Limburgse 
ondernemingen per instrument en per jaar. 
3. Onderstaande tabel bevat een overzicht van de toegekende steun aan kmo’s in 
Limburg per jaar met vermelding van het percentage van de toegekende steun in 
Limburg dat aan kmo’s toegekend werd.
Jaar Ondernemingen Projecten Steun % steun
2021 41 43 11.748.350 75%
2022 26 25 9.917.768 66%
2023 32 31 10.874.878 96%
4. Zie antwoord op vraag 1.  maatregel aantal ondernemingen aantal dossiers steun
onderzoeksproject (OND) 2021 5 5 4,005,074.00 €            
onderzoeksproject (OND) 2022 9 9 5,562,359.00 €            
onderzoeksproject (OND) 2023 5 5 3,523,072.00 €            
ontwikkelingsproject (ONTW) 2021 40 41 11,235,698.00 €          
ontwikkelingsproject (ONTW) 2022 26 23 8,622,894.00 €            
ontwikkelingsproject (ONTW) 2023 29 28 7,780,996.00 €            
SOC-ICON-project (SOC-ICON) 2021 3 3 460,670.00 €               
SOC-ICON-project (SOC-ICON) 2022 5 4 838,439.00 €               
SOC-ICON-project (SOC-ICON) 2023 0 0 - €                             

