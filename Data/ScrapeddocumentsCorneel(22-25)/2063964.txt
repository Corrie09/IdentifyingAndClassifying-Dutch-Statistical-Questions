title: Oude zeevisserijschool Knokke-Heist - Instandhouding en herbestemming
thema: Onroerend erfgoed
pdf link: https://docs.vlaamsparlement.be/pfile?id=2063964
thema link: https://www.vlaamsparlement.be/parlementaire-documenten/schriftelijke-vragen/1820244
SCHRIFTELIJKE VRAAG
nr. 257
van CATHY COUDYSER
datum: 18 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Oude zeevisserijschool Knokke-Heist  -  Instandhouding en herbestemming
Het vroegere ‘landhuis’ of in de volksmond ‘Kasteeltje’ in Knokke-Heist deed ook dienst als 
zeevisserijschool en is vandaag eigendom van het Gemeenschapsonderwijs GO!  Het staat 
al een tijdje leeg. 
Het landhuis met tuin heeft volgende status : 
- is aangeduid als vastgesteld bouwkundig erfgoed Landhuis. Deze vaststelling is 
geldig sinds 24 september 2009;
- omvat de aanduiding als beschermd stads- of dorpsgezicht, intrinsiek Landhuis met 
tuin. Deze bescherming is geldig sinds 18 oktober 1995;
- omvat de aanduiding als beschermd monument Landhuis met tuin: landhuis. Deze 
bescherming is geldig sinds 18 oktober 1995.
1. Heeft het agentschap Onroerend Erfgoed weet van 
instandhoudingswerken/herstelling/beheers- of onderhoudswerken die door de 
eigenaar recent uitgevoerd zijn? 
2. Heeft het agentschap weet van nood aan instandhoudingswerken/ herstelling/beheers- 
of onderhoudswerken?
3. Werd door de eigenaar recent contact opgenomen met het agentschap over de 
mogelijkheden voor een herbestemming? 
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 257 van 18 april 2024
van CATHY COUDYSER
1. Het agentschap Onroerend Erfgoed is niet op de hoogte van recente werken aan het 
gebouw of in de omliggende tuin van de voormalige zeevisserijschool in Knokke-Heist.
2. Het gebouw lijkt in relatief goede toestand, met uitzondering van een plaatselijk 
ingerotte goot en een verstopte regenafvoer. Mijn administratie heeft de eigenaar, het 
GO!, gevraagd om er naar te kijken en maatregelen te nemen. 
3. In 2019 kende het agentschap Onroerend Erfgoed een onderzoekspremie toe voor de 
opmaak van een beheersplan voor deze site. Het GO! heeft dit beheerplan niet 
opgemaakt, en de termijn voor de uitbetaling ervan is intussen verstreken. Midden 
september 2023 bracht de erfgoedconsulent van het agentschap op vraag van de 
gemeente een bezoek aan de site met het oog op een mogelijke aankoop. 
Mijn administratie heeft regelmatig overleg met het GO! over het beheer van hun 
beschermde erfgoedsites, en zal bij een volgend overleg ook navraag doen over de 
toekomstige plannen voor deze site.
