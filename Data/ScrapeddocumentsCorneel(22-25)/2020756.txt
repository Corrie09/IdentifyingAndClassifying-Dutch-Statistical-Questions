title: Federaal registratieplatform 'MyRent' - Afsluiten huurcontract zonder geldige verblijfspapieren
thema: Wonen
pdf link: https://docs.vlaamsparlement.be/pfile?id=2020756
thema link: https://www.vlaamsparlement.be/parlementaire-documenten/schriftelijke-vragen/1782593
SCHRIFTELIJKE VRAAG
nr. 73
van AN MOERENHOUT
datum: 28 november 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Federaal registratieplatform ‘MyRent’  -  Afsluiten huurcontract zonder geldige 
verblijfspapieren
De minister lanceerde een maand geleden, eind oktober 2023, het voorstel om de regels 
voor het afsluiten van een huurcontract te verstrengen. De minister wil dat wie illegaal in 
het land verblijft niet langer een woning kan huren.
Wie momenteel illegaal in België verblijft, kan een huurcontract afsluiten. Een huurder 
moet namelijk enkel naam, geboorteplaats, en -datum opgeven, zodat die gegevens 
doorgegeven kunnen worden op het registratieplatform ‘MyRent’ van de federale overheid.
De minister stelde eind oktober 2023 voor dat ook het rijksregisternummer of geldige 
verblijfspapieren moeten worden doorgegeven op het federale registratieplatform. Omdat 
het platform een federale bevoegdheid is, heeft de minister op 20 oktober een brief 
gestuurd naar federaal minister bevoegd voor fraudebestrijding, Vincent Van Peteghem. 
Op dat moment was de brief nog onbeantwoord.
Heeft de minister ondertussen antwoord gekregen van minister Van Peteghem?
Zo ja, wat was de inhoud van het antwoord?
Zo niet, heeft de minister nog andere acties ondernomen om in overleg te gaan met de 
federale overheid?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 73 van 28 november 2023
van AN MOERENHOUT
Op 20 oktober 2023 heb ik een brief gestuurd naar de federaal minister bevoegd voor 
fraudebestrijding, Vincent Van Peteghem. Deze brief blijft momenteel nog onbeantwoord.
De kwestie van registratie van huurcontracten en van het sluiten van een huurcontract 
door personen zonder geldige verblijfspapieren wordt in elk geval meegenomen in de 
evaluatie van het Vlaams Woninghuurdecreet. De resultaten van deze evaluatie worden in 
het voorjaar van 2024 verwacht.
