title: De Lijn - Rekrutering chauffeurs en technici
thema: Mobiliteit en Verkeer
pdf link: https://docs.vlaamsparlement.be/pfile?id=2045981
thema link: https://www.vlaamsparlement.be/parlementaire-documenten/schriftelijke-vragen/1800540
SCHRIFTELIJKE VRAAG
nr. 606
van BERT MAERTENS
datum: 1 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Rekrutering chauffeurs en technici
In opvolging van mijn schriftelijke vraag nr. 1628 van 1 september 2023 en het antwoord 
van de minister over de rekrutering bij De Lijn, stel ik graag volgende vragen.
1. Kan de minister een actueel overzicht geven van het aantal buschauffeurs (De Lijn en 
pachters) dat momenteel aan de slag is, uitgesplitst per provincie?
2. Kan de minister een geactualiseerd overzicht geven van de tekorten aan chauffeurs en 
technici? In september 2023 gaf de minister aan dat De Lijn tegen het eind van het 
jaar nog 300 chauffeurs moest aanwerven. Werd dat streefdoel gehaald?
3. In oktober en november stonden vier jobdagen gepland voor chauffeurs en zeven 
jobdagen voor technici.
Werden die jobdagen positief geëvalueerd? Waarom werden geen jobdagen 
georganiseerd in West-Vlaanderen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.606 van 1 februari 2024
van BERT MAERTENS
1. De bus- en tramchauffeurs die vallen onder De Lijn zijn onderverdeeld in Operationele 
Teams (OT), in heel Vlaanderen. Hieronder geeft De Lijn een overzicht van het aantal 
chauffeurs (VTE – voltijdse equivalenten) bij De Lijn (situatie op 31/12/2023):
Hieronder vindt u een overzicht van het aantal chauffeurs bij de exploitanten (situatie 
op 31/12/2023). Deze chauffeurs kan De Lijn uitsplitsen per provincie:
2. Begin februari 2024 waren er 62 vacatures voor techniekers vacant bij De Lijn.
Voor de periode vanaf september tot einde december 2023 had De Lijn een instroom 
van 288 chauffeurs. De aanwerving van chauffeurs is echter niet de enige factor die 
het chauffeursaantal beïnvloedt. In diezelfde periode zijn ook 187,1 VTE chauffeurs 
‘vertrokken’ (ofwel uitstroom, ofwel doorstroom naar andere functies binnen De Lijn). 
Ook de ziektecijfers van de chauffeurs bepalen mee of De Lijn haar volledige aanbod 
met deze chauffeursaantallen kan rijden of niet.Datum - Jaar 2023
Datum - Maand december
OT VTE
Antwerpen Bus 343,4
Antwerpen Streek 643,3
Antwerpen Tram 655,7
Brugge-Kortrijk 443,7
Brussel Rand 658,3
Gent 500,4
Kust-Westhoek 348,7
Leuven-Mechelen 582,0
Limburg 543,0
OVL Streek 503,5
Total 5.222,0
Datum - Jaar 2023
Datum - Maanddecember
Provincie VTE
Antwerpen 619,4
Oost-Vlaanderen 547,2
Vlaams-Brabant 600,4
Limburg 537,7
West-Vlaanderen 343,9
Total 2.648,6
3. De jobdagen voor chauffeurs werden als succesvol geëvalueerd. Naast de goede 
opkomst merkt De Lijn ook dat in de periodes waarin de jobdagen doorgingen, het 
aantal sollicitaties op de jobsite ook hoger lag dan gemiddeld. In 2024 zal De Lijn 
opnieuw jobdagen organiseren op de locaties met nood aan extra instroom.
Ook de jobmomenten voor techniek werden positief geëvalueerd. In 2024 zal De Lijn 
opnieuw jobmomenten organiseren, rekening houdend met deze evaluatie en de 
noden.
In West-Vlaanderen werden geen jobdagen georganiseerd in 2023, omdat de andere 
rekruteringsacties voor voldoende instroom zorgden en een jobdag daarom niet nodig 
was.
