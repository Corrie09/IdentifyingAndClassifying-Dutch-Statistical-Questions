title: Veiligere schoolomgeving - Knelpunten schoolroutes West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2030572
thema link: https://www.vlaamsparlement.be/parlementaire-documenten/schriftelijke-vragen/1791932
SCHRIFTELIJKE VRAAG
nr. 424
van BRECHT WARNEZ
datum: 5 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veiligere schoolomgeving  -  Knelpunten schoolroutes West-Vlaanderen
Om de schoolomgeving veiliger, duurzamer en kindvriendelijker te maken, startte het 
Octopusplan in 2017-2018 een charter onder de naam ‘Schoolomgeving 2.0’. Uit de 
semestriële rapportering van februari 2023 kan worden besloten dat de Vlaamse Regering 
werkt aan 37 maatregelen die de verkeersveiligheid in de schoolomgeving ten goede 
komen. Toch brengt nog ongeveer 40 procent van de ouders dagelijks hun kind met de 
auto naar de basisschool, onder andere omdat ze de schoolomgeving te gevaarlijk vinden. 
Nochtans heeft met de fiets naar school gaan vele voordelen: goed voor de gezondheid, 
voor het milieu... Het kan ook de druktepiek in de ochtend en namiddag in de 
schoolomgeving verminderen en zo de verkeersveiligheid voor alle weggebruikers nabij de 
school verbeteren.
In schriftelijke vraag nr. 6 van 27 september 2022 vroeg ik naar de stand van zaken 
betreffende de knelpunten op schoolroutes in West-Vlaanderen. In het antwoord op die 
schriftelijke vraag vermeldde de minister dat in West-Vlaanderen al 40 knelpunten op 
schoolroutes werden uitgevoerd, 25 nog in uitvoering zijn en voor 4 locaties een concrete 
uitvoering gepland staat. Daarnaast worden er werken voorbereid voor 51 knelpunten en 
loopt er nog onderzoek voor 9 knelpunten.
Graag alle data in Excel beschikbaar stellen.
1. Graag een overzicht van alle bovenvermelde projecten (uitgevoerd, in uitvoering, 
gepland, in voorbereiding enzovoort.) betreffende knelpunten op schoolroutes in West-
Vlaanderen met vermelding van:
a) locatie;
b) korte inhoudelijke beschrijving;
c) timing;
d) budget.
2. In het antwoord op schriftelijke vraag nr. 1560 van 7 juli 2022 vermeldde de minister 
ook dat er voor West-Vlaanderen 24 knelpunten werden afgesloten en 10 knelpunten 
on hold staan. 
Graag een overzicht van die knelpunten met vermelding van locatie, korte inhoudelijke 
beschrijving en reden waarom ze werden afgesloten of on hold staan.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 424 van 5 januari 2024
van BRECHT WARNEZ
Zie tabel als bijlage.
BIJLAGE
Tabel 
