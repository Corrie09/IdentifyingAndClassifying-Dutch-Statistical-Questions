title: Geïntegreerd investeringsprogramma (GIP) 2024 - R30 Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062294
thema link: https://www.vlaamsparlement.be/parlementaire-documenten/schriftelijke-vragen/1817528
SCHRIFTELIJKE VRAAG
nr. 811
van BERT MAERTENS
datum: 28 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  R30 Brugge
In het ontwerp GIP 2024 onder GIP-nummer 004095/02 werd het project ‘R30 – Brugge 
Aandeel uitvoering fietsbrug R30 / Uitvoering’ opgenomen. Het Agentschap Wegen en 
Verkeer (AWV) reserveert een budget van 16.000.000 euro voor de uitvoering van deze 
werken.
1. Welke stappen werden al gezet in de voorbereiding van dit project? 
2. Wat is de huidige stand van zaken van het project?
3. In welke timing en fasering is voorzien voor de uitvoering van het project? 
4. Kan er een (geschatte) einddatum voor de werken worden meegedeeld? 
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 811 van 28 maart 2024
van BERT MAERTENS
1. Begin 2024 werd aan de opdrachtnemer Boskalis de opdracht gegund voor de 
herinrichting van de R30 onder GIP-nummer 004095/02. Daarbij werd gekozen voor 
een procedure van ‘design & build’, waarbij de opdrachtnemer instaat voor de studie 
die bestaat uit het uitwerken en detailleren van het voorontwerp en het indienen en 
bekomen van een omgevingsvergunning, alsook de uitvoering van de werken.
2. Momenteel werkt de opdrachtnemer het uitvoeringsontwerp uit en bereidt die het 
indienen van de omgevingsvergunning aanvraag voor. Parallel worden de 
coördinatievergaderingen gehouden met de nutsmaatschappijen en worden deze 
werken voorbereid. De voorbereidende werken van de nutsmaatschappijen zijn 
voorzien voor het najaar 2024.   
3. De werken worden voorzien in 5 fases:
- realisatie Unesco Passage;
- aanleg R30 Noordkant;
- aanleg stationsplein en R30 Zuidkant;
- R30 unesco rotonde;
- middenberm R30. 
Als alles volgens planning verloopt, zouden de werken afgerond moeten zijn in 2027. 
Deze planning is een dynamisch werkdocument. 
4. De financiële partners zijn de stad Brugge en het Vlaams Gewest, met volgende 
respectievelijke inbreng: 
- 11.168.338,59€ excl. btw / 13.513.689,70€ incl. btw voor de stad Brugge
- 16.079.595,29€ excl. btw / 19.456.310,30€ incl. btw voor het Vlaams 
Gewest
5. Het laatste overleg vond plaats op 11 april 2024, met het kernteam (Afdeling Wegen 
en Verkeer, Stad Brugge en Boskalis komen 2-wekelijks samen). Daar werden 
aandachtspunten in de planning en de detaillering van de werken besproken met een 
debriefing van de ambtelijke stuurgroepen waarin de verschillende stakeholders 
vertegenwoordigd zijn.
