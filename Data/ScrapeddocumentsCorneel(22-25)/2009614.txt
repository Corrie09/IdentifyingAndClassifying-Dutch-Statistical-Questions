title: Blue Bird Docs - Evaluatie
thema: Gelijke kansen
pdf link: https://docs.vlaamsparlement.be/pfile?id=2009614
thema link: https://www.vlaamsparlement.be/parlementaire-documenten/schriftelijke-vragen/1774314
SCHRIFTELIJKE VRAAG
nr. 41
van SAM VAN ROOY
datum: 23 oktober 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Blue Bird Docs  -  Evaluatie
Op pagina 12 van de beleids- en begrotingstoelichting (BBT) Gelijke Kansen, Integratie en 
Inburgering, begrotingsuitvoering 2022, valt het volgende te lezen: “Het middenveld werkt 
vanuit verschillende perspectieven op verschillende manieren gestaag aan 
gendergelijkheid. Via projectsubsidies verleende ik onder meer steun aan het project van 
Blue Bird Docs dat jongeren en leerkrachten op een speelse en interactieve manier laat 
inzoomen op gendergelijkheid, gendermechanismen, vrouwenrechten en mensenrechten 
in het algemeen”.
Uit eerdere antwoorden op schriftelijke vragen werd duidelijk dat de minister 55.000 euro 
subsidies gaf en het project loopt van 1 januari 2021 tot 1 juli 2024.
1. Hoe gaat het project van Blue Bird Docs precies in zijn werk? Wat zijn de beoogde 
doelstellingen, en hoe tracht men die concreet te bereiken? Hoe wordt de 55.000 euro 
precies ingezet?
2. Voor welke leeftijdsgroep is het project bedoeld? Hoe werd het project precies 
aangereikt/aangeboden aan de scholen in Vlaanderen? Hoeveel scholen werden zo 
aangeschreven en/of gingen in op het aanbod/besloten om het project van Blue Bird 
Docs in hun klassen te gebruiken? Over hoeveel leerlingen gaat het ongeveer?
3. Welke aspecten van gendergelijkheid, gendermechanismen, vrouwenrechten en 
mensenrechten komen bij het project aan bod? Waar wordt de nadruk precies op 
gelegd? Acht de minister het opportuun om bepaalde maatregelen/initiatieven te 
nemen inzake de probleemaspecten die er zijn volgens het project Draw for change?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 41 van 23 oktober 2023
van SAM VAN ROOY aan BART SOMERS
1. Het project past binnen de doelstelling van Gelijke Kansen om te werken aan een meer 
evenwichtige participatie van mannen en vrouwen aan de verschillende domeinen van 
de samenleving.
Draw for Change is een educatieve toepassing die jongeren en leerkrachten op een 
speelse en interactieve manier laat inzoomen op - onder meer – gendergelijkheid en 
gendergerelateerd geweld. De inhoud van het pakket is gebaseerd op de gelijknamige 
documentaireserie, die vertoond werd op het Filmfestival in Gent. In die serie werpen 
vrouwelijke cartoonisten van verschillende nationaliteiten (6 episodes: Rusland, Syrië, 
Mexico, India, Egypte en de Verenigde Staten) met hun tekeningen een blik op enkele 
prangende problemen waar vrouwen vandaag de dag wereldwijd mee te maken hebben. 
Het educatief pakket legt vervolgens de link naar onze eigen maatschappij, aan de hand 
van creatieve opdrachten.
De leerkracht beslist zelf hoe de les wordt aangepakt. Er is een handleiding beschikbaar 
die de leerkracht begeleidt door het concrete verloop van de lessen. Bij het pakket horen 
een digitale presentatie en andere leermaterialen zoals digitale opdrachtpresentaties, 
printbare placemats, bijlages, kaartjes … Op de projectsite1 staan alle lesmaterialen ter 
beschikking.
De leerlingen worden eerst ondergedompeld in een andere wereld door middel van de 
Virtual Reality-film of het bekijken van een van de zes episodes van de 
documentaireserie, en gaan vervolgens met elkaar in dialoog tijdens groepsopdrachten. 
Zo ontstaat er bewustzijn rond het thema. Vervolgens maken ze een eigen cartoon rond 
gendergelijkheid. Die cartoons vormen een aanleiding voor de nabespreking van de 
leerdoelen, met als sleutelvraag: wat zullen we voortaan (anders) doen?
De educatieve toepassing speelt in op sleutelcompetenties burgerschap, cultureel 
bewustzijn en - door het gebruik van VR - ook op digitale competenties.
Het project is nog niet afgelopen en de financiële verantwoording is bijgevolg nog niet 
bezorgd. De hoofdmoot van de begrote kosten zijn van technische aard, bijvoorbeeld 
de aanmaak van de VR-film, de VR-apparatuur, de projectwebsite, enzovoort. 
2. Het project is bedoeld voor de leerlingen van het 4e tot 6e middelbaar, dus voor de 
leeftijdscategorie 14-18 jarigen. 
De educatieve kit, met bijhorend materiaal zoals iPads en VR-brillen, wordt gratis ter 
beschikking gesteld. Verspreiding gebeurt in samenwerking met de organisatie JEF, die 
eveneens de begeleiding van de VR-workshops verzorgt. 
De documentaire kan gratis aangevraagd worden bij Bluebird Docs en het educatief 
pakket werd bekendgemaakt via KlasCement en partnerorganisaties uit het middenveld 
zoals Sophia, de Vrouwenraad, enz.
De VR-workshop werd reeds geboekt door 93 klassen. JEF vroeg een inschatting aan de 
leerkrachten van het aantal deelnemers per workshop, en kwam zo tot een aantal van 
1 https://www.edu-drawforchange.org/NL/index.html#over 
1494 leerlingen. De docu-episode over Egypte werd reeds door 22 klassen aangevraagd. 
Via KlasCement werd het pakket al 80 keer gebruikt, kreeg het 390 bezoekers en werd 
het al 16 keer als favoriet aangeduid.
3. Centraal in het pakket staat gendergelijkheid, maar ook onderliggende concepten of 
verwante thema’s komen aan bod via de cartoons en casussen: (gender)stereotypen, 
(gender)rolpatronen, grensoverschrijdend gedrag, seksuele intimidatie, 
schoonheidsidealen, seksueel geweld,  huiselijk geweld, enzovoort.
Dit zijn thema’s waar het Vlaamse genderbeleid dagdagelijks op inzet. Ook de 
middenveldorganisaties waar het Vlaamse gelijkekansenbeleid mee samenwerkt (RoSa, 
ella, Vrouwenraad en Furia) en de projecten die vanuit Vlaanderen ondersteund worden,  
spelen hun rol in het aankaarten en aanpakken van deze thema’s. 
