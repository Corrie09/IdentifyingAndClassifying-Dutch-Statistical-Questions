title: Kilometerheffing - Handhaving en inning boetes
thema: Financiën
Mobiliteit en Verkeer
pdf link: https://docs.vlaamsparlement.be/pfile?id=2038341
thema link: https://www.vlaamsparlement.be/parlementaire-documenten/schriftelijke-vragen/1794997
SCHRIFTELIJKE VRAAG
nr. 134
van PETER VAN ROMPUY
datum: 17 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Kilometerheffing  -  Handhaving en inning boetes
Deze vraag in opvolging van schriftelijke vraag nr. 160 van 25 januari 2023 betreffende 
de handhaving en de inning van boetes voor de kilometerheffing.
De eerder verkregen cijfers hebben veelal betrekking op het jaar waarin de boete werd 
gegeven, en die cijfers evolueren. Daarom volgende vragen.
1. Hoeveel boetes werden in 2023 uitgeschreven in functie van het hanteren van de 
kilometerheffing? Voor welk bedrag?
a) Vergelijkbare cijfers voor de afgelopen jaren.
b) Hoeveel werden uitgeschreven door het handhavingscentrum?
c) Hoeveel werden uitgeschreven door de mobiele controleploegen van de Vlaamse 
Belastingdienst (VLABEL)?
d) Opsplitsing tussen binnenlandse en buitenlandse voertuigen.
i. Oplijsting per nationaliteit.
2. Welk bedrag aan boetes in functie van de kilometerheffing staat momenteel open?
a) Vergelijkbare cijfers voor de afgelopen jaren.
b) Opsplitsing tussen binnenlandse en buitenlandse voertuigen.
i. Oplijsting per nationaliteit.
3. Welk bedrag werd op vandaag betaald aan boetes op de kilometerheffing?
a) Vergelijkbare cijfers voor de afgelopen jaren.
b) Opsplitsing tussen binnenlandse en buitenlandse voertuigen.
i. Oplijsting per nationaliteit.
4. Wat is het actuele cijfer voor het inningspercentage van de uitgeschreven boetes?
a) Opdeling tussen buitenlandse en Belgische voertuigen.
i. Oplijsting per nationaliteit.
b) Cijfers per jaar.
5. Bij hoeveel uitgeschreven boetes werd een eerste herinnering verstuurd?
a) Voor welk openstaand bedrag?
b) Cijfers per jaar.
c) Opsplitsing tussen binnenlandse en buitenlandse voertuigen.
i. Oplijsting per nationaliteit.
6. Bij hoeveel uitgeschreven boetes werd een tweede en bijgevolg laatste herinnering 
verstuurd?
a) Voor welk openstaand bedrag?
b) Cijfers per jaar.
c) Opsplitsing tussen binnenlandse en buitenlandse voertuigen.
i. Oplijsting per nationaliteit.
7. Bij hoeveel uitgeschreven boetes werd voor de invordering een beroep gedaan op een 
gerechtsdeurwaarder?
a) Voor welk openstaand bedrag?
b) Cijfers per jaar.
c) Opsplitsing tussen binnenlandse en buitenlandse voertuigen.
i. Oplijsting per nationaliteit.
8. Hoeveel voertuigen stonden op 31 december 2023 op de alertlist?
a) Opdeling tussen bekende en onbekende voertuighoudergegevens.
b) Voor welk openstaand bedrag?
c) Cijfers voor 31 december 2022, 2021, 2020, 2019, 2018, 2017 en 2016.
d) Opsplitsing tussen binnenlandse en buitenlandse voertuigen.
i. Oplijsting per nationaliteit.
9. Bij hoeveel uitgeschreven boetes onderschepte een mobiel team het voertuig?
a) Opdeling tussen bekende en onbekende voertuighoudergegevens.
b) Voor welk openstaand bedrag?
c) Cijfers per jaar.
d) Opsplitsing tussen binnenlandse en buitenlandse voertuigen.
i. Oplijsting per nationaliteit.
10. Bij hoeveel uitgeschreven boetes werd het verschuldigde bedrag na onderschepping 
door een mobiel team effectief betaald?
a) Opdeling tussen bekende en onbekende voertuighoudergegevens.
b) Voor welk openstaand bedrag?
c) Cijfers per jaar.
d) Opsplitsing tussen binnenlandse en buitenlandse voertuigen.
i. Oplijsting per nationaliteit.
11. Bij hoeveel uitgeschreven boetes werd het voertuig getakeld?
a) Opdeling tussen bekende en onbekende voertuighoudergegevens.
b) Voor welk openstaand bedrag?
c) Cijfers per jaar.
d) Opsplitsing tussen binnenlandse en buitenlandse voertuigen.
i. Oplijsting per nationaliteit.
12. Bij hoeveel uitgeschreven boetes werd het bedrag meteen betaald aan een mobiel 
team?
a) Opdeling tussen bekende en onbekende voertuighoudergegevens.
b) Voor welk bedrag?
13. Wat is het maximum aantal boetes dat op dit moment voor een voertuig open staat?
14. Hoe beoordeelt de minister die gegevens?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 134 van 17 januari 2024
van PETER VAN ROMPUY
1. Voor de controle op de kilometerheffing gebruikt de Vlaamse Belastingdienst een 
geïntegreerd systeem van mobiele controleploegen, geautomatiseerde 
handhavingssystemen (de vaste controleportieken boven snelwegen en kleinere 
controleapparatuur die verplaatst kan worden) en anonieme controlevoertuigen met 
ingebouwde ANPR-camera. 
Boetes op basis van de beelden van de camera’s worden bepaald door het 
handhavingscentrum. Er werden door het handhavingscentrum 44.405 boetes 
uitgeschreven voor overtredingen begaan in het jaar 2023, voor een bedrag van 
18.860.820 euro. Een boete kan pas worden verstuurd als de voertuighouder kan 
worden geïdentificeerd.
De mobiele controleploegen voeren dagelijks controles uit om voertuigen zonder of met 
een ongeldige OBU en voertuigen met onbetaalde boetes te onderscheppen. Door de 
mobiele controleploegen van de Vlaamse Belastingdienst (VLABEL) werden 269 boetes 
geïnd die niet konden worden verzonden1 en werden 1.375 openstaande boetes geïnd. 
De mobiele ploegen inden in totaal 828.874 euro aan boetes.
In werkblad 1 van de bijlage vindt u een overzicht van de boetes, met daarbij een 
opsplitsing per nationaliteit van het kenteken. Voor gegevens over de afgelopen jaren 
verwijs ik naar uw eerdere schriftelijke vragen.
2-4.In werkblad 2 van de bijlage vindt u een overzicht van het totaalbedrag aan boetes 
over de periode 2019-2023, met daarbij een opdeling per nationaliteit, waarbij de 
nationaliteit wordt bepaald door het kenteken van het voertuig. Per nationaliteit wordt 
het te betalen bedrag, het openstaand bedrag en het betaald bedrag weergegeven, 
alsook het inningspercentage.
Dit is de stand van zaken op 29 januari 2024. Voor de boetes die minder dan twee 
maand geleden werden uitgeschreven is de betaaltermijn uiteraard nog niet 
verstreken. Voor niet-betaalde boetes kan ook de verdere invorderingsprocedure nog 
lopen.
5. a-b) In onderstaande tabel is per jaar het aantal boetes opgenomen waarvoor een 
eerste herinnering werd verstuurd en het bedrag waarop de herinnering 
betrekking heeft.
Jaar van de boete Aantal Bedrag
2020 10.787 € 5.637.600
2021 11.931 € 6.205.800
2022 16.558 € 8.428.700
2023 10.237 € 5.200.100
1 Nummerplaten waarvan de nummerplaathouder op het moment van een overtreding niet gekend 
is, worden bijgehouden op de alertlist zodat deze bij een toekomstige controle kunnen worden 
onderschept en de boetes door de mobiele controleploeg kunnen worden geïnd.
c) In werkblad 3 van de bijlage vindt u een overzicht van het aantal boetes waarvoor 
een eerste herinnering werd verstuurd en het bedrag waarop de herinnering 
betrekking heeft, met daarbij een opdeling per nationaliteit.
6. a-b) In onderstaande tabel is het aantal boetes opgenomen waarvoor een tweede en 
bijgevolg laatste herinnering verstuurd werd en het bedrag waarop de 
herinnering betrekking had.
Jaar van de boete Aantal Bedrag
2020 7.768 € 4.078.900
2021 8.942 € 4.653.700
2022 12.359 € 6.295.300
2023 5.827 € 2.953.100
c) In werkblad 4 van de bijlage vindt u een overzicht van het aantal boetes waarvoor 
een tweede herinnering werd verstuurd en het bedrag waarop de herinnering 
betrekking heeft, met daarbij een opdeling per nationaliteit.
7. In onderstaande tabel is het aantal boetes opgenomen waarvoor bij de invordering een 
beroep gedaan werd op een gerechtsdeurwaarder en het bedrag waarop de invordering 
betrekking had. Deze invorderingen hebben betrekking op Belgische voertuigen 
aangezien het niet mogelijk is om ten aanzien van buitenlandse kentekenhouders voor 
de invordering een beroep te doen op een gerechtsdeurwaarder.
Jaar van de boete Aantal Bedrag
2020 527 € 289.000
2021 641 € 340.600
2022 595 € 309.800
2023 20 € 10.300
 
8. Het aantal kentekens op de alertlist op 31 december 2023 bedraagt 44.057. De historiek 
wordt enkel bijgehouden voor heel België. Een opdeling tussen bekende en onbekende 
voertuighouders en per nationaliteit is niet mogelijk. Het overzicht van de voorbije jaren 
vindt u in uw eerdere schriftelijke vragen.
9. Voor het aantal boetes waarvoor een voertuig door een mobiel team onderschept werd 
en het totaal van de openstaande bedragen verwijs ik naar vraag 1.
10. a-c) Het aantal boetes waarvoor een effectieve betaling werd ontvangen na de 
onderschepping van een mobiel team voor de periode 2020-2024 wordt in 
volgende tabel weergegeven. Het onderscheid tussen anonieme en bekende 
overtreders is niet beschikbaar.
Jaar Aantal geïnde 
boetes door de 
mobiele controleBedrag aan boetes 
geïnd door de 
mobiele controle
2020 3.788 € 2.072.483
2021 3.741 € 1.977.050
2022 2.619 € 1.335.159
2023 2.757 € 1.422.444
d) In werkblad 5 van de bijlage vindt u een overzicht van het aantal boetes waarvoor 
een effectieve betaling werd ontvangen na de onderschepping van een mobiel team 
voor de periode 2020-2023, met daarbij een opdeling per nationaliteit.
11. a-c) In 2023 werden in totaal 3 voertuigen getakeld die samen 37 vorderingen voor 
een totaal van 22.300 euro hadden openstaan op het moment van de takeling. 
Het onderscheid tussen anonieme en bekende overtreders is niet beschikbaar.
d) In werkblad 6 van de bijlage vindt u een overzicht van het aantal vorderingen op 
getakelde voertuigen in 2023 met daarbij een opdeling per nationaliteit.
12. Hieronder vindt u een tabel met:
- het aantal boetes en de bedragen (die zowel op de baan als in het 
handhavingscentrum uitgeschreven zijn), waarbij er een interventie van de mobiele 
controleploeg was en die vervolgens betaald werden;
- het aantal boetes en de bedragen die door de mobiele controleploegen op de baan 
geïnd werden.
Jaar overtreding Ontvangen na interventie 
mobiele controleploegRechtstreeks geïnd door 
mobiele controleploeg
 Aantal Bedrag Aantal Bedrag
2020 787 € 331.375 2.723 € 1.304.994
2021 1017 € 478.217 2.197 € 1.052.825
2022 1075 € 511.100 1.597 € 756.230
2023 479 € 231.500 670 € 364.779
13. Het hoogste aantal openstaande boetes voor één voertuig in 2023 bedraagt 111. Dit 
voertuig behoort opnieuw toe aan een onderneming die in staat van faillissement 
verkeert.
14. Voor een conclusie verwijs ik naar uw vorige schriftelijke vragen. Er worden aanzienlijk 
meer boetes uitgeschreven voor buitenlandse vrachtwagens dan voor Belgische 
vrachtwagens omdat er verhoudingsgewijs meer buitenlandse vrachtwagens op de 
Vlaamse wegen aanwezig zijn. De Vlaamse Belastingdienst en de interregionale entiteit 
Viapass blijven stelselmatig inzetten op het verhogen van de efficiëntie en de 
effectiviteit van de gevoerde handhaving.
BIJLAGEN
1.Overzicht boetes 2023, per nationaliteit
2. Overzicht boetes (te betalen bedrag, openstaand bedrag, betaald bedrag en 
inningspercentage), per nationaliteit 
3. Overzicht aantal en bedrag boetes waarvoor een eerste herinnering werd verstuurd, per 
nationaliteit
4. Overzicht aantal en bedrag boetes waarvoor een tweede herinnering werd verstuurd, 
per nationaliteit
5. Overzicht aantal boetes waarvoor een voertuig door een mobiel team onderschept werd 
en ontvangen bedrag, per nationaliteit
6. Overzicht aantal getakelde voertuigen, per nationaliteit
7. Landcodes
