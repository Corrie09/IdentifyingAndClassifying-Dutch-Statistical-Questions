title: Geïntegreerd investeringsprogramma (GIP) 2024 - Openbare verlichting fietspaden
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062488
thema link: https://www.vlaamsparlement.be/parlementaire-documenten/schriftelijke-vragen/1818282
SCHRIFTELIJKE VRAAG
nr. 833
van BERT MAERTENS
datum: 9 april 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Openbare verlichting fietspaden
In het ontwerp GIP 2024, onder GIP-nummers 003860/32 - 003860/33 - 003860/34 - 
003860/36, werd het project ‘Openbare Verlichting / Implementatie lichtvisie fietspaden’ 
opgenomen. Het Agentschap Wegen en Verkeer (AWV) reserveert een budget van 
1.725.000 euro voor de uitvoering.
1. Welke acties worden uitgevoerd in het kader van de lichtvisie fietspaden? 
a) Wordt er verlichting weggenomen? Zo ja, graag een oplijsting per locatie per 
provincie en de reden waarom de verlichting wordt weggenomen.
b) Wordt er verlichting bijgeplaatst? Zo ja, graag een oplijsting per locatie per 
provincie en de reden waarom deze op die locatie wordt gepland.
2. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 833 van 9 april 2024
van BERT MAERTENS
1. a) Er wordt geen verlichting weggenomen.
b) Voor de nieuwbouw van verlichting werkt het Agentschap Wegen en Verkeer met 
raamovereenkomsten waarbij bestellingen worden geplaatst op de betreffende 
raamovereenkomst in functie van de behoeften, waaronder het plaatsen van 
verlichting op fietspaden. Op dit moment zijn de nominatieve projecten hiervoor 
nog niet volledig ingevuld. 
2. Neen, er worden geen projecten met cofinanciering uitgevoerd voor verlichting.
