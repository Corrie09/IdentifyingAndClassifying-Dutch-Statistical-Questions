title: Geïntegreerd investeringsprogramma (GIP) 2024 - A2 en N75 Genk
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024002
thema link: https://www.vlaamsparlement.be/parlementaire-documenten/schriftelijke-vragen/1784724
SCHRIFTELIJKE VRAAG
nr. 346
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  A2 en N75 Genk
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
1. In het ontwerp GIP 2024 is voor Genk voor de uitvoering van de A2 Genk - 
geluidswerende maatregelen / fase 2 (GIP004036/01) 3.800.000 euro budget 
gereserveerd. In het definitieve GIP 2023 werd 3.750.000 euro reservebudget 
ingeschreven.
Op mijn schriftelijke vraag nr. 989 van 17 maart 2023 antwoordde de minister dat de 
aanbesteding gepland was tegen einde 2023 en de uitvoering voorzien was in 2024. 
Vooraleer men tot uitvoering zou kunnen overgaan, zouden de volgende stappen 
doorlopen dienen te worden: de opmaak van de projectnota, de opmaak van het 
aanbestedingsdossier, de aanvraag van de omgevingsvergunning, de aanbesteding en 
de gunning van het werk.
a) Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024 maar 
voor een ander bedrag? Wat zijn de redenen van de vertraging in het dossier?
c) Welke stappen werden er in het dossier al gezet in 2023?
d) Werd het dossier zoals vermeld einde 2023 aanbesteed? Zo niet, waarom niet en 
wanneer mogen we de aanbesteding verwachten?
e) Hoe ver staan de opmaak van de projectnota, de opmaak van het 
aanbestedingsdossier, de aanvraag van de omgevingsvergunning en de 
aanbesteding en de gunning van het werk? Welke stappen dienen er nog te 
gebeuren voor de uitvoering van de werken aangevat kan worden?
f) Wanneer zullen de werken aangevat worden? 
g) Wat is de verdere timing en planning van het project?
h) Wat is de stand van zaken van het project?
2. In het ontwerp GIP 2024 is voor Genk voor de uitvoering van de N75 Genk - 
herinrichting complex 32 Genk-Oost / fase 1 (GIP004045/01) 400.000 euro 
reservebudget gereserveerd. In het definitieve GIP 2023 werd 500.000 euro 
reservebudget ingeschreven.
Op mijn schriftelijke vraag nr. 989 van 17 maart 2023 antwoordde de minister dat de 
aanbesteding ten vroegste gepland was tegen einde 2023. Vooraleer men tot 
uitvoering zou kunnen overgaan, zouden de volgende stappen doorlopen dienen te 
worden: de opmaak van het oriënterend bodemonderzoek (OBO) door de stad Genk, 
de opmaak van het aanbestedingsdossier, de aanbesteding van de werken, de opmaak 
van een omgevingsvergunningsdossier en de eigendomsoverdracht van de stad Genk 
naar het Agentschap Wegen en Verkeer (AWV).
a) Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024 maar 
voor een ander bedrag? Wat zijn de redenen van de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in het dossier al gezet in 2023?
e) Werd het dossier zoals vermeld einde 2023 aanbesteed? Zo niet, waarom niet en 
wanneer mogen we de aanbesteding verwachten?
f) Hoe ver staan de opmaak van het oriënterend bodemonderzoek (OBO) door de 
stad Genk, de opmaak van het aanbestedingsdossier, de aanbesteding van de 
werken, de opmaak van een omgevingsvergunningsdossier en de 
eigendomsoverdracht van de stad Genk naar AWV? Welke stappen dienen er nog 
te gebeuren voor de uitvoering van de werken aangevat kan worden?
g) Wanneer zullen de werken aangevat worden? 
h) Wat is de verdere timing en planning van het project?
i) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 346 van 5 december 2023
van SOFIE MERTENS
1. a) Dit zijn dezelfde werken als voorzien op het GIP 2023.
b) Het project werd duurder door stijgende prijzen.
c) De projectnota is afgerond, er is een infoavond georganiseerd en de aanbesteding 
heeft plaatsgevonden.
d) Het dossier werd aanbesteed.
e) De projectnota is afgerond, de aanbesteding is gebeurd en het indienen van de 
omgevingsvergunning is voorzien voor begin 2024. Het verkrijgen van de 
omgevingsvergunning is nodig vooraleer de werken kunnen starten.
f) De start van de werken is onder andere afhankelijk van het bekomen van de 
omgevingsvergunning.
g) Zie voorgaande antwoorden.
h) Zie voorgaande antwoorden.
2. a) Dit gaat over hetzelfde project als opgenomen in het GIP23.
b) Het bedrag werd aangepast omdat er meer exacte informatie beschikbaar is 
aangezien het dossier ondertussen werd aanbesteed. Er is geen vertraging 
opgetreden.
c) Binnen het GIP moeten op Vlaams niveau allerlei dossiers ingepast worden op basis 
van prioriteiten en beleidsaspecten. Daarom werd dit dossier op het 
reserveprogramma opgenomen. 
d) Het dossier werd aanbesteed.
e) Het dossier werd aanbesteed.
f) Het oriënterend bodemonderzoek is afgerond, de aanbesteding werd gehouden, de 
omgevingsvergunning zit in de opdracht van de aannemer, omtrent de 
eigendomsoverdracht lopen de gesprekken met de stad Genk. Er wordt uitgegaan 
van een start van de werken in 2025.
g-i) Zie vorige antwoorden.
