title: 'Flanders Trainee Programme' - Stand van zaken
thema: Buitenlands beleid
pdf link: https://docs.vlaamsparlement.be/pfile?id=2008811
thema link: https://www.vlaamsparlement.be/parlementaire-documenten/schriftelijke-vragen/1774161
SCHRIFTELIJKE VRAAG
nr. 40
van KARL VANLOUWE
datum: 20 oktober 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
‘Flanders Trainee Programme’  -  Stand van zaken
De Vlaamse Regering heeft verschillende samenwerkingsprogramma’s met niet-statelijke 
actoren die Vlaanderen op de kaart moeten zetten in het buitenland. Als het aankomt op 
publieksdiplomatie zet de Vlaamse Regering sterk in op het ondersteunen van Vlamingen 
die hun opleiding en loopbaan internationaal willen oriënteren.
Zo is er het Flanders Trainee Programme dat Vlamingen de kans geeft om hun loopbaan 
internationaal te oriënteren. Sinds enkele jaren ondersteunt de Vlaamse Regering stages 
van Vlamingen bij multilaterale organisaties.
1. Kan de minister een jaarlijks overzicht geven van het aantal studenten dat een 
aanvraag indiende? Voor welke programma's of organisaties?
2. Kan de minister een stand van zaken geven van het aantal Vlamingen dat al 
ondersteund is sinds de start van het programma? Bij welke multilaterale organisaties 
liepen zij Vlamingen stage? Indien mogelijk een jaarlijks overzicht.
3. Graag ook een toelichting bij de voorafgaande opleidingen van de studenten die een 
buitenlandse stage liepen.
4. Hoe evalueren de studenten van de voorbije jaren hun buitenlandse stage, en specifiek 
de ondersteuning vanuit Vlaanderen?
5. Wordt werk gemaakt van een netwerk van studenten die een stage liepen en zo ja, op 
welke manier wordt dat netwerk gefaciliteerd of ondersteund?
6. Hoe evalueert de minister-president het Flanders Trainee Programme tot nu toe?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 40 van 20 oktober 2023
van KARL VANLOUWE
1. In de periode 2018-2023 werden in totaal 72 aanvragen afgekeurd omdat ze niet 
voldeden aan de formele voorwaarden van het Flanders Trainee Programme : 
2018: 14 afgekeurde aanvragen 
2019: 14 afgekeurde aanvragen 
2020: 6 afgekeurde aanvragen 
2021: 16 afgekeurde aanvragen
2022: 10 afgekeurde aanvragen
2023: 12 afgekeurde aanvragen
2. Hierbij verwijs ik naar de PowerBI van het Flanders Trainee Programme (FTP), die 
publiek toegankelijk is en informatie bevat met betrekking tot de stages gefinancierd 
door het FTP per jaar en per multilaterale organisatie. De gegevens gaan terug tot 
2018 en de tool wordt wekelijks geactualiseerd. In een tweede PowerBI waarnaar 
verwezen wordt in mijn antwoord op parlementaire vraag nr. 185 d.d. 18 februari 
2020 bevinden zich cijfers die teruglopen tot 2011.
3. Hieronder een overzicht van de voorafgaande opleidingen van de stagiairs in 2023: 
Master in de Rechten  6 
Advanced Master in Globalisation and Development  4 
Master in de bio-ingenieurswetenschappen  3 
Advanced Master in Development Evaluation and Management  3 
Master of Arts in Global Studies 3 
Master of History  3 
Master of Science in Aquaculture  2 
Masters in Nutrition and Rural development  2 
ICP Master of Science in Sustainable Development  2 
MSc. Business Economics 1 
Master of Arts in de Taal- en Letterkunde: Twee Talen (Engels-Spaans) 1 
Master of Governance and and Development  1 
Master of Urban Studies 1 
Master of Science in Communication Studies: Journalism and Media in Europe 1 
Master of Social and Cultural Anthropology 1 
Master of Science in Business Engineering: Operations Management 1 
Master Economie & Master Wijsbegeerte 1 
MSc Marine and Lacustrine Science and Management 1 
M.Sc. International Politics 1 
Master Europese studies  1 
Master of Human Settlements 1 
PhD Political Science 1 
MA African Studies 1 
Master of Political Science: European and International Governance 1 
Master Internationale Betrekkingen en Diplomatie 1 
Master Bestuurskunde en Publiek Management 1 
Master in de gespecialiseerde studies in de rechten 1 
MSc Burgerlijk Ingenieur-Architect  1 
Master in de Economie, Recht en de Bedrijfskunde  1 
Bachelor of Arts in de Oosterse Talen en Culturen: Arabistiek en Islamkunde 1 
Bachelor Civil Engineering 1 
Bachelor social sciences 1 
Bachelor Biologie 1 
Bachelor Idea and Innovation Management 1 
Bachelor of Science in Social Sciences 1 
Secundair onderwijs Latijn – Wiskunde  3 
Secundair onderwijs ASO Humane wetenschappen  1 
Noot: vier stagiairs hebben twee diploma’s opgegeven, beide werden vervat in 
bovenstaande tabel.
4. De stages vinden zowel in het buitenland als in België plaats. 
Op basis van de evaluatieverslagen van de stagiairs blijkt dat de meesten tevreden 
zijn van hun stage. Ze leren er over de werking van internationale organisaties, zijn 
betrokken bij activiteiten, krijgen de kans om mee te werken aan evenementen en 
bouwen hun internationaal netwerk uit. Bovendien worden ze betrokken bij het 
Vlaams buitenlands beleid dankzij onze diplomatieke vertegenwoordigers. Ze geven 
aan Vlaanderen en het Vlaams buitenlands beleid bekender te hebben gemaakt 
binnen hun organisatie door onder andere FTP aan te bevelen bij HR-diensten, 
diensthoofden en collega’s. In het algemeen zijn ze tevreden over de dienstverlening 
van het FTP en de omvang van de beurs, en zijn ze de Vlaamse Regering dankbaar 
om een dergelijke stage financieel mogelijk te maken. 
5. Het FTP onderhoudt contacten met stagiairs en alumni rechtstreeks, via mail en via 
sociale media (LinkedIn, Instagram en Facebook). Op die platformen kunnen 
stagiairs hun stage-ervaringen delen en toekomstige stagiairs inspireren. Daarnaast 
nemen onze diplomatieke posten contact met een stagiair in het ambtsgebied, 
nodigen de stagiair uit voor een kennismaking en indien opportuun ook voor 
netwerkevents of dergelijke. Op die manier wordt hun vertrouwdheid met het 
Vlaamse internationale beleid gestimuleerd.
6. Ik stel vast dat het FTP nog steeds goed functioneert. De tevredenheidsscores liggen 
hoog, de voorziene budgetten worden volledig besteed en er is een doorstroom van 
voormalige stagiairs naar beleidsfuncties binnen (internationale) werkomgevingen. 
Met het FTP verhogen we de arbeidskansen van jong afgestudeerden door hun 
opleiding aan te vullen met praktijkervaring in een internationale werkomgeving en 
verlagen we de toegangsdrempel tot multilaterale organisaties voor jongeren. 
Bovendien dragen we als overheid bij aan de internationalisering van het Vlaamse 
onderwijs en dankzij de stagiairs wordt de bekendheid en zichtbaarheid van de 
Vlaamse overheid binnen multilaterale organisaties bevorderd.
