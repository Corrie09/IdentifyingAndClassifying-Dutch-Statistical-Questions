title: Fietstelpunten - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004729
thema link: https://www.vlaamsparlement.be/parlementaire-documenten/schriftelijke-vragen/1765140
SCHRIFTELIJKE VRAAG
nr. 31
van ORRY VAN DE WAUWER
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietstelpunten  - Stand van zaken
Op heel wat fietspaden in Vlaanderen staan fietstelpunten, op initiatief van de lokale 
besturen, de provincies of het Agentschap Wegen en Verkeer (AWV). De fietstelpunten 
kunnen fietstelpalen met display zijn of onzichtbare fietstellussen. De telpunten 
verzamelen heel wat nuttige informatie. Zo kan de verzamelde data het 
verplaatsingsgedrag van fietsers in kaart brengen, om het fietsbeleid slimmer en accurater 
te maken. Ook werken de telpalen met display motiverend en sensibiliserend. Zien fietsen 
doet immers fietsen. Fietsbruggen over waterwegen, aansluitingen aan Hoppinpunten, 
fietspaden aan drukke wegen enzovoort zijn vaak strategische locaties om dergelijke 
telpunten in te richten. Zeker bruggen of plekken waar fietspaden andere infrastructuur 
kruisen, worden als interessant bestempeld om data te verzamelen. In 2022 had het 
departement Mobiliteit en Openbare Werken (MOW) 254 bruggen in beheer waar een 
fietssnelweg over loopt en het dus opportuun is om data te vergaren.
Op mijn eerdere oproep aan de minister (schriftelijke vraag 1289 van 13 mei 2022) om 
meer dergelijke telpalen te voorzien op infrastructuur in het beheer van entiteiten binnen 
het Departement Mobiliteit en Openbare Werken, gaf de minister aan dat een verdere uitrol 
van fietstelpunten gepland werd. In 2021 werd hiervoor 1 miljoen euro uit de 
relancemiddelen voorzien om vijftig bijkomende tellers te plaatsen. 
Graag vraag ik hierover een stand van zaken.
1. Hoeveel fietstelpunten werden er in 2022 en 2023 geïnstalleerd op infrastructuur in 
het beheer van de Vlaamse overheid? Graag een overzicht van het aantal 
fietstelpunten per entiteit binnen het departement MOW met opgave van de locatie.
2. Hoeveel extra fietstelpunten kwamen er bij met het budget van 1 miljoen euro dat 
hiervoor in 2021 werd uitgetrokken? Werden nog bijkomende budgetten uitgetrokken 
voor een verdere uitrol? Graag een stand van zaken.
3. Is een verdere uitrol van de fietstelpunten gepland? 
4. In het antwoord op mijn vorige schriftelijke vraag gaf de minister aan dat er geen 
overzicht ter beschikking is van fietstelpalen van de diverse lokale besturen en 
provincies. Werden er stappen gezet om dit toch in kaart te brengen, om zo ook beter 
zicht te hebben waar fietstelpunten op gewestelijke infrastructuur opportuun of 
overbodig zijn? Kan de minister hier meer duiding over geven? 
5. Kan een update worden gegeven van bruggen in beheer van het AWV, DVW (De 
Vlaamse Waterweg), MOW, … per provincie waar een fietssnelweg over loopt? Op 
hoeveel procent van deze bottlenecks is momenteel infrastructuur geïnstalleerd om 
fietsdata te verzamelen en fietsers te tellen?
6. Wat kan worden afgeleid uit de data die momenteel worden verzameld door de diverse 
telpalen? Leiden deze data naast het meten van het aantal fietsers, tot aanpassingen 
van infrastructuur, beleid of principes? Welke visie hanteert de minister en haar 
administratie op het gebruik en het nut van deze verzamelde data?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 31 van 28 september 2023
van ORRY VAN DE WAUWER
1. Er werden in 2022 en 2023 in totaal 112 fietstellers bijgeplaatst: 102 in 2022 en 10 in 
2023. Een kaartje met de precieze locaties is beschikbaar op de volgende website: 
https://wegenenverkeer.be/wegen/fietsinfrastructuur/fietstelpunten. De tabel in de 
bijlage geeft een overzicht van deze tellers per entiteit.
2. Met het relancebudget van 1 miljoen euro werden er in totaal 109 tellers geplaatst. De 
Werkvennootschap heeft bijkomend nog 3 tellers geplaatst. Verder zijn er voorlopig 
geen plannen om via deze aanbesteding extra fietstellers te plaatsen. 
3. Er staat voorlopig geen verdere uitrol van de fietstelpalen op de planning. 
Naast fietstelpunten via vaste fietstelpalen, diehet fietsgebruik op een bepaalde tijdstip 
op een bepaalde locatie weergeven, gaan we ook na welke andere fietsdata relevant 
kan zijn om het fietsgebruik in Vlaanderen grondiger in kaart te brengen.   
4. Het Agentschap Wegen en Verkeer (AWV) heeft een studie uitbesteed waarvan de 
resultaten eind 2020 werden opgeleverd. Hierin werd een “fietstelvisie” uitgewerkt op 
maat van het AWV. Een afwegingskader werd uitgewerkt waarin segmenten werden 
geselecteerd die potentieel hebben om bemeten te worden. In dit kader werd rekening 
gehouden met de nabijheid van bestaande fietstellers, conforme fietspaden, het 
bovenlokaal functioneel fietsroutenetwerk, barrières in het netwerk … De segmenten 
die in deze studie naar boven kwamen, werden gebruikt als kandidaat-locaties voor de 
geplaatste tellers in 2022-2023. 
5. Onderstaande tabel bevat een overzicht van het aantal bruggen waar een fietssnelweg 
over loopt die in het beheer zijn van een entiteit binnen het beleidsdomein MOW, met 
een opsplitsing naar entiteit en provincie. Er zijn geen gegevens beschikbaar over op 
welke van deze fietskunstwerken infrastructuur aanwezig is om fietsdata te 
verzamelen.
Provincie 
Entiteit Antwerpen Limburg Oost-
Vlaanderen Vlaams-
Brabant West-
Vlaanderen 
Agentschap 
Wegen en 
Verkeer 18 18 33 19 50 
De Vlaamse 
Waterweg 14 15 28 12 38 
Departement 
Mobiliteit en 
Openbare 
Werken   2  6 
Maritieme 
Dienstverlening 
en Kust     1 
6. Uit de resultaten van de fietstellers kan ten eerste informatie over het fietsgebruik 
worden afgeleid. Zo merken we dat er de voorbije twee jaar een toename van fietsers 
te zien is op de segmenten waar de fietstellers in het beheer van het AWV staan. 
Verder kunnen analyses op maat gemaakt worden, zoals bv. het onderzoeken van het 
fietsgebruik tijdens de coronalockdown. Tijdens de eerste lockdown was er duidelijk te 
zien dat de spitsuren waren weggevallen en er in de plaats veel meer werd gefietst in 
de namiddag en ’s avonds. 
De fietstellers worden ook gebruikt om mensen te sensibiliseren, bewust te maken en 
het fietsverkeer te promoten. Zo werd er in september 2023 nog een actie 
georganiseerd in alle provincies om fietsers die voorbij een fietstelpaal reden in de 
bloemetjes te zetten.
De kracht van de fietstellers zit in het opvolgen van het fietsgebruik doorheen de tijd, 
om op deze manier ook de fietsinfrastructuur te kunnen evalueren en indien nodig bij 
te sturen. De fietsdata wordt daarom ook aangeboden als open data, zodat iedereen 
ermee aan de slag kan om eigen analyses uit te voeren. Zie ook: 
https://wegenenverkeer.be/wegen/fietsinfrastructuur/fietstelpunten. 
BIJLAGE
Overzicht van de locaties van de fietstellers, per entiteit
