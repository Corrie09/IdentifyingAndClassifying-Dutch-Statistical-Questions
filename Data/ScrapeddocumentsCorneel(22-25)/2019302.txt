title: Minder Mobielen Centrales - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2019302
thema link: https://www.vlaamsparlement.be/parlementaire-documenten/schriftelijke-vragen/1770687
SCHRIFTELIJKE VRAAG
nr. 80
van BRECHT WARNEZ
datum: 12 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Minder Mobielen Centrales  -  Stand van zaken
De Minder Mobielen Centrales (MMC’s) werken via Taxistop en helpen mensen met 
verplaatsingsproblemen. Het is een dienstverlening aangeboden door de gemeente, het 
OCMW of een andere organisatie. Het doel is om verplaatsingsmogelijkheden aan te bieden 
aan mensen met een laag inkomen en een beperkte mobiliteit. Deze dienstverlening haalt 
de mensen uit hun sociaal isolement.
Het gaat hier vaak om oudere mensen, mensen met een handicap, of mensen met een 
laag inkomen die geen wagen bezitten en zich geen taxi kunnen veroorloven.
1. Kan de minister een overzicht geven van alle Minder Mobielen Centrales in Vlaanderen? 
Graag een overzicht (in Excel) van de afgelopen vijf jaar per provincie en per gemeente 
van alle MMC’s.
2. Slechts 2 op de 3 gemeenten zou beschikken over een Minder Mobielen Centrale. 
Nochtans is mobiliteit een belangrijk gegeven om zich volledig te kunnen integreren in 
de samenleving.
Plant de minister initiatieven om de cijfers op te krikken?
3. Bestaande Minder Mobielen Centrales geven aan dat het vinden van vrijwilligers een 
steeds groter wordende uitdaging is.
Plant de minister initiatieven om hen daarbij te steunen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 80 van 12 oktober 2023
van BRECHT WARNEZ
1. U vindt het gevraagde overzicht in de bijlage.
2. Het aantal gemeenten is gestegen en bedraagt nu 75%. Elke gemeente kan vrij het 
initiatief nemen om een mindermobielencentrale (MMC) op te richten. MMC’s zijn 
echter een van de diverse aanbieders/uitvoerders van aangepast vervoer.
3. Er is een algemene tendens dat vele instanties op zoek zijn naar vrijwilligers. Het 
Vlaams Steunpunt Vrijwilligerswerk ondersteunt lokale besturen in hun zoektocht 
(vlaanderenvrijwillligt.be). Ook de VVSG heeft deze rol. Vrijwilligerswerk is in essentie 
bijna altijd een lokaal gegeven en er zijn dus veel gegadigden. Er zijn vanuit MOW 
geen concrete acties gepland om meer vrijwilligers aan te trekken voor de gemeenten.
BIJLAGE
Overzicht
