title: Sint-Annatunnel Antwerpen - Renovatie liften en roltrappen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2047861
thema link: https://www.vlaamsparlement.be/parlementaire-documenten/schriftelijke-vragen/1803138
SCHRIFTELIJKE VRAAG
nr. 659
van ORRY VAN DE WAUWER
datum: 9 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Sint-Annatunnel Antwerpen  -  Renovatie liften en roltrappen
De Sint-Annatunnel onder de Schelde is de belangrijkste Scheldekruising voor zachte 
weggebruikers in Antwerpen. De liften en roltrappen kennen een geschiedenis van 
voortdurende defecten en mankementen, waardoor een vlot gebruik van de tunnel 
gehypothekeerd werd. In 2023 werden de renovatiewerken aan de liften en roltrappen 
afgewerkt, maar defecten, storingen en hinder behoren nog altijd niet tot het verleden.
1. Kan de minister een overzicht geven van het aantal defecten aan de liften en de 
roltrappen in de voetgangerstunnel in 2023, opgesplitst per lift/roltrap? Hoe verhoudt 
dat cijfer zich tot voorgaande jaren?
2. Hoe wordt de renovatie van de liften geëvalueerd?
3. Wat is de stand van zaken in het verdere renovatieproject van de Sint-Annatunnel? Is 
de renovatie van liften en roltrappen helemaal afgerond? Hoe wordt de renovatie van 
de gebouwen en overige infrastructuur van de Sint-Annatunnel gepland? 
4. Kan een maandelijks overzicht gegeven worden van de gebruikscijfers van de Sint-
Annatunnel in 2023?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 659 van 9 februari 2024
van ORRY VAN DE WAUWER
1. Het Agentschap Wegen en Verkeer (AWV) maakt melding van onderstaande defecten 
aan de roltrappen en liften in 2023 en voorgaande jaren:
Stilstanden van de liften:
Jaartal Defecten lift 
linkeroeverDefecten lift 
rechteroeverTotaal aantal 
defecten liften
2018 69 46 115
2019 69 38 107
2020 33 13 46 (*)
2021 2 5 7 (**)
2022 19 - 13 (***)
2023 20 26 46 (****)
(*) 2020 werd gekenmerkt door het coronavirus en meerdere maanden lockdown. 
De capaciteit van de lift werd beperkt tot maximaal 6 personen en tunnelbezoekers 
werden aangemoedigd om gebruik te maken van de roltrappen. 
(**) De lift op rechteroever werd op 22 juni 2021 uit dienst genomen, de lift op 
linkeroever werd in de maand april 2021 uit dienst genomen. Het aantal defecten 
op  jaarbasis is bijgevolg moeilijk te vergelijken met andere jaren.
(***) De lift op rechteroever was buiten dienst in 2022. De lift op linkeroever is 
vanaf 11 juli 2022 opnieuw in dienst. De defecten voor de lift op linkeroever zijn 
allemaal opgetreden tijdens de testperiode van de lift. Om de hinder voor de 
tunnelgebruikers tot een absoluut minimum te herleiden, heeft AWV geopteerd om 
de lift in dienst te stellen tijdens de testperiode.
(****) De lift op rechteroever werd begin januari 2023 in dienst genomen. De 
eerste 6 maanden van 2023 vormden de testperiode voor deze lift.
Stilstanden van de roltrappen:
Jaartal Defecten 
roltrappen 
linkeroeverDefecten 
roltrappen 
rechteroeverTotaal aantal 
defecten 
roltrappen
2018 3 2 5
2019 1 0 1
2020 7 4 11 (*)
2021 7 17 24 (*)
2022 4 12 16 (*)
2023 4 5 9 (**)
(*) Het toenemend aantal defecten aan de roltrapinstallaties is het gevolg van een 
24/7 operationele toestand sinds het tweede kwartaal van 2020. Als gevolg van 
het groot aantal defecten aan de liften en de richtlijnen in het kader van de 
coronapandemie heeft AWV beslist om de roltrappen 24/7 beschikbaar te stellen 
voor tunnelbezoekers. Daar waar vroeger de roltrappen tussen 20h00 en 06h00 
buiten dienst werden gesteld, betekent het 24/7 regime een grotere belasting van 
de installatie. Eertijds werd dagelijks onderhoud uitgevoerd tijdens de nachtelijke 
sluitingen tussen 20h00 en 06h00. Een toenemend aantal defecten was dan ook 
niet onlogisch.
(**) Sinds januari 2023 zijn de beide liften opnieuw beschikbaar, het aantal 
defecten van de roltrappen is hierdoor opnieuw afgenomen.
(Algemeen) Defecten en stilstanden omwille van valpartijen of kwaadwillig 
indrukken van de noodstoppen zijn niet opgenomen in de cijfers van bovenstaande 
tabel.
2. Verwijzend naar de algemene cijfers met opgetreden defecten aan de beide 
liftinstallaties, besluit het AWV dat de beschikbaarheid van de liften sinds de renovaties 
in verhouding met het aantal gereden ritten en de bezettingsgraad is toegenomen.
Sinds de renovaties wordt onderstaande uitvalpercentage berekend:
Lift Gereden ritten Aantal technische 
defectenUitvalpercentage
Linkeroever 257.838 39 0,015 % (1 defect 
per 6.611 ritten)
Rechteroever 192.176 26 0,013 % (1 defect 
per 7.391 ritten)
In vergelijking met het uitvalpercentage berekend tot april 2023 (0,032 % voor de lift 
op linkeroever en 0,023 % voor de lift op rechteroever) betekent dit een halvering in 
het aantal defecten.
De sterke daling van het aantal defecten is het gevolg van het adaptief 
onderhoudsschema dat aangepast wordt in functie van het type defect en het  
toenemend aantal ritten.
Het agentschap duidt op het aandeel van de testperiode van de liften in het aantal 
defecten. Het uittesten van renovaties met een lift in volle exploitatie betekent een 
verhoogd aantal defecten tijdens de testperiode. Dit blijkt duidelijk uit de cijfers.
3. De hoofdrenovatie van de liftsturing en mechanische onderdelen werd begin 2023 
afgerond, waarna de liften opnieuw de dienstverlening hebben hernomen. Een laatste 
reeks sensoren met lange leveringstijd zal tijdens het najaar 2024 geïnstalleerd 
worden. Deze sensoren worden tijdens vooraf aangekondigde onderhoudssluitingen 
vervangen.
Bij de renovatie van de roltrappen wordt een onderscheid gemaakt tussen de 
mechanische renovatie en een elektrische renovatie:
●De mechanische renovatie wordt afgestemd met de vernieuwingswerken die 
De Lijn aan de metrotunnel onder de Schelde (Brabotunnel) voorziet. Zodra de 
planning hiervan bekend is, wordt de mechanische renovatie ingepland. De 
studie wordt in 2024 uitgevoerd en afgerond. Een belangrijke randvoorwaarde 
is de hinder voor de tunnelbezoekers minimaal te houden.
●De elektrische renovatie wordt voorafgaand aan de mechanische renovatie 
uitgevoerd. Aangezien deze renovatie zich grotendeels achter de schermen 
afspeelt, is de hinder voor de tunnelgebruikers en onbeschikbaarheid van de 
roltrappen zeer beperkt. Volgens de planning kan reeds in 2024 gestart worden 
met de elektrische renovatie van de 8 aanwezige roltrappen. Verwacht wordt 
te eindigen hiermee tegen eind 2026.
De volledige renovatie van de laatste roltrap wordt verwacht tegen eind 2032 afgerond 
te zijn. De lange doorlooptijd is vooral ingegeven door het minimaal houden van de 
hinder voor de gebruiker.
De renovatie van het wegdek in de tunnelkoker wordt ook afgestemd op de 
vernieuwingswerken van De Lijn aan de Brabotunnel. 
De renovatie van de gebouwen en overige infrastructuur is deels uitgevoerd, opgestart, 
klaar voor uitvoering of zal volgens de initiële planning uitgevoerd worden:
●De controlekamer werd in 2022 volledig gerenoveerd, incl. apparatuur.
●Het omroepsysteem wordt tijdens het eerste kwartaal 2024 in dienst genomen. 
●Nieuwe camera’s worden tijdens het eerste kwartaal 2024 in dienst genomen.
●Een groot aantal technische lokalen werden in 2022 en 2023 in eigen beheer 
gerenoveerd. Overige lokalen worden samen met de evacuatietrappenhallen en 
magazijnen  gerenoveerd tussen 2024 en 2029.
●De reconstructie van de houten lamellen en renovatie van de 
verluchtingsschachten wordt in het vierde kwartaal 2024 aanbesteed. De 
werken worden uitgevoerd tussen 2025 en 2026.
●Voor de vernieuwing van de (elektrische) voedingsinstallaties is een exacte 
timing niet voorhanden, echter wordt in 2024 een tijdelijke nieuwe 
hoogspanningscabine aan het dienstgebouw linkeroever geïnstalleerd.
●Restauratiewerken aan de dienstgebouwen starten vanaf het tweede kwartaal 
2024. Deze werken lopen door tot eind 2029.
4. AWV meldt dat een maandelijks overzicht van de gebruikscijfers van de liften en roltrappen 
niet voorhanden is in het gevraagde detail.
Betreffende de liften zijn momenteel enkel het totaal aantal ritten sinds de opening na 
renovatie in exacte cijfers beschikbaar:
●Voor de lift op linkeroever werden tussen 11.07.2022 en 19.02.2024 in totaal  
257.838 ritten geregistreerd.
●Voor de lift op rechteroever werden tussen 09.01.2023 en 19.02.2024 in totaal 
192.176 ritten geregistreerd.
●Voor een gemiddelde weekdag wordt als goede schatting en verspreid over 24h 
gemiddeld per weekdag 5.500 à 6.000 personen genoteerd voor de beide liften 
samen.
●Gemiddeld rijdt elke lift 510 ritten per dag.
Betreffende de roltrappen worden omwille van de verouderde sensoren om 
bezoekers te tellen, geen dagstatistieken meer genoteerd.
Tijdens de laatste week van januari 2024 werden voor de beide oevers samen 
handmatig gemiddeld 13.000 à 15.000 bezoekers tijdens een weekdag op de 
roltrappen geteld. Dit aantal bezoekers is eveneens verspreid over 24h.
Bij zonnige dagen, verlofperiodes of koopjesdagen wordt klassiek een stijging van 30 
à 35% in bezoekersaantallen van de liften en de roltrappen waargenomen.
