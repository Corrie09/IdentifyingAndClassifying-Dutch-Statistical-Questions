title: Energyville - Onderzoek naar het ondergronds brengen van gelijkstroomhoogspanningslijnen
thema: Ruimtelijke ordening
Wetenschap en Innovatie
pdf link: https://docs.vlaamsparlement.be/pfile?id=2086032
thema link: https://www.vlaamsparlement.be/parlementaire-documenten/schriftelijke-vragen/1836601
SCHRIFTELIJKE VRAAG
nr. 29
van CARMEN RYHEUL
datum: 31 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Energyville  -  Onderzoek naar het ondergronds brengen van 
gelijkstroomhoogspanningslijnen
Tijdens de vorige Vlaamse regeerperiode verleende de Vlaamse minister van Innovatie in 
2022 maar liefst 14 miljoen euro Vlaamse steun aan het onderzoekscentrum Energyville. 
Met behulp van die financiële injectie zou Energyville gedurende de volgende vier jaren 
onderzoek doen naar “innovatieve oplossingen voor ondergrondse hoogspanningslijnen”, 
zodat het volledig ondergronds brengen van hoogspanningslijnen op gelijkstroom in de 
toekomst een haalbare en preferentiële techniek zou worden.
In het gecoördineerde antwoord op mijn schriftelijke vraag nr. 840 van 13 september 2023 
deelden de Vlaamse minister van Innovatie en de Vlaamse minister van Omgeving onder 
meer mee dat het onderzoeksproject effectief van start was gegaan op 1 juli 2023 en zou 
worden afgerond op 30 juni 2027, waarbij Energyville het project met goedkeuring van de 
Vlaamse Regering had opgedeeld in zes functionele werkpakketten. Naast het opstellen 
van een eindrapport, is Energyville gehouden tot een jaarlijkse voortgangsrapportage ten 
aanzien van het departement Economie, Wetenschap en Innovatie (EWI). Nog volgens 
beide ministers moet Energyville al in de loop van het eerste onderzoeksjaar ook op zijn 
website een beschrijving en de (voorlopige) resultaten van het onderzoeksprogramma ten 
behoeve van het brede publiek meedelen; die onderzoeksresultaten moeten bovendien op 
regelmatige basis geactualiseerd worden.
Intussen is het onderzoeksproject al meer dan een jaar bezig, maar wie de website van 
Energyville opent, vindt er na een moeizame zoektocht op dit ogenblik voorlopig maar één 
project-pagina terug waarop dit - voor Vlaanderen toch niet onbelangrijke - onderzoek 
uiterst summier wordt voorgesteld. [1] Beide ministers, en bij uitbreiding de Vlaamse 
bevolking en industrie, krijgen met andere woorden van Energyville voorlopig maar bitter 
weinig return voor die 14 miljoen euro steun.
In het gecoördineerde antwoord op mijn schriftelijke vraag nr. 497 van 24 maart 2023 
stelden de Vlaamse minister van Innovatie en de Vlaamse minister van Omgeving 
bovendien expliciet dat de tijdspanne waarbinnen het Ventilus- alsook het Boucle du 
Hainaut-project (die op termijn samen een robuust nieuw hoogspanningsnetwerk in de 
provincies West-Vlaanderen en Henegouwen moeten vormen) gerealiseerd moeten 
worden, te kort was om daar nog via dit Energyville-onderzoeksproject op te kunnen 
ingrijpen. De resultaten van het Energyville-onderzoek zouden volgens beide ministers in 
die optiek enkel maar bruikbaar zijn voor toekomstige hoogspanningsprojecten in 
Vlaanderen (en bij uitbreiding Wallonië).
Intussen bevindt het besluitvormingsproces zich wat betreft Boucle du Hainaut echter nog 
altijd maar in de absolute beginfase; de Waalse Regering heeft de onderhandelingen over 
type (ondergronds of bovengronds) en stroom (gelijkstroom of wisselstroom) nog maar 
recentelijk heropgestart. [2]
In Vlaanderen zouden er dan weer blijkbaar procedures zijn ingeleid bij de Raad van State 
met het oog op de vernietiging niet alleen van het gewestelijk ruimtelijk uitvoeringsplan 
(GRUP) Ventilus, maar ook van het GRUP Lus van Henegouwen, dat de schakel tussen 
Ventilus en Boucle du Hainaut moet vormen. Het lijkt er dan ook meer en meer op dat de 
realisatie van al die hoogspanningsverbindingen tegen uiterlijk 2030 stilaan een absolute 
utopie lijkt.
1. Heeft Energyville zijn eerste jaarlijkse voortgangsrapport intussen al ingediend bij het 
departement Economie, Wetenschap en Innovatie? Zo niet, waarom niet? Zo ja, kan 
de minister van Innovatie kort per werkpakket meedelen welke tussentijdse resultaten 
dat onderzoek al opleverde, alsook een kopie van dat eerste voortgangsrapport ter 
beschikking stellen?
2. Waarom leeft Energyville de verplichting om per werkpakket een beschrijving en de 
voorlopige resultaten van het onderzoeksprogramma ten behoeve van het brede 
publiek op zijn website te publiceren, tot op heden niet na? Welke stappen zal de 
minister van Innovatie zetten om Energyville er alsnog toe te bewegen om voormelde 
verplichting correct na te leven?
3. Kan de minister van Omgeving een overzicht geven van alle gerechtelijke en 
administratiefrechtelijke procedures die voor respectievelijk enerzijds rechtbanken en 
hoven, en anderzijds administratieve rechtscolleges met betrekking tot Ventilus en/of 
de Lus van Henegouwen werden ingeleid, alsook wat de huidige stand van zaken van 
al die procedures is, en wanneer in die zaken een einduitspraak mag worden 
verwacht? 
4. Zijn de Vlaamse minister van Innovatie en/of de Vlaamse minister van Omgeving van 
plan, nu zelfs een blinde kan zien dat de geplande hoogspanningsnetwerken Ventilus, 
Lus van Henegouwen en Boucle du Hainaut gewoonweg onmogelijk voor 2030 
gerealiseerd zullen kunnen worden, om de lopende onderzoeksopdracht aan 
Energyville uit te breiden met een extra werkpakket WP4bis waarin specifiek een 
ontwerp van een volledig ondergronds alternatief op gelijkstroom voor het Ventilus- 
en het Lus van Henegouwen-project wordt onderzocht en uitgewerkt? Zo niet, waarom 
niet? Zo ja, wanneer zullen de ministers die opdracht aan Energyville geven?
5. Zijn de Vlaamse minister van Innovatie en/of de Vlaamse minister van Omgeving van 
plan om hun Waalse ambtsgenoten te overtuigen om vanuit het Waalse Gewest 
enerzijds alsnog te participeren in het Energyville-onderzoeksproject, en anderzijds de 
lopende onderzoeksopdracht aan Energyville uit te breiden met een extra werkpakket 
WP4ter waarin specifiek een ontwerp van een volledig ondergrondse 
hoogspanningsverbinding op gelijkstroom voor het Boucle du Hainaut-project wordt 
onderzocht en uitgewerkt? Zo niet, waarom niet? Zo ja, wanneer zullen de ministers 
dit overlegmoment met hun Waalse ambtsgenoten agenderen? 
[1] Zie https://energyville.be/project/etch-energy-transmission-competence-hub/.
[2] Zie https://www.rtbf.be/article/boucle-du-hainaut-francois-desquesnes-les-engages-
de-critique-a-gestionnaire-11436187.
Deze vraag werd gesteld aan de ministers Matthias Diependaele (29), Jo Brouns (57)
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
GECOÖRDINEERD ANTWOORD 
op vraag nr. 29 van 31 oktober 2024
van CARMEN RYHEUL
1. EnergyVille heeft een jaarlijks voortgangsrapport geschreven. Dit rapport is op 10 
september 2024 voorgesteld aan de stuurgroep en vervolgens goedgekeurd door het 
departement Economie, Wetenschap en Innovatie. De samenvatting (Nederlands) op pg 
8-11 van dit eerste voortgangsrapport bevat een beknopte en duidelijke stand van 
zaken voor elk van de werkpakketten. Het eerste voortgangsrapport werd als bijlage 
toegevoegd.
2. EnergyVille heeft wel degelijk een website ontwikkeld met de voortgang van het project. 
Hierbij is het belangrijk te melden dat EnergyVille het onderzoek naar “innovatieve 
oplossingen voor ondergrondse hoogspanningslijnen” doet onder de projectnaam “Etch, 
Energy Transmission Competence Hub”, met als website www.etch.be. De website bevat 
een beschrijving van de activiteiten en wordt ook regelmatig vernieuwd, ook zal deze 
nog verder ontwikkeld worden. 
We begrijpen de verwarring, want de link naar de aparte website was onvoldoende 
duidelijk. EnergyVille zal actie ondernemen om de link tussen EnergyVille en Etch op de 
website duidelijker te maken. De website zal ook continu aangevuld worden met updates 
van het werk. Op dit ogenblik wordt er bijvoorbeeld gewerkt aan een interface voor de 
publicaties. 
3. Voor de Raad van State zijn 25 gerechtelijke procedures ingeleid tot vernietiging van 
het Besluit van de Vlaamse Regering van 22 maart 2023 houdende de definitieve 
vaststelling van het gewestelijk ruimtelijk uitvoeringsplan ‘Ventilus’. Van de 25 vermelde 
verzoekschriften bevatten er vijf tevens een vordering tot schorsing. In onderstaande 
tabel vindt u een overzicht:
Rolnummer Raad van 
StateVerzoekende partijen Schorsing 
gevorderd
G/A 242.442/X - 18744 Gemeente Zedelgem neen
G/A 242.472/X - 18757 Skyline Communications nv e.a. neen
G/A 242.463/X - 18751 Werlo bv e.a. neen
G/A/242.461/X -18750 Involte vzw ja
G/A 242.465/X - 18752 Brighteye nv e.a. neen
G/A 242.504/X - 18770 (natuurlijke persoon/personen) ja
G/A 242.513/X - 18772 (natuurlijke persoon/personen) ja
G/A 242.503/X- 18769 (natuurlijke persoon/personen) ja
G/A 242.502/X - 18768 Groen vzw ja
G/A 242.495/X- 18767 Gemeente Oostkamp neen
G/A 242.467/X- 18753 White & Moore Stables bv neen
G/A 242.469/X- 18754 Gemeente Ardooie neen
G/A 242.444/X- 18746 Gemeenten Wingene en Lichtervelde neen
G/A 242.422 /X- 18739 (natuurlijke persoon/personen) neen
G/A 242.480/X- 18761 Gemeente Deerlijk neen
G/A 242.437/X- 18743 Artoma bvba e.a. neen
G/A 242.456/X - 18749 Stad Izegem neen
G/A 242.475/X- 18756 Gemeente Waregem neen
G/A 242.448/X- 18748 Gemeente Lendelede neen
G/A 242.423/X- 18740 Burgerplatform Leefbaar E403 vzw e.a. neen
G/A 242.477/X- 18758 Stad Roeselare neen
G/A 242.471/X- 18755 (natuurlijke persoon/personen) neen
G/A 242.478/X- 18759 Gemeente Jabbeke neen
G/A 242.441/X- 18745 Gemeente Ledegem neen
G/A 242.479/X- 18760 Stad Harelbeke neen
De actuele stand van zaken van deze procedures voor de Raad van State is als volgt:
Rolnummer Raad van 
StateVerzoekende partijen Procedure Raad van State
G/A 242.442/X - 18744 Gemeente Zedelgem memorie van antwoord Vlaamse Gewest werd neergelegd op 
4/11/2024
G/A 242.472/X - 18757 Skyline Communications nv e.a. memorie van antwoord Vlaamse Gewest werd neergelegd op 
5/11/2024
G/A 242.463/X - 18751 Werlo bv e.a. memorie van antwoord Vlaamse Gewest werd neergelegd op 
4/11/2024
G/A/242.461/X -18750 Involte vzw auditoraatsverslag met voorstel tot verwerping schorsing d.d. 
8/10/2024
G/A 242.465/X - 18752 Brighteye nv e.a. memorie van antwoord Vlaamse Gewest werd neergelegd op 
4/11/2024
G/A 242.504/X - 18770 (natuurlijke persoon/personen) auditoraatsverslag met voorstel tot verwerping schorsing d.d. 
8/10/2024
G/A 242.513/X - 18772 (natuurlijke persoon/personen) auditoraatsverslag met voorstel tot verwerping schorsing d.d. 
8/10/2024
G/A 242.503/X- 18769 (natuurlijke persoon/personen) auditoraatsverslag met voorstel tot verwerping schorsing d.d. 
8/10/2024
G/A 242.502/X - 18768 Groen vzw auditoraatsverslag met voorstel tot verwerping schorsing d.d. 
8/10/2024
G/A 242.495/X- 18767 Gemeente Oostkamp memorie van antwoord Vlaamse Gewest werd neergelegd op 
4/11/2024
G/A 242.467/X- 18753 White & Moore Stables bv memorie van antwoord Vlaamse Gewest werd neergelegd op 
4/11/2024
G/A 242.469/X- 18754 Gemeente Ardooie memorie van antwoord Vlaamse Gewest werd neergelegd op 
4/11/2024
G/A 242.444/X- 18746 Gemeenten Wingene en 
Lichterveldememorie van antwoord Vlaamse Gewest werd neergelegd op 
4/11/2024
G/A 242.422 /X- 18739 (natuurlijke persoon/personen) memorie van antwoord Vlaamse Gewest werd neergelegd op 
5/11/2024
G/A 242.480/X- 18761 Gemeente Deerlijk memorie van antwoord Vlaamse Gewest werd neergelegd op 
2/11/2024
G/A 242.437/X- 18743 Artoma bvba e.a. memorie van antwoord Vlaamse Gewest werd neergelegd op 
4/11/2024
G/A 242.456/X - 18749 Stad Izegem memorie van antwoord Vlaamse Gewest werd neergelegd op 
4/11/2024
G/A 242.475/X- 18756 Gemeente Waregem memorie van antwoord Vlaamse Gewest werd neergelegd op 
2/11/2024
G/A 242.448/X- 18748 Gemeente Lendelede memorie van antwoord Vlaamse Gewest werd neergelegd op 
2/11/2024
G/A 242.423/X- 18740 Burgerplatform Leefbaar E403 
vzw e.a.memorie van antwoord Vlaamse Gewest werd neergelegd op 
4/11/2024
G/A 242.477/X- 18758 Stad Roeselare memorie van antwoord Vlaamse Gewest werd neergelegd op 
2/11/2024
G/A 242.471/X- 18755 (natuurlijke persoon/personen) memorie van antwoord Vlaamse Gewest werd neergelegd op 
5/11/2024
G/A 242.478/X- 18759 Gemeente Jabbeke memorie van antwoord Vlaamse Gewest werd neergelegd op 
2/11/2024
G/A 242.441/X- 18745 Gemeente Ledegem memorie van antwoord Vlaamse Gewest werd neergelegd op 
2/11/2024
G/A 242.479/X- 18760 Stad Harelbeke memorie van antwoord Vlaamse Gewest werd neergelegd op 
2/11/2024
Rekening houdende met een gemiddelde doorlooptijd van 18 maanden voor een 
procedure bij de Raad van State tegen een gewestelijk ruimtelijk uitvoeringsplan, 
kunnen de eerste arresten inzake het gewestelijk ruimtelijk uitvoeringsplan ‘Ventilus’ 
allicht verwacht worden vanaf maart 2025.
De administratieve procedure tot opmaak van het gewestelijk ruimtelijk uitvoeringsplan 
‘Lus van Henegouwen’ is nog lopende. Er zijn bijgevolg nog geen gerechtelijke 
procedures.
4. Over de laatste jaren zijn er verschillende studies uitgevoerd die aangewezen hebben 
dat de oplossing op gelijkstroom niet de gepaste technologie is voor de ventilus 
verbinding. De onderzoeksinstelling EnergyVille zou andere organisaties kunnen 
bijstaan bij een dergelijke studie, mocht daarnaar gevraagd worden. Echter, het is 
onwaarschijnlijk dat een bijkomende (vijfde) studie een ander resultaat zal opleveren. 
5. Het EnergyVille-onderzoeksproject “Innovatieve oplossingen voor ondergrondse 
hoogspanningsleidingen en -netten” heeft tot doel de onderzoeksexpertise inzake 
elektrische netwerken binnen EnergyVille te versterken. De versterking van dit 
onderzoeksprogramma is gericht op de grote technologische uitdagingen van de 
toekomstige elektriciteitsnetwerken in België, Europa en internationaal waarbij 
hoogspanningsverbindingen een steeds belangrijkere technologie in de toekomst zullen 
worden.  Met dit onderzoek, ingebed in het Etch-competentiecentrum met het oog op 
verdere innovatie in samenwerking met de industrie, wil EnergyVille bijdragen aan een 
versnelling van de innovatie inzake toekomstige elektriciteitsnetwerken. De EnergyVille-
bijdrage moet dus eerder op langere termijn bekeken worden en als bijdrage aan de 
algemene problematiek en uitdagingen van toekomstige elektriciteitsnetwerken in 
België, Europees en internationaal. 
BIJLAGE
Voortgangsrapport
