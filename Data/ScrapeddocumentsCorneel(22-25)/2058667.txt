title: Inspectie dierenwelzijn - Controles
thema: Dierenwelzijn
pdf link: https://docs.vlaamsparlement.be/pfile?id=2058667
thema link: https://www.vlaamsparlement.be/parlementaire-documenten/schriftelijke-vragen/1813124
SCHRIFTELIJKE VRAAG
nr. 351
van LUDWIG VANDENHOVE
datum: 15 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Inspectie dierenwelzijn  -  Controles
De dierenwelzijnsinspectie is deze legislatuur versterkt en het aanpakken van 
dierenmisbruik is een prioriteit geworden. Toch hoor ik vaak dat de dierenwelzijnsinspectie 
nog niet naar behoren functioneert en nog te snel inbreuken door de vingers ziet. 
Graag ontvangen ik volgende cijfers per jaar voor de periode 2016 tot en met 2023.
1. Hoeveel meldingen van dierenmisbruik of -verwaarlozing heeft de dienst Dierenwelzijn 
ontvangen? 
2. Hoeveel van die meldingen werden opgevolgd door de inspectie? 
3. Hoeveel controles voerde de inspectiedienst dierenwelzijn uit? Hoeveel van die 
controles waren een reactie op een melding? 
4. Hoeveel processen-verbaal (pv) werden opgemaakt en hoeveel waarschuwingen 
gegeven wegens dierenmishandeling? 
5. Kan de minister meedelen hoeveel van die pv’s tot een veroordeling voor 
dierenmisbruik leidden?
6. Hoeveel inspecteurs werken er bij de inspectie dierenwelzijn? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 351 van 15 maart 2024
van LUDWIG VANDENHOVE
1. Voor de cijfers voor de periode 2016-2022 en de totaliteit van de vragen 2 en 5 
verwijs ik naar mijn antwoord op uw schriftelijke vraag nr. 435 van 14 maart 2023. 
Voor het cijfer voor 2023 verwijs ik naar de hoorzitting van de Commissie 
Dierenwelzijn van 13 maart 2024.
2. Ik verwijs naar mijn antwoord op uw schriftelijke vraag nr. 435 van 14 maart 2023.
3. Voor de cijfers voor de periode 2016-2022 en de totaliteit van de vragen 2 en 5 
verwijs ik naar mijn antwoord op uw schriftelijke vraag nr. 435 van 14 maart 2023. 
Voor het totale aantal controles in 2023 verwijs ik naar de hoorzitting van de 
Commissie Dierenwelzijn van 13 maart 2024. In 2023 vonden 5296 controles plaats 
naar aanleiding van een melding.
4. Voor de cijfers voor de periode 2016-2022 en de totaliteit van de vragen 2 en 5 
verwijs ik naar mijn antwoord op uw schriftelijke vraag nr. 435 van 14 maart 2023. 
In 2023 werden 819 pv’s en 1538 waarschuwingen opgesteld.
5. Ik verwijs naar mijn antwoord op uw schriftelijke vraag nr. 435 van 14 maart 2023.
6. Voor de cijfers voor de periode 2016-2022 en de totaliteit van de vragen 2 en 5 
verwijs ik naar mijn antwoord op uw schriftelijke vraag nr. 435 van 14 maart 2023. 
Voor het huidige cijfer verwijs ik naar de hoorzitting van de Commissie Dierenwelzijn 
van 13 maart 2024.
Alle cijfers spreken de bewering van het parlementslid tegen als zou de inspectie niet 
naar behoren functioneren. Dankzij het dierenwelzijnsbeleid van de laatste 10 jaar 
heeft Dierenwelzijn Vlaanderen juist veel aan geloofwaardigheid gewonnen, 
waardoor Vlamingen veel sneller dan vroeger een melding maken van mogelijk 
dierenleed. Dankzij de investeringen van de voorbije jaren is het aantal controles 
bovendien gevoelig opgedreven, en ook de waarschuwingen, PV’s en inbeslagnames 
vertonen zeer sterke opwaartse trends. Dingen die vroeger blauw-blauw gelaten 
werden, pakken we nu kordaat aan. 
