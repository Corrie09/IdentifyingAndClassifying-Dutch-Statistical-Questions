title: Kinderopvanginitiatieven - Starters en stoppers
thema: Welzijn en Gezin
pdf link: https://docs.vlaamsparlement.be/pfile?id=2042864
thema link: https://www.vlaamsparlement.be/parlementaire-documenten/schriftelijke-vragen/1800713
SCHRIFTELIJKE VRAAG
nr. 232
van HANNES ANAF
datum: 2 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvanginitiatieven  -  Starters en stoppers
Het capaciteitstekort in de kinderopvang verschilt per provincie en gemeente. De cijfers 
van starters en stoppers kunnen we makkelijk op de website van het Agentschap Opgroeien 
vinden, maar de cijfers zijn niet meer geactualiseerd voor het jaar 2023. 
1. Hoeveel door de Vlaamse Gemeenschap vergunde kinderopvanginitiatieven en hoeveel 
plaatsen zijn er de facto bijgekomen in 2023? Graag een opsplitsing per provincie, per 
gemeente, of het gaat over publieke of private kinderopvanginitiatieven, of het gaat 
over groeps- of gezinsopvang en of het gaat over inkomens- of niet-
inkomensgerelateerde plaatsen.
2. Hoeveel door de Vlaamse Gemeenschap vergunde kinderopvanginitiatieven en hoeveel 
plaatsen zijn er de facto verdwenen in 2023? Graag een opsplitsing per provincie, per 
gemeente, of het gaat over inkomens- of niet-inkomensgerelateerde plaatsen, of het 
gaat over publieke of private kinderopvanginitiatieven, of het gaat over groeps- of 
gezinsopvang en graag de reden van het verdwijnen van de plaatsen.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 232 van 2 februari 2024
van HANNES ANAF
De cijfers over starters en stoppers 2023 worden definitief opgemaakt in de loop van 
kwartaal twee 2024. Dan krijgen de dashboards op de website van Opgroeien een update.
Een overzicht van het aantal plaatsen en locaties is ge√ºpdatet tot kwartaal 3 2023 op de 
website. Dit kan een antwoord geven op de vraag hoeveel plaatsen er netto bijgekomen 
zijn tegenover eind 2022. Ook dit dashboard wordt in de loop van kwartaal twee vernieuwd 
met gegevens van eind 2023.
