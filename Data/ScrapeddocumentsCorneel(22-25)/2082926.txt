title: Permanent onderwijs aan huis (POAH) - Evolutie
thema: Onderwijs en Vorming
pdf link: https://docs.vlaamsparlement.be/pfile?id=2082926
thema link: https://www.vlaamsparlement.be/parlementaire-documenten/schriftelijke-vragen/1836795
SCHRIFTELIJKE VRAAG
nr. 78
van MERCINA CLAESEN
datum: 31 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Permanent onderwijs aan huis (POAH)  -  Evolutie
Leerlingen vanaf vijf jaar die voldoen aan de toelatingsvoorwaarden voor het buitengewoon 
onderwijs maar door hun handicap (bijvoorbeeld zeer broze beenderen, hoog risico op 
infecties) geen onderwijs kunnen volgen op school, hebben recht op permanent onderwijs 
aan huis. POAH wordt aangevraagd bij het Zorgpunt onderwijsinspectie.
De onderwijsinspectie organiseert een vergadering Zorgpunt om die aanvragen te 
onderzoeken. Onderwijsinspecteurs met ervaring in buitengewoon basisonderwijs (bubao), 
buitengewoon secundair onderwijs (buso) en centrum voor leerlingbegeleiding (CLB), gaan 
bij een vraag permanent onderwijs aan huis, of POAH inderdaad het meest aangewezen 
onderwijsaanbod voor een leerling is. De onderwijsinspecteurs analyseren de documenten, 
ze bespreken de aanvraag en ze beslissen samen over het advies. De onderwijsinspectie 
meldt haar advies aan de ouders en aan de school en stelt het Agentschap voor 
Onderwijsdiensten daarvan in kennis. Als Zorgpunt de aanvraag afkeurt, contacteert het 
de ouders om uit te leggen waarom. Tegen een ongunstig advies is geen beroep mogelijk. 
[1]
Als de inspectie beslist dat POAH aangewezen is, duidt ze een school voor buitengewoon 
onderwijs aan die het onderwijs zal organiseren. Dat is in principe de dichtstbijzijnde 
school, rekening houdende met de vrije schoolkeuze van de ouders. [2] Door 
omstandigheden eigen aan het kind en mits omstandige motivering kan een andere school 
voor buitengewoon onderwijs worden gekozen.
De decretale basis daartoe wordt gevormd door artikel 35-36 van het Decreet 
basisonderwijs, artikel 118-119 van de Codex secundair onderwijs en artikel 43bis, §2 van 
het Decreet betreffende de kwaliteit van onderwijs.
De school voor buitengewoon onderwijs krijgt voor de betrokken leerling vier aanvullende 
lestijden per week om POAH te organiseren. In het secundair onderwijs beslist de 
klassenraad, na overleg met de betrokken personen, welke vakken aan huis worden 
onderwezen. Die vakken mogen tijdens de duurtijd van het onderwijs aan huis wisselen.
De betrekkingen die worden ingericht op basis van de lestijden voor het permanent 
onderwijs aan huis in het buitengewoon onderwijs komen niet in aanmerking voor 
vacantverklaring en het schoolbestuur kan in geen geval een personeelslid vast benoemen, 
affecteren of muteren in die betrekkingen. Voor scholen van het buitengewoon onderwijs 
tellen de er ingeschreven leerlingen die die permanent onderwijs aan huis krijgen echter 
niet mee bij de berekening van het urenpakket paramedisch, medisch, sociaal, 
psychologisch en orthopedagogisch personeel van de school. De reiskosten van de leraar 
die de leerling in POAH begeleidt, worden vergoed. De decretale basis hier is artikel 138, 
147 en 149 van het Decreet basisonderwijs en artikel 120 van de Codex secundair 
onderwijs.
De genoemde decretale regels worden nader geëxpliciteerd in het besluit van de Vlaamse 
Regering betreffende het onderwijs aan huis voor zieke kinderen en jongeren van 13 juli 
2007.
1. Graag krijg ik een overzicht met per schooljaar het totaalaantal leerlingen dat 
permanent onderwijs aan huis krijgt, dit voor de recentste tien schooljaren waarvoor 
cijfers beschikbaar zijn. Daarbij ook graag een onderscheid tussen leerlingen van het 
kleuteronderwijs, lager onderwijs en secundair onderwijs.
2. Is daarin een evolutie/trend zichtbaar? Zo ja, hoe evalueert de minister die trend?
3. Graag krijg ik ook een overzicht met per schooljaar het aantal nieuwe aanvragen voor 
permanent onderwijs aan huis, opnieuw voor de recentste tien schooljaren waarvoor 
cijfers beschikbaar zijn. Daarbij ook graag een onderscheid tussen leerlingen van het 
kleuteronderwijs, lager onderwijs en secundair onderwijs.
a) Hoeveel van die nieuwe aanvragen voor POAH werden goedgekeurd? Graag hier 
ook een overzicht per schooljaar voor diezelfde periode.
b) Hoeveel van die nieuwe aanvragen voor POAH werden afgekeurd? Graag hier ook 
een overzicht per schooljaar voor diezelfde periode.
c) Bij hoeveel van die nieuwe aanvragen voor POAH werd er geen beslissing genomen 
of kon er geen beslissing genomen worden (bijvoorbeeld intrekking aanvraag, 
niet-ontvankelijk zijn van de aanvraag, tekort aan informatiebronnen die niet 
werden aangeleverd door de aanvrager,…)? Graag hier ook een overzicht per 
schooljaar voor diezelfde periode.
4. Als er aanvragen voor POAH worden afgekeurd, wat zijn dan in de praktijk de 
voornaamste redenen tot afkeuren?
Wanneer aanvragen voor POAH worden afgekeurd, wat gebeurt er dan de facto 
naderhand met die dossiers en de desbetreffende kinderen?
5. Graag krijg ik ook een overzicht met per schooljaar het totaalaantal aanvullende 
lestijden dat werd toegekend om POAH te kunnen realiseren, opnieuw voor de 
recentste tien schooljaren waar er cijfers voor beschikbaar zijn. Graag hierbij ook een 
onderscheid tussen kleuteronderwijs, lager onderwijs en secundair onderwijs.
6. Graag krijg ik ook een overzicht met per schooljaar het budget dat wordt gespendeerd 
voor het inrichten van die extra lestijden in het kader van POAH, opnieuw voor de 
recentste tien schooljaren waar er cijfers voor beschikbaar zijn. Graag hierbij ook een 
onderscheid tussen kleuteronderwijs, lager onderwijs en secundair onderwijs. 
7. Graag krijg ik ook een overzicht met per schooljaar het budget dat door de overheid 
wordt uitgekeerd om de reiskosten te vergoeden van leraren die POAH verzorgen, 
opnieuw voor de recentste tien schooljaren waar er cijfers voor beschikbaar zijn. Graag 
hierbij ook een onderscheid tussen kleuteronderwijs, lager onderwijs en secundair 
onderwijs.
[1] https://www.onderwijsinspectie.be/nl/andere-opdrachten/advisering/zorgpunt.
[2] https://www.vlaanderen.be/onderwijs-en-vorming/ondersteuning-en-begeleiding-
voor-leerlingen-cursisten-en-studenten/basis-en-secundair-onderwijs/buitengewoon-
onderwijs/permanent-onderwijs-aan-huis-poah.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 78 van 31 oktober 2024
van MERCINA CLAESEN
1. In onderstaande tabel vindt u een overzicht van het totaal aantal leerlingen waarvoor 
lestijden “permanent onderwijs aan huis” werden toegekend. Het Agentschap voor 
Onderwijsdiensten (AGODI) raadpleegde op 14/11/2024 de databanken.
1.1 Aantal leerlingen met een toekenning permanent onderwijs aan huis, per 
onderwijsniveau 
2. We merken dat het aantal leerlingen dat permanent onderwijs aan huis krijgt, de 
laatste vijf jaren beperkt toeneemt: van 255 leerlingen in 2019-2020 tot 346 leerlingen 
in schooljaar 2023-2024. Deze leerlingenaantallen zijn nog steeds zeer beperkt in 
vergelijking met het totaal aantal leerlingen.
3. In onderstaande tabel vindt u het cijferoverzicht van het aantal nieuwe aanvragen.
Zorgpunt kan eenzelfde leerling meerdere keren bespreken tijdens hetzelfde 
schooljaar. Ter illustratie: als een uitgestelde beslissing opnieuw wordt aangevraagd 
en besproken in hetzelfde schooljaar.
Er wordt bij elke nieuwe aanvraag steeds en altijd een beslissing genomen. Een 
beslissing kan echter wel uitgesteld worden. 
Wanneer een aanvraag ingediend wordt en de aangeleverde informatie niet volledig is 
en/of onduidelijk, zal Zorgpunt voorafgaandelijk contact opnemen met de aanvrager. 
Ook wanneer de aangeleverde informatie niet relevant is, volgt een contactname. Dit 
kan met de ouders, mogelijk de laatst bezochte school, het betrokken CLB, de 
zorginstelling of een andere externe hulpverlener zijn. Zo wordt getracht geen dossiers 
onnodig uit te stellen of af te wijzen op basis van een onvolledige aanvraag. 
Als een dossier uitgesteld wordt, volgt een telefonisch contact met de aanvrager om 
te duiden waarom een aanvraag werd uitgesteld en welke ontbrekende informatie 
Zorgpunt nog verwacht.
3.1 Overzicht van het aantal nieuwe aanvragen voor permanent onderwijs aan huis, 
volgens beoordeling aanvraag
 
 14-15 15-16 16-17 17-18 18-19 19-20 20-21 21-22 22-23 23-24
Goedgekeurd BuBaO 7 10 33 56 40 41 37 34 32 49
Goedgekeurd BuSO 12 18 27 41 43 58 31 26 48 30
Beslissing uitgesteld 1 / 10 4 3 27 9 12 8 11
Aanvraag afgewezen 2 1 3 3 2 6 5 11 4 15
Totaal 22 29 73 104 88 132 82 83 92 105
 2019 - 2020 2020 - 2021 2021 - 2022 2022 - 2023 2023 - 2024 
Kleuteronderwijs 11 17 23 26 12
Lager onderwijs 100 110 120 119 128
Secundair onderwijs 144 151 164 160 206
Totaal 255 278 307 305 346
4. Een aanvraag POAH zal afgekeurd worden wanneer, bijvoorbeeld op basis van de 
beeldvorming, onvoldoende blijkt dat de leerling met redelijke aanpassingen een 
onderwijsaanbod heeft gekregen in een schoolse setting.
Zorgpunt zal na een afgekeurde aanvraag contact opnemen met de ouder, eventueel 
ook met de school, het CLB, de betrokken zorginstelling of andere externe partners. 
Zorgpunt wijst dan op de mogelijkheid dat deze leerling met specifieke zorgnoden, ook 
de kans moet krijgen op een (flexibel) onderwijsaanbod. De goedkeuring van slechts 
vier uren permanent onderwijs aan huis houdt een inperking in van het leerrecht.
5. Elke leerling die een goedkeuring voor permanent onderwijs aan huis ontvangt, 
genereert vier aanvullende lestijden permanent onderwijs aan huis. Dit resulteert in 
het onderstaande overzicht van totaal aantal toegekende lestijden per schooljaar.
5.1 Aantal aanvullende lestijden i.k.v. toekenningen permanent onderwijs aan huis, 
per onderwijsniveau
6. Onderstaande tabel bevat de loonkostberekening van het permanent onderwijs aan 
huis voor de laatste vijf schooljaren.
6.1 Loonkostberekening permanent onderwijs aan huis, per onderwijsniveau
7. De reiskosten van de leraren voor deze specifieke groep van leerlingen met een 
toekenning permanent onderwijs aan huis worden niet afzonderlijk geregistreerd. 
 
2019 - 2020 2020 - 2021 2021 - 2022 2022 - 2023 2023 - 2024 
Kleuteronderwijs € 66.529 € 58.368 € 143.558 € 184.171 € 184.156
Lager onderwijs € 689.278 € 775.432 € 834.170 € 962.124 € 934.112
Secundair onderwijs € 1.112.968 € 1.291.332 € 1.348.136 € 1.486.977 € 1.922.246
Totaal € 1.868.775 € 2.125.132 € 2.325.864 € 2.633.271 € 3.040.514
