title: Vlaamse Sociale Inspectie - Controles arbeidsvergunningen
thema: Werk
pdf link: https://docs.vlaamsparlement.be/pfile?id=2030031
thema link: https://www.vlaamsparlement.be/parlementaire-documenten/schriftelijke-vragen/1791964
SCHRIFTELIJKE VRAAG
nr. 150 
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaamse Sociale Inspectie  -  Controles arbeidsvergunningen 
Het aantrekken van hooggeschoold buitenlands talent en middengeschoolden voor 
knelpuntberoepen is een belangrijke doelstelling van deze Vlaamse Regering. In deze 
legislatuur streven we ook naar korte doorlooptijden van de procedure voor het verkrijgen 
van een gecombineerde vergunning.
De afdeling Vlaamse Sociale Inspectie van het Departement Werk en Sociale Economie 
waakt over de toepassing of de uitvoering van Vlaamse maatregelen in het kader van werk. 
Zo controleert o.a. de tewerkstelling van buitenlandse werknemers en zelfstandigen. Dit 
omvat voornamelijk het opsporen van (illegaal in België verblijvende) buitenlandse 
werknemers zonder een toelating tot arbeid en buitenlandse zelfstandigen zonder 
beroepskaart.
In zijn antwoord op mijn schriftelijke vraag nr. 216 van 15 december 2022 gaf de minister 
aan dat er voor 2022 geen cijfergegevens beschikbaar waren wegens de 
overschakeling naar een nieuw registratiesysteem waarbij de rapporteringstool nog volop 
in ontwikkeling was.
Graag de gevraagde gegevens in een Excel-bestand.
1. Hoeveel controles werden er door de afdeling uitgevoerd om het bezit van de juiste 
arbeidskaarten te controleren?
a) Kan de minister een overzicht geven van het aantal controles per jaar in 2022 en 
2023? Kan hij daarnaast ook een overzicht geven van het aantal controles per 
sector en per provincie?
b) Wat waren de resultaten van de onderzoeken? Welk gevolg werd er gegeven aan 
de vaststellingen bij de controles? Hoe is het aantal controles de afgelopen twee 
jaar geëvolueerd?
2. Hoeveel onderzoeken zijn er specifiek uitgevoerd omtrent fraude bij 
arbeidsvergunningen in 2022 en 2023? Kan de minister een overzicht geven van het 
aantal controles: in totaal en per type arbeidsvergunning (kort, single permit 
enzovoort). Kan hij een overzicht geven in totaal en per maand?
a) Hoeveel arbeidsvergunningen werden er onderzocht? Wat waren de resultaten van 
de onderzoeken? Welk gevolg werd eraan gegeven?
b) Kan de minister een overzicht geven per arbeidsvergunning, per nationaliteit, per 
sector en per specifieke functie van de werknemer? Kan hij toelichting geven bij 
de algemene tendens? Hoe evalueert hij het aantal controles en de vervolgacties? 
i. In welke sectoren komen de meeste problemen voor? Bij welk type bedrijven 
komen de meeste problemen voor? Bij welke bedrijven komen de meeste 
problemen voor?
ii. Bij welke nationaliteiten komen de meeste problemen voor?
iii. Bij welke specifieke werkfuncties komen de meeste problemen voor?
3. Hoeveel onderzoeken zijn er specifiek uitgevoerd omtrent fraude bij beroepskaarten in 
2022 en 2023? Kan de minister een overzicht geven van het aantal controles: in totaal 
en per type beroepskaart? Kan hij een overzicht geven in totaal en per maand? 
a) Hoeveel beroepskaarten werden er onderzocht? Wat waren de resultaten van de 
onderzoeken? Welk gevolg werd eraan gegeven?
b) Kan de minister een overzicht geven per arbeidskaart, per nationaliteit, per sector 
en functie? Kan hij toelichting geven bij de algemene tendens? Hoe evalueert hij 
het aantal controles en de vervolgacties?
i. In welke sectoren komen de meeste problemen voor? Bij welke 
beroepskaarten komen de meeste problemen voor?
ii. Bij welke nationaliteiten komen de meeste problemen voor?
iii. Bij welke specifieke functies komen de meeste problemen voor?
4. Hoeveel controleurs werken er momenteel op de afdeling? Hoe is het aantal controleurs 
in dienst van de afdeling in de periode 2021-2023 geëvolueerd? Kan de minister een 
overzicht geven van de controleurs per specialisatie/materiecluster?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 150 van 5 januari 2024
van MAAIKE DE VREESE
Onderstaande antwoorden hebben enkel betrekking op het jaar 2022. Voor 2023 zijn er 
nog geen cijfergegevens beschikbaar. Ook op sommige deelvragen met betrekking tot 
2022 moet ik het antwoord schuldig blijven.
De Vlaamse sociale inspectie heeft eerst prioriteit gegeven aan het ontwikkelen van 
rapporteermogelijkheden op globaal niveau, zoals het aantal uitgevoerde controles en de 
daarbij horende vaststellingen. De resultaten van de nieuwe rapporteringstool zijn nog niet 
voldoende betrouwbaar om op detailniveau te rapporteren.
De door de volksvertegenwoordiger opgevraagde gegevens zullen in de toekomst wel 
beschikbaar zijn. 
1. a) In 2022 werden 1185 controles op de tewerkstelling van buitenlandse werknemers 
uitgevoerd.
Een verdeling van de controles over de verschillende sectoren wordt hieronder 
weergegeven. Niet van alle controles is de sector beschikbaar, dit betreft dan ook 
een extrapolatie van de beschikbare gegevens. Een gelijkaardig overzicht per 
provincie kan niet worden aangeleverd.
Sector Arbeidskaarten
Land-, tuinbouw en visserij 6,3%
Vervaardiging van voedingsmiddelen 3,5%
Vervaardiging van overige producten en industrie 3,5%
Energie 0,4%
Afvalverwerking 0,2%
Bouw 12,4%
Onderhoud en reparatie van motorvoertuigen 2,2%
Groothandel (excl. motorvoertuigen) 5,5%
Detailhandel (excl. motorvoertuigen) 13,6%
Transport 12,4%
Horeca 17,7%
ICT en media 0,4%
Dienstverlening inzake financiën, immobiliën, verzekeringen, … 2,0%
Arbeidsbemiddeling 6,7%
Particuliere huishoudens 5,3%
Andere 7,7%
Totaal 100%
b) Hieronder wordt een overzicht gegeven van de vaststellingen tijdens de uitgevoerde 
onderzoeken en welk gevolg daaraan werd gegeven.
Vaststellingen / Inbreuken 2022
Illegaal verblijf en geen arbeidskaart 55
Wettig verblijf maar geen arbeidskaart 34
Andere inbreuken sanctieniveau 4 42
Andere inbreuken sanctieniveau 3 43
Totaal 174
Gevolggeving 2022
Pro Justitia 78
Waarschuwing 53
Inlichting 56
2. a) De Vlaamse sociale inspectie hanteert geen onderscheid in de registratie van het 
soort onderzoeken dat zij uitvoert. Elk onderzoek dat plaatsvindt in het kader van 
economische migratie kan worden gezien als het opsporen van  fraude of 
misbruiken. De cijfers over het aantal onderzoeken, de resultaten en de 
vaststellingen omtrent fraude bij arbeidsvergunningen vallen dus eveneens onder 
punt 1 hierboven.
b) Er zijn geen gegevens beschikbaar over het type gecontroleerde arbeidsvergunning. 
Niet elke gecontroleerde buitenlandse werknemer beschikt over een arbeidskaart of 
een toelating tot arbeid. Sommige gecontroleerde personen zijn illegaal in het land 
en anderen kunnen beschikken over een van rechtswege toelating tot arbeid. Om 
eenzelfde reden worden er ook geen gegevens geregistreerd over de specifieke 
functie die de werknemer uitoefent.
Momenteel kan er nog geen overzicht bezorgd worden per nationaliteit en per 
maand.
i. Een overzicht van het aantal inbreuken opgesplitst per sector is niet 
beschikbaar. Idem voor het type bedrijven. Namen van individuele bedrijven 
waar vaak problemen worden vastgesteld kan de Vlaamse sociale inspectie 
sowieso niet openbaar maken.
ii. Een overzicht van de nationaliteiten van werknemers die betrokken waren 
bij een inbreuk die hun werkgever heeft gepleegd is eveneens niet 
beschikbaar.
iii. Aangezien er geen gegevens worden bijgehouden over de functie van de 
werknemer, kan er ook niet worden gerapporteerd over in welke functies de 
meeste problemen worden vastgesteld. 
3. a) In 2022 werden 80 controles op de activiteiten van buitenlandse zelfstandigen 
uitgevoerd. Er wordt geen onderscheid gemaakt in het type beroepskaart. Een 
overzicht per maand is niet beschikbaar.
Hieronder wordt een overzicht gegeven van de vaststellingen tijdens de uitgevoerde 
onderzoeken en welk gevolg daaraan werd gegeven.
Vaststellingen / Inbreuken 2022
Illegaal verblijf en geen beroepskaart 13
Wettig verblijf maar geen beroepskaart 11
Andere inbreuken sanctieniveau 4 1
Andere inbreuken sanctieniveau 3 3
Totaal 28
Gevolggeving 2022
Pro Justitia 21
Waarschuwing 5
Inlichting 9
b) Momenteel kan er nog geen overzicht bezorgd worden per nationaliteit. Een 
overzicht per sector is hieronder terug te vinden. Er worden geen gegevens 
geregistreerd over de specifieke functie die de zelfstandige uitoefent.
Sector 2022
Land-, tuinbouw en visserij 0,0%
Vervaardiging van voedingsmiddelen 1,4%
Vervaardiging van overige producten en industrie 1,4%
Energie 0,0%
Afvalverwerking 0,0%
Bouw 5,8%
Onderhoud en reparatie van motorvoertuigen 4,3%
Groothandel (excl. motorvoertuigen) 0,0%
Detailhandel (excl. motorvoertuigen) 37,7%
Transport 8,7%
Horeca 15,9%
ICT en media 1,4%
Dienstverlening inzake financiën, immobiliën, verzekeringen, … 5,8%
Arbeidsbemiddeling 0,0%
Particuliere huishoudens 0,0%
Andere 17,4%
Totaal 100%
i. Een overzicht van het aantal inbreuken opgesplitst per sector is niet beschikbaar. 
Een onderscheid tussen type beroepskaart wordt niet gemaakt.
ii. Een overzicht van de nationaliteiten van zelfstandigen die een inbreuk hebben 
gepleegd is niet beschikbaar.
iii. Aangezien er geen gegevens worden bijgehouden over de functie van de 
zelfstandige, kan er ook niet worden gerapporteerd over in welke functies de 
meeste problemen worden vastgesteld. 
4. Hieronder wordt de evolutie weergegeven van het aantal inspecteurs die werkzaam 
zijn binnen de Vlaamse sociale inspectie alsook een overzicht van het aantal voltijds 
equivalenten die worden ingezet per materiecluster.
 31/12/2021 31/12/2022 31/12/2023
Aantal inspecteurs bij VSI 41 48 55
Materiecluster VTE 2023
Economische migratie 19,14
Private arbeidsbemiddeling 4,86
Dienstenchequebedrijven 6,71
Antidiscriminatie / EPA 1,29
Europees Sociaal Fonds 1,33
RRF 0,00
Sociale Economie 2,06
Doelgroepen-, activerings- en subsidiemaatregelen 1,14
Beroepskwalificerende trajecten 0,46
Duaal leren 0,36
Leertijd 0,50
Overeenkomsten alternerende opleidingen 0,00
Ondernemerschapstrajecten 1,16
Financieel toezicht SYNTRA 2,06
Taaldecreet 0,34
ondernemerssteun VLAIO 0,25
Diepteonderzoeken 1,80
Totaal ingezet VTE voor uitvoeren inspecties 43,44
BIJLAGEN
Overzicht 1a
Overzicht 1b
Overzicht 1c
Overzicht 1d
Overzicht 1e
