title: Projectfinanciering bosgroepen en regionale landschappen - Samenwerkingsovereenkomst tussen het Agentschap voor Natuur en Bos (ANB) en de provincies
thema: Natuur en Milieu
pdf link: https://docs.vlaamsparlement.be/pfile?id=2078840
thema link: https://www.vlaamsparlement.be/parlementaire-documenten/schriftelijke-vragen/1833186
SCHRIFTELIJKE VRAAG
nr. 16
van SANNE VAN LOOY
datum: 11 oktober 2024
aan JO BROUNS
VLAAMS MINISTER VAN OMGEVING EN LANDBOUW
Projectfinanciering bosgroepen en regionale landschappen  -  
Samenwerkingsovereenkomst tussen het Agentschap voor Natuur en Bos (ANB) en de 
provincies
Sinds 1 januari 2014 zijn de provincies bevoegd voor de erkenning, subsidiÃ«ring en 
opvolging van de bosgroepen en regionale landschappen. Op 16 december 2016 keurde 
de Vlaamse Regering de samenwerkingsovereenkomst tussen het Agentschap voor Natuur 
en Bos (ANB) en de Vlaamse provincies over de projectfinanciering van bosgroepen en 
regionale landschappen goed. De toenmalige minister van Omgeving heeft vorige 
zittingsperiode die samenwerking voortgezet, maar de overeenkomst loopt dit jaar af.
 
Zal de samenwerkingsovereenkomst tussen het Agentschap voor Natuur en Bos en de 
provincies na 2024 voortgezet worden? 
Zo niet, waarom niet? Wat zijn de alternatieven? 
Zo ja, wat zijn de vrijgemaakte budgetten per provincie? 
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 16 van 11 oktober 2024
van SANNE VAN LOOY
Het is inderdaad mijn bedoeling om deze samenwerking verder te zetten. Zowel de 
regionale landschappen als de bosgroepen vervullen een belangrijke rol bij het realiseren 
van Vlaamse doelstellingen. Ik denk onder meer aan de bevordering van lokale 
samenwerking, initiatieven ter versterking van de landschapskwaliteit en het 
klimaatadaptief maken van private bossen. Ik leg op korte termijn een voorstel tot 
verlenging van de huidige Samenwerkingsovereenkomst voor aan de Vlaamse regering. 
Deze verlenging heeft betrekking op het werkingsjaar 2025 en bouwt verder op de 
samenwerkingsovereenkomst die eind dit jaar afloopt.
