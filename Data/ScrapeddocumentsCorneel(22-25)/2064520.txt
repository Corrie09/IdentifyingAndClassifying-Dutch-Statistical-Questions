title: Hinderpremie en sluitingspremies bij hinder openbare werken - Verdeling
thema: Werk
pdf link: https://docs.vlaamsparlement.be/pfile?id=2064520
thema link: https://www.vlaamsparlement.be/parlementaire-documenten/schriftelijke-vragen/1824204
SCHRIFTELIJKE VRAAG
nr. 401
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Hinderpremie en sluitingspremies bij hinder openbare werken  -  Verdeling
Er zijn drie types premies: de hinderpremie, de bijkomende sluitingspremie en de 
afzonderlijke sluitingspremie.
1. Hoeveel aanvragen voor het verkrijgen van een van de drie premies werden in 2023 
ingediend? Graag totaalaantal per premie en opdeling naar:
a) provincie;
b) kmo of groot bedrijf;
c) sector waarin de onderneming actief is.
2. Hoeveel aanvragen voor het verkrijgen van een van de drie premies werden in 2023 
aanvaard? Graag totaalaantal per premie en opdeling naar:
a) provincie;
b) kmo of groot bedrijf;
c) sector waarin de onderneming actief is.
3. Hoeveel aanvragen voor het verkrijgen van een van de drie premies werden in 2023 
geweigerd? Graag totaalaantal per premie en opdeling naar:
a) provincie;
b) kmo of groot bedrijf;
c) sector waarin de onderneming actief is.
4. Graag de top drie van redenen waarom de aanvraag geweigerd werd.
5. Wat is het totaalbedrag aan uitgekeerde premies in 2023? Graag totaalbedrag per 
premie en opdeling naar:
a) provincie;
b) kmo of groot bedrijf;
c) sector waarin de onderneming actief is.
6. Hoe kijkt de minister naar bovenstaande cijfers in vergelijking met de laatste drie 
jaren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 401 van 29 april 2024
van ROBRECHT BOTHUYNE
1-5.Voor het antwoord op deze vragen wordt verwezen naar de Exceltabellen in bijlage.
Er zijn drie types premies: de hinderpremie, de bijkomende sluitingspremie en de 
afzonderlijke sluitingspremie. Voor elk type is een aparte tabel voorzien. 
Bij deze steunmaatregel is de groottebepaling volgens de Europese kmo-definitie niet 
van toepassing. Voor de hinderpremie en sluitingspremie openbare werken wordt 
gewerkt met een eigen definitie die is opgenomen in artikel 2 van het decreet van 15 
juli 2016 houdende toekenning van een hinderpremie aan kleine ondernemingen die 
ernstige hinder ondervinden van openbare werken in het Vlaamse Gewest welke 
losstaat van de Europese kmo-definitie.
Om in aanmerking te komen mag de onderneming maximum 9 werknemers in dienst 
hebben wat wel hetzelfde tewerkstellingsplafond is dat geldt voor een micro-
onderneming (minder dan tien werknemers).
Bijgevolg zijn middelgrote en grote ondernemingen uitgesloten van deze 
steunmaatregel.
Voor de hinderpremie is het aantal aanvragen (tot uitbetaling) gelijk aan het aantal 
goedkeuringen of toekenningen. Er worden met andere woorden geen aanvragen 
geweigerd. Alleen ondernemingen die op basis van de gegevens in het GIPOD en de 
VKBO aan alle toekenningsvoorwaarden voldoen en die van VLAIO een 
kennisgevingsbrief hebben ontvangen kunnen de uitbetaling van de hinderpremie 
aanvragen. 
Voor de bijkomende en afzonderlijke sluitingspremie is er wel een verschil tussen het 
aantal aanvragen en het aantal goedkeuringen of toekenningen.
De belangrijkste redenen waarom de aanvraag van de sluitingspremie na onderzoek 
geweigerd werd zijn:
•er is geen (of geen volledige) sluiting van de vestiging of de sluiting heeft geen 
onafgebroken duur van minstens 21 opeenvolgende kalenderdagen;
•de vestiging voldoet niet aan alle toekenningsvoorwaarden (bijvoorbeeld geen 
fysieke winkelruimte aanwezig);
•de openbare werken voldoen niet aan alle toekenningsvoorwaarden (bijvoorbeeld 
met een te korte duur).
6. De hinderpremie is er voor kleine ondernemingen en richt zich voornamelijk op 
ondernemingen die actief zijn binnen de detailhandel, de horeca en in bepaalde 
gevallen binnen de dienstensector waarbij er ter plaatse een persoonlijk en direct 
klantencontact is. 
De hinderpremie van 2.000 euro biedt deze ondernemingen op een laagdrempelige 
manier een budget om zich maximaal voor te bereiden op de aankomende hinder van 
(geplande) openbare werken en bijvoorbeeld concrete acties op te zetten die erop 
gericht zijn om maximaal klanten te behouden, zoals promoacties, informatiefolders, 
webshop, etc. 
De evolutie van het budget van deze steunmaatregel is in grote mate onderhevig aan 
het aantal en de duur van de openbare werken met ernstige hinder. Jaarlijks wordt 
een budget van 10 miljoen euro in de begroting voorzien. Openbare werken zijn 
immers een constante in Vlaanderen. De toegekende steun ligt meestal in lijn hiervan. 
In 2021 was evenwel een dip merkbaar waaraan de coronacrisis niet vreemd was. 
BIJLAGEN
1.Tabel HP-SP 2023_aantal aanvragen-weigeringen-goedkeuringen met steunbedrag per 
provincie 
2.Tabel HP-SP_2023_aantal aanvragen-weigeringen-goedkeuringen met steunbedrag 
per NACE-code (2 digits).
