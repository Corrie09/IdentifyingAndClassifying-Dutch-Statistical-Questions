title: Erkende terreinbeherende verenigingen - Subsidiëring 2023
thema: Natuur en Milieu
pdf link: https://docs.vlaamsparlement.be/pfile?id=2044383
thema link: https://www.vlaamsparlement.be/parlementaire-documenten/schriftelijke-vragen/1799226
SCHRIFTELIJKE VRAAG
nr. 291
van BART VAN HULLE
datum: 30 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Erkende terreinbeherende verenigingen  -  Subsidiëring 2023
In antwoord op schriftelijke vraag nr. 606 van 14 maart 2022 heb ik een overzicht gekregen 
van alle subsidies die naar de drie erkende terreinbeherende verenigingen gingen (vzw 
Natuurpunt Beheer, vzw Limburgs Landschap en vzw Durme) in de periode van 2000 tot 
2021. Dat waren de cijfers voor de aankoopsubsidies, beheersubsidies, subsidies voor 
bebossing, subsidies voor herbossing, subsidies als erkende milieu- en natuurvereniging, 
subsidies voor de inzet van personeelsleden in een gewezen DAC-statuut, subsidies Vlaams 
interprofessioneel akkoord VIA, subsidies eindejaarspremie VIA, subsidies voor de opmaak 
van een beheerplan, subsidies voor onthaalpoorten, subsidies voor eenmalige werken en 
subsidies voor projecten die de sociale functie bevorderen. In schriftelijke vraag nr. 410 
van 26 januari 2023 kreeg ik de cijfers voor het jaar 2022.
Graag eenzelfde overzicht van alle Vlaamse subsidies die naar de erkende 
terreinbeherende verenigingen gingen in het jaar 2023, met vermelding van:
1. welke erkende terreinbeherende verenigingen (vzw Natuurpunt Beheer, vzw Durme, 
vzw Limburgs Landschap, enzovoort);
2. het aantal hectare dat daarmee beheerd wordt en de relatie tot de totale oppervlakte 
die de terreinbeherende vereniging beheert;
3. het type subsidieregeling (aankoop van gronden met het oog op erkenning als 
reservaat, subsidie bebossing, beheersubsidie voor de realisatie van 
natuurstreefbeelden, projectoproepen, projectoproepen Blue Deal zoals 
vernattingsprojecten, enzovoort);
4. het resultaat van de subsidie (aankoop van grond, bebossing, beheer van reservaat, 
enzovoort) met locatie indien mogelijk (provincie en/of gemeente) en met oppervlakte 
(in hectare) indien mogelijk.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 291 van 30 januari 2024
van BART VAN HULLE
Als bijlage gaan een aantal tabellen met de verschillende types subsidies die door het 
Agentschap voor Natuur en Bos (ANB) aan de erkende terreinbeherende 
natuurverenigingen werden uitbetaald voor het jaar 2022. Zoals aangegeven in mijn 
antwoord op uw schriftelijke vraag nr. 606 van 14 maart 2022 zijn de gegevens van de 
totale oppervlakte in beheer van de terreinbeherende verenigingen niet gekend bij de 
administratie. De opsplitsing per provincie kan binnen het tijdsbestek voor deze vraag 
niet doorgegeven worden.
Voor de volgende 4 subsidiestromen gaat het om de bedragen die effectief werden 
vastgelegd voor werkingsjaar 2023.
- subsidie als erkende milieu- en natuurvereniging;
- subsidie voor de inzet van personeelsleden in een gewezen DAC-statuut;
- subsidie tot invulling van de uitbreidingstewerkstelling in de milieusector als 
gevolg van het Vlaams Interprofessioneel Akkoord VIA 2006-2010;
- VIA-eindejaarspremie.
BIJLAGEN
1.Overzicht subsidies aan de erkende terreinbeherende natuurverenigingen in 2023.
