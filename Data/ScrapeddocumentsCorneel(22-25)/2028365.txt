title: Subsidieoproep digitale transformatie congresvenues - Stand van zaken (2)
thema: Toerisme
pdf link: https://docs.vlaamsparlement.be/pfile?id=2028365
thema link: https://www.vlaamsparlement.be/parlementaire-documenten/schriftelijke-vragen/1791419
SCHRIFTELIJKE VRAAG
nr. 202
van BRECHT WARNEZ
datum: 21 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidieoproep digitale transformatie congresvenues  -  Stand van zaken (2)
De coronapandemie heeft een enorme impact gehad op de congres- en eventindustrie in 
Vlaanderen. Het traditionele format van meetings, events en congressen is onder druk 
gekomen en de vereisten om op internationaal niveau te concurreren zijn op korte tijd 
sterk veranderd. Aangezien een digitale transformatie een congresvenue op innovatieve 
wijze kan onderscheiden, biedt de Vlaamse Regering met een subsidieoproep de nodige 
steun.
Elk project dat een aanvraag indiende kreeg een pitchmoment op 12 of 13 oktober jl., 
waarop de aanvragers het project moesten voorstellen aan een beoordelingsteam. Elk 
project kreeg dan een score en het beschikbare subsidiebudget werd uiteindelijk verdeeld 
over de projecten met de hoogste scores. De maximumscore was 100 punten, de 
minimumscore was 60 punten.
Zowel voor als na de lancering van de oproep werd een infosessie gehouden, waarop de 
belangrijkste informatie over de subsidie werd toegelicht, de oproep werd ge√Øllustreerd aan 
de hand van enkele voorbeelden en ruimte werd gelaten voor vragen. Deze infosessies 
vonden plaats op 20 juli en 10 augustus.
Uit het antwoord op mijn schriftelijke vraag nr. 109 van 9 november 2023 blijkt dat er 16 
aanvragen werden ingediend. 
Gelieve alle gegevens beschikbaar te stellen in Excel.
1. Hoeveel aanvragen werden goedgekeurd en voor welk bedrag?
a) Graag een overzicht per provincie.
b) Graag een overzicht van alle West-Vlaamse dossiers met telkens een korte 
projectbeschrijving, inclusief adresgegevens.
2. Voor de goedkeuring van een project werd vereist dat het werd voorgesteld op 12 of 
13 oktober, waarna punten werden toegekend. De projecten met de hoogste score 
konden de subsidie ontvangen.
a) Wat was de gemiddelde score van alle projecten?
b) Wat waren de scores van de projecten die uiteindelijk werden goedgekeurd? 
Daarbij ook graag een onderverdeling van alle beoordelingscriteria en hoeveel 
punten de projecten behaalden op elk van die criteria.
3. Wat de goedgekeurde projecten betreft:
a) Is de minister tevreden over het aantal toegekende subsidies en de effecten van 
de oproep?
b) Is de minister tevreden met de geografische spreiding van de aanvragen?
c) Ziet de minister nood aan verdere maatregelen om congresvenues te digitaliseren 
en op innovatieve wijze te onderscheiden met het oog op internationaal 
concurreren?
4. Acht de minister het gereserveerde budget voor de subsidie voldoende? Plant ze 
nieuwe initiatieven op dat vlak?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 202 van 21 december 2023
van BRECHT WARNEZ
1. Er werden 12 aanvragen goedgekeurd, waarvan 4 projecten in West-Vlaanderen. 
Voor het overzicht verwijs ik naar de bijlage. 
2. Ik verwijs naar de bijlage.
3. a) Ik ben tevreden over de toegekende subsidies. De projecten zullen in de loop van 
2024 gerealiseerd worden, waarna we de effecten zullen evalueren.
b) Ja, de 12 goedgekeurde projecten zijn verspreid over de 5 provincies.
c) Naast deze subsidieoproep investeerde Toerisme Vlaanderen ook in training en 
vorming voor congresvenues, meer bepaald rond hybride eventmanagement, 
analyse en verbetering van digitale touchpoints en het uitwerken van een 
strategie voor congrescentra in digitale tijden. Daarnaast werden ook middelen 
voorzien voor een 3D venue visualisatie, een tool die het mogelijk maakt om 
venues op voorhand en op afstand virtueel te bezoeken.
4. Het beschikbare budget voor deze subsidieoproep volstond om de 12 best scorende 
projecten te betoelagen. Ik wacht de evaluatie van de impact van deze projecten af 
vooraleer nieuwe initiatieven te nemen.  
BIJLAGE
Detailgegevens projectaanvragen subsidieoproep digitale transformatie congresvenues
