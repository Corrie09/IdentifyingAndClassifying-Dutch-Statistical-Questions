title: Leerlingen met permanente vrijstelling van leerplicht - Evolutie
thema: Onderwijs en Vorming
pdf link: https://docs.vlaamsparlement.be/pfile?id=2082922
thema link: https://www.vlaamsparlement.be/parlementaire-documenten/schriftelijke-vragen/1836791
SCHRIFTELIJKE VRAAG
nr. 74
van MERCINA CLAESEN
datum: 31 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Leerlingen met permanente vrijstelling van leerplicht  -  Evolutie
Als een leerling door een beperking onmogelijk les kan volgen op school of thuis in het 
basis- en secundair onderwijs, kunnen ouders een vrijstelling van de leerplicht aanvragen 
bij het Zorgpunt van de onderwijsinspectie. Die vrijstelling kan tijdelijk of permanent 
zijn[1]. Deze mogelijkheid steunt op de decretale regels zoals bepaald in artikel 26, §2 van 
het Decreet basisonderwijs, artikel 123/5 van de Codex secundair onderwijs en artikel 
43bis, §2 van het Decreet betreffende de kwaliteit van onderwijs.
De ouders of de opvoedingsverantwoordelijke zoals een voogd vragen de vrijstelling aan. 
Indien nodig kan het centrum voor leerlingenbegeleiding (CLB) hen helpen bij de beslissing 
en de aanvraag. Naast het aanvraagformuler van de vrijstelling moeten de ouders of voogd 
ook de volgende documenten indienen:
- een motivatie van de ouders of de opvoedingsverantwoordelijke;
- een verslag van bijvoorbeeld een centrum voor ontwikkelingsstoornissen (COS) of CLB 
over waarom onderwijs onmogelijk is;
- een medisch verslag ondertekend door een arts, over waarom onderwijs onmogelijk 
is.
De onderwijsinspectie organiseert een vergadering Zorgpunt om de aanvragen te 
onderzoeken. Onderwijsinspecteurs met ervaring in buitengewoon basisonderwijs (bubao), 
buitengewoon secundair onderwijs (buso) en centrum voor leerlingbegeleiding gaan na of 
er een grondige reden is om een leerling vrij te stellen van leerplicht. De 
onderwijsinspecteurs analyseren de documenten, ze bespreken de aanvraag en ze 
beslissen samen over het advies [2].
Zorgpunt beslist over de aanvraag. Ouders krijgen de beslissing via e-mail. Het CLB en de 
zorginstelling krijgen die ook als ouders toestemming gaven via het aanvraagformulier. Als 
Zorgpunt de aanvraag afkeurt, contacteert het de ouders om uit te leggen waarom. Tegen 
de beslissing is geen beroep mogelijk. Alle betrokkenen zoals het CLB, ouders en de 
zorginstelling bekijken daarna samen de onderwijsmogelijkheden, dit vanuit de redenering 
dat de leerling zo de beste kans krijgt om te leren en te groeien.
1. Graag krijg ik een overzicht met per schooljaar het totaalaantal leerlingen dat een 
permanente vrijstelling van de leerplicht heeft, dit voor de recentste tien schooljaren 
waarvoor cijfers beschikbaar zijn.
2. Is daarin een evolutie/trend zichtbaar? Zo ja, hoe evalueert de minister die trend?
3. Graag krijg ik ook een overzicht met per schooljaar het aantal nieuwe aanvragen voor 
permanente vrijstelling van de leerplicht, opnieuw voor de recentste tien schooljaren 
waarvoor cijfers beschikbaar zijn.
a) Hoeveel van die nieuwe aanvragen voor een permanente vrijstelling van de 
leerplicht werden goedgekeurd? Graag hier ook een overzicht per schooljaar voor 
diezelfde periode.
b) Hoeveel van die nieuwe aanvragen voor een permanente vrijstelling van de 
leerplicht werden afgekeurd? Graag hier ook een overzicht per schooljaar voor 
diezelfde periode.
c) Bij hoeveel van die nieuwe aanvragen voor een permanente vrijstelling van de 
leerplicht werd er geen beslissing genomen of kon er geen beslissing genomen 
worden (bijvoorbeeld intrekking aanvraag, niet-ontvankelijk zijn van de aanvraag, 
tekort aan informatiebronnen die niet werden aangeleverd door de aanvrager,…)? 
Graag hier ook een overzicht per schooljaar voor diezelfde periode.
4. Wanneer aanvragen voor een permanente vrijstelling van de leerplicht worden 
afgekeurd, wat zijn dan in de praktijk de voornaamste redenen daarvoor? Gaat het 
dan bijvoorbeeld om ouders die te snel hun toevlucht zoeken tot deze procedure, 
bijvoorbeeld omdat ze eventuele andere mogelijkheden zoals de tijdelijke vrijstelling 
van leerplicht, permanent onderwijs aan huis (POAH) of tijdelijk onderwijs aan huis 
(TOAH) niet kennen?
5. Wanneer aanvragen voor een permanente vrijstelling van de leerplicht worden 
afgekeurd, wat gebeurt er dan de facto naderhand met die dossiers en de 
desbetreffende kinderen? Wordt er dan in de praktijk bijvoorbeeld vaak een tijdelijke 
vrijstelling van de leerplicht aangevraagd of gegeven? Of wordt er dan in de praktijk 
meestal overgegaan naar POAH? Of zijn er gevallen waarbij kinderen met aanvraag 
tot permanente vrijstelling alsnog in een onderwijsinstelling ingeschreven konden 
worden om er fysiek les te volgen, hetzij met de nodige aanpassingen ten aanzien van 
de zorgnood van het kind?
[1] https://www.vlaanderen.be/onderwijs-en-vorming/ondersteuning-en-begeleiding-
voor-leerlingen-cursisten-en-studenten/basis-en-secundair-onderwijs/aanvraag-
vrijstelling-van-de-leerplicht.
[2] https://www.onderwijsinspectie.be/nl/andere-opdrachten/advisering/zorgpunt.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 74 van 31 oktober 2024
van MERCINA CLAESEN
1. De AGODI-databanken werden op 14/11/2024 bevraagd.
Onderstaande tabel geeft het overzicht per schooljaar van het totaal aantal leerlingen 
dat een permanente vrijstelling van de leerplicht heeft. 
Permanente 
vrijstelling2014-
20152015-
20162016-
20172017-
20182018-
20192019-
20202020-
20212021-
20222022-
20232023-
2024
Aantal 
leerlingen477 463 430 375 321 290 234 198 181 162
2. We merken dat het aantal toegekende definitieve vrijstellingen van de leerplicht een 
neerwaartse trend kent over de tien geanalyseerde schooljaren heen. Een definitieve 
vrijstelling van de leerplicht geldt voor een volledige leerplichtperiode van dertien jaar. 
Vanuit het recht op onderwijs heeft een dergelijke definitieve vrijstelling een grote 
impact. Er wordt daarom vaak voor minder ingrijpende maatregelen en ondersteuning 
gekozen zoals tijdelijk/permanent onderwijs aan huis, Bednet, e.d. 
3. In onderstaande tabel vindt u het cijferoverzicht van Zorgpunt.
Zorgpunt volgt elke aanvraag van een leerling (permanente of tijdelijke vrijstelling van 
leerplicht), als een apart dossier op.  
Zorgpunt kan eenzelfde leerling meerdere keren bespreken tijdens eenzelfde 
schooljaar. Bijvoorbeeld wanneer een uitgestelde beslissing opnieuw wordt besproken 
in hetzelfde schooljaar of bijvoorbeeld wanneer een aanvraag in het begin van het 
schooljaar en opnieuw tijdens de laatste maand van datzelfde schooljaar wordt 
besproken.
De deelvragen 3 a (aantal nieuwe aanvragen) en 3b (aantal afgekeurde aanvragen) 
vindt u eveneens in onderstaande tabel weergegeven.
Vraag 3 c (geen beslissing) wordt niet weergegeven als dusdanig. Een beslissing kan 
wel uitgesteld worden (eveneens opgenomen in de tabel). Bijvoorbeeld wanneer er 
relevante informatie ontbreekt. Het gebeurt ook dat Zorgpunt voorafgaand aan de 
besluitvorming extra informatie opvraagt om uitstel te vermijden. Het cijfer ‘uitgesteld’ 
geeft dus een onvolledig beeld van de mate waarin het nodig is om extra informatie in 
te winnen.
 14-
1515-16 16-17 17-18 18-19 19-20 20-2121-
22
Aantal aanvragen vrijstelling van leerplicht 
(VLP)14 17 45 19 20 30 34 21
Permanent goedgekeurd 9 3 14 9 9 8 8 5
Tijdelijk goedgekeurd 3 6 16 7 7 11 9 13
Uitgesteld 1 1 6 3 3 8 2 /
Afgekeurd 1 7 9 / 1 3 6 3
De opsplitsing tussen een aanvraag permanente vrijstelling van leerplicht en tijdelijke vrijstelling 
van leerplicht werd pas als dusdanig opgenomen in het aanvraagformulier vanaf het schooljaar 
2022-2023. Voordien werd er enkel gesproken van een aanvraag vrijstelling van leerplicht. Daarom 
splitsen we het gevraagde overzicht van de nieuwe aanvragen van tien schooljaren op en vindt u 
hieronder het overzicht van de laatste twee schooljaren.
  22-23 23-24
Totaal 9 20
Permanent goedgekeurd 3 4
Tijdelijk goedgekeurd 5 5
Afgewezen 1 9
Uitgesteld / 2Aantal aanvragen permanente VLP
 
 
 
 
 
   
Totaal 11 9
Tijdelijk goedgekeurd 11 8
Afgewezen / 1Aantal aanvragen tijdelijke VLP
 
 
 Uitgesteld / /
4. Elk kind of elke jongere heeft recht op onderwijs, ook de meest kwetsbaren. Dat is het 
fundamentele uitgangspunt van Zorgpunt. 
Enkel indien uit de analyse van Zorgpunt blijkt dat de gezondheidsproblemen van die 
aard zijn en er omwille van de noodzaak aan continue verzorging, intensieve therapie 
en mogelijk de aanwezigheid van een degeneratieve ziekte waarbij palliatieve zorg en 
comfort als prioriteit worden gezien, kan er een permanente vrijstelling volgen.
Indien er uit de beeldvorming van de leerling echter blijkt dat een vorm van passend 
onderwijs mogelijk is, zal Zorgpunt een aanvraag voor permanente vrijstelling 
afwijzen. 
Indien een dossier uitgesteld of afgekeurd wordt, volgt er een telefonisch contact om 
te duiden waarom een aanvraag werd uitgesteld en welke vervolgstappen er kunnen 
genomen worden.
Zorgpunt zal hierbij vaak verwijzen naar de rol van het centrum voor 
leerlingenbegeleiding (CLB). Het is één van hun taken om  mee te helpen zoeken naar 
wat een passend onderwijsaanbod voor de leerling kan zijn. 
5. In sommige gevallen vraagt men een permanente vrijstelling van leerplicht aan maar 
wordt er een tijdelijke vrijstelling goedgekeurd. Het gebeurt immers dat omwille van 
een positieve evolutie in de medische noden er in de toekomst een uitbreiding van een 
passend onderwijsaanbod kan overwogen worden. Een tijdelijke vrijstelling van 
leerplicht zorgt ervoor dat men op basis van actuele gegevens dan opnieuw een 
aanvraag kan indienen.
Indien op basis van de analyse door Zorgpunt blijkt dat de mogelijkheid tot een 
onderwijsaanbod bestaat (eventueel via een beperkt aanbod van 4u) zal de 
mogelijkheid van permanent onderwijs aan huis (POAH) toegelicht worden. Hierop 
volgend kan men dan een aanvraag POAH indienen.
Zorgpunt vraagt zich telkens af of er mogelijkheden zijn om voor een kind/jongere 
met specifieke zorgnoden in een onderwijsaanbod te voorzien.
