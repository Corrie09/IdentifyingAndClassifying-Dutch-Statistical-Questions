title: Officieel onderwijs - Vervanging levensbeschouwelijke vakken door interlevensbeschouwelijke dialoog
thema: Onderwijs en Vorming
pdf link: https://docs.vlaamsparlement.be/pfile?id=2080024
thema link: https://www.vlaamsparlement.be/parlementaire-documenten/schriftelijke-vragen/1834598
SCHRIFTELIJKE VRAAG
nr. 32
van LINE DE WITTE
datum: 17 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Officieel onderwijs  -  Vervanging levensbeschouwelijke vakken door 
interlevensbeschouwelijke dialoog
Naar aanleiding van het regeerakkoord dat voorziet in de vervanging van het huidige 
aanbod aan levensbeschouwelijke vakken in het officieel onderwijs door het vak 
interlevensbeschouwelijke dialoog, en een in dat kader vooropgestelde besparing, rijzen 
vragen over de gevolgen voor een deel van het onderwijspersoneel en over de vrijheid van 
onderwijs.
1. Hoe verzoent de minister die intentie met het artikel 27 van de Belgische Grondwet?
2. Hoeveel lesuren respectievelijk lestijden werden het afgelopen schooljaar in het officieel 
onderwijs aan levensbeschouwelijke vakken besteed?
3. Is er een prognose van het aantal lesuren en lestijden interlevensbeschouwelijke 
dialoog dat met volledige uitrol zou gegeven worden?
4. Vanaf 2027 is 100 miljoen euro geraamd als besparing voor die maatregel, van waar 
komt dat bedrag? 
5. Wat zal er met de leerkrachten gebeuren die momenteel een levensbeschouwelijk vak 
onderwijzen in het officieel onderwijs?
6. Hoeveel loon heeft Vlaanderen het afgelopen schooljaar uitgekeerd aan leerkrachten 
levensbeschouwelijke vakken in het officieel onderwijs? Graag uitsplitsing:
a) per onderwijsniveau;
b) per levensbeschouwelijk vak. Voor elk vak: per koepel/net uitgesplitst voor de 
lesuren/lestijden waarvoor de leerkracht een tijdelijke aanstelling heeft en de 
lesuren/lestijden waarvoor de leerkracht vastbenoemd is.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 32 van 17 oktober 2024
van LINE DE WITTE
De juridische en beleidsmatige analyse wordt opgestart. EÃ©n en ander zal nog het voorwerp 
uitmaken van besprekingen binnen de regering.
Voor wat de vragen naar gegevens betreft wordt verwezen naar het antwoord op 
schriftelijke vraag 23.
