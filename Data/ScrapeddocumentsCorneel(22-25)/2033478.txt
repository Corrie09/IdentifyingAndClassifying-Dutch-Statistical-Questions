title: Volwassenenonderwijs - Financieringssysteem
thema: Onderwijs en Vorming
pdf link: https://docs.vlaamsparlement.be/pfile?id=2033478
thema link: https://www.vlaamsparlement.be/parlementaire-documenten/schriftelijke-vragen/1792841
SCHRIFTELIJKE VRAAG
nr. 230
van KAROLIEN GROSEMANS
datum: 10 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Volwassenenonderwijs  -  Financieringssysteem
Tijdens de commissievergadering van 14 december 2023 gaf de minister op een vraag 
over het volwassenenonderwijs onder meer het volgende mee: “Wat betreft de evaluatie 
van het financieringssysteem, weet u dat daar een kink in de kabel is gekomen omdat we 
gezegd hebben dat, gelet op die twee coronajaren, het geen zin heeft om op grond daarvan 
de effecten van het financieringssysteem te gaan evalueren. Maar we hebben wel - dat is 
dan via Idea Consult, denk ik - de opdracht uitbesteed om dat dan daarna, in een periode 
dat het wel mogelijk was, wel door te voeren. Ik denk dat we nu net een eerste versie 
ontvangen hebben. Finaal moet dat nog worden opgeleverd. Ik denk dat we dat hier ook 
wel kunnen bespreken in het voorjaar van volgend jaar. Dat zal zowat februari zijn, denk 
ik.”
1. Is dat onderzoek intussen opgeleverd en vrijgegeven?
Zo ja, kan de minister het rapport vrijgeven?
Zo niet, waarom niet?
2. Kunnen er op basis van het rapport beleidsmaatregelen worden genomen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 230 van 10 januari 2024
van KAROLIEN GROSEMANS
1. Het financieringssysteem van het volwassenenonderwijs kon nog niet op basis van de 
sinds 2020 gemonitorde cijfers geëvalueerd worden omdat deze cijfers vooral de 
corona-impact zichtbaar maakten. Daarom heb ik beslist om de monitoring te 
verlengen en in afwachting van de kwantitatieve evaluatie een kwalitatieve evaluatie 
onder de vorm van een bevraging bij de centra en de stakeholders van het 
volwassenenonderwijs te organiseren. Deze opdracht werd uitgevoerd door Idea 
Consult. Het eindrapport van deze bevraging kan u als bijlage terugvinden.  
2. We zullen alvast dit rapport grondig analyseren. Daarnaast wacht ik nog op de 
kwantitatieve studie om een volledig beeld te krijgen van het nieuwe 
financieringssysteem. Nadien kunnen we dit bespreken met de onderwijsverstrekkers 
en Ligo om finaal te bekijken welke beleidsmaatregelen er aan de orde zijn. 
 BIJLAGE
Eindrapport bevraging volwassenenonderwijs
