title: De Lijn - Agressie tegen chauffeurs en personeel
thema: Mobiliteit en Verkeer
pdf link: https://docs.vlaamsparlement.be/pfile?id=2050464
thema link: https://www.vlaamsparlement.be/parlementaire-documenten/schriftelijke-vragen/1800545
SCHRIFTELIJKE VRAAG
nr. 607
van BERT MAERTENS
datum: 1 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Agressie tegen chauffeurs en personeel
Ik stelde de minister al verschillende schriftelijke en mondelinge vragen over agressie 
tegenover chauffeurs en personeel van De Lijn. Sinds de invoering van de nieuwe 
vervoerregeling komen echter ook klachten binnen tegen buschauffeurs zelf. In die context 
stel ik graag een aantal opvolgingsvragen.
1. Hoeveel feiten van agressie waren er in de voorbije jaren (2019-2023) tegen 
chauffeurs en controleurs van De Lijn en de pachters? Graag een overzicht, met 
opsplitsing tussen de feiten van verbale agressie en fysieke agressie en een opsplitsing 
per provincie, per jaar.
2. In hoeveel dagen werkonbekwaamheid resulteerden die feiten?
3. Wat is het totaalaantal lijncontroleurs dat de voorbije jaren werd aangeworven? Wat 
is het totaalaantal controleurs dat momenteel actief is bij De Lijn? Graag een 
opsplitsing per controleteam en per jaar.
4. De uitrusting van de voertuigen met camerabewaking is een belangrijke factor voor 
het garanderen van de veiligheid. 
Wat is het percentage bussen van De Lijn dat tot op heden beschikt over 
camerabewaking (graag ook in absolute cijfers)? Wat is het percentage bussen van de 
pachters dat beschikt over camerabewaking (graag ook in absolute cijfers)?
5. Hoeveel regiebussen en nieuwe trams werden in de voorbije jaren (2019-2023) in 
dienst genomen die standaard met camerabewaking uitgerust zijn? Hoeveel 
regiebussen en nieuwe trams zullen er in 2024 in dienst worden genomen die zullen 
beschikking over camerabewaking?
6. Hoeveel bussen van exploitanten werden voorbije jaren (2019-2023) uitgerust met 
camerabewaking? Welk bedrag werd daarvoor uitgetrokken?
7. Hoeveel bussen van exploitanten zullen er dit jaar worden uitgerust met 
camerabewaking? Welk bedrag wordt daarvoor gebudgetteerd?
8. Welke nieuwe initiatieven zal De Lijn dit jaar nemen om haar personeel beter te 
beschermen tegen agressie?
9. Hoeveel klachten zijn voorbije jaren (2019-heden) binnengekomen tegen chauffeurs 
van De Lijn en de pachters?
10. Hoeveel schadedossiers werden opgestart na vandalisme op de bussen, opgesplitst 
over de jaren, per provincie?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 607 van 1 februari 2024
van BERT MAERTENS 
1. Voor de jaren 2019, 2020, 2021 en 2022 verwijs ik naar schriftelijke vraag nr. 82 van 
12 oktober 2023. 
De dienst Operaties is opgesplitst in Zone Oost en Zone West:
- Zone Oost: Mechelen – Leuven – Limburg – Antwerpen
- Zone West: Brussels Rand – Oost-Vlaanderen – West-Vlaanderen 
Feiten Zone 
Oost  Chauffeurs 
RegieChauffeurs 
Exploitanten Lijncontroleurs
VA506 359 592023
FA72 54 61
Feiten Zone 
West  Chauffeurs 
RegieChauffeurs 
Exploitanten Lijncontroleurs
VA542 223 152023
FA76 41 31
VA= verbale agressie   FA= fysieke agressie
2. De Lijn heeft alleen cijfergegevens van haar eigen personeel. Werkverlet bij de 
exploitanten is niet gekend. Voor de jaren 2019, 2020, 2021 en 2022 verwijs ik naar 
schriftelijke vraag nr. 82 van 12 oktober 2023
Dagen werkverlet FY2023
Chauffeurs Regie 4058
Lijncontroleurs 1024
3. Totaal aantal controleurs actief:
2021 2022 2023 2024
Zone West Controle Dilbeek 25 26,6 26,4 21,4
Controle 
Grimbergen- - - 10,3
Controle Gent 44 44,9 44,6 46,9
Controle Oostende 22,5 21,6 21,6 19
Controle Brugge - - - 9,1
Totaal 91,5 93,1 92,6 106,7
Zone Oost Controle Antwerpen 41,6 44,2 42,2 53,4
Controle Leuven 17 19,2 17,2 24,2
Controle Hasselt 18,3 17,7 15,9 26,9
Totaal 76,9 81,1 75,3 104,5
Ter info: de uitvalsbasissen Brugge en Grimbergen zijn pas opgestart vanaf 
1/01/2024 in het kader van de bijkomende aanwerving van lijncontroleurs.  
Totaal aantal aanwervingen: 
- 2021: 7
- 2022: 20
- 2023: 25
- 2024: 31
Omwille van een wijziging met het werk van een bepaald programma (‘Succesfactors’) 
kan De Lijn enkel cijfers aanleveren vanaf 2021.
4. Op 31 december 2023 beschikten 82% van de regiebussen  en 80% van de bussen 
van exploitanten over camerabewaking.
5. Alle nieuwe regiebussen en trams uit de periode 2019-2023 werden uitgerust met 
camerabewaking. Dit betreft 584 nieuwe regiebussen en 88 nieuwe trams. Naar 
verwachting zullen in 2024 111 nieuwe bussen en 20 nieuwe trams in dienst worden 
genomen, allemaal uitgerust met camerabewaking.
6. Alle nieuwe bussen van exploitanten uit de periode 2019-2023 werden uitgerust met 
camerabewaking. Dit betreft 486 nieuwe bussen. In deze periode werd 1.947.887,60 
euro uitgetrokken voor camerabewaking op exploitantenbussen (dit bedrag gaat over 
meer dan 486 bussen, aangezien dit ook zeer recente bestellingen bevat van eind 
2023, waarvan de levering en installatie pas in 2024 voorzien is).
7. Naar verwachting zullen er in 2024 125 nieuwe bussen van exploitanten worden 
uitgerust met camerabewaking. Daarvoor is 400.000 euro gebudgetteerd.
8. De Lijn zet verder in op het 10-punten actieplan, waarbij het plaatsen van de 
veiligheidsstuurposten vooraan staat. Daarnaast worden extra lijncontroleurs 
aangeworven en worden de samenwerkingsakkoorden met de verschillende 
provincies geactualiseerd.
9.
SERVICE CHAUFFEURS: Conflicten 
met klanten2019
Tickets2020
Tickets2021
Tickets2022
Tickets2023
Tickets
Totaal 3151 1842 1848 2251 1929
10.Hieronder vindt u het aantal schadedossiers dat werd opgestart na vandalisme op 
bussen.
 2019 2020 2021 2022 2023
Antwerpen 3 1 3 9 9
Oost-
Vlaanderen4 2 6 10 9
Vlaams-
Brabant7 4 5 10 7
Limburg 3 1 11 8 4
West-
Vlaanderen2 1 3 1 8
Totaal 19 9 28 38 37
