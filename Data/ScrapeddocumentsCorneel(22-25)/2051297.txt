title: Belgische filmkeuring - Vlaams aandeel
thema: Cultuur
pdf link: https://docs.vlaamsparlement.be/pfile?id=2051297
thema link: https://www.vlaamsparlement.be/parlementaire-documenten/schriftelijke-vragen/1809157
SCHRIFTELIJKE VRAAG
nr. 167
van FILIP BRUSSELMANS
datum: 1 maart 2024
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
ICT EN FACILITAIR MANAGEMENT
Belgische filmkeuring  -  Vlaams aandeel
De kosten van het Belgische filmkeuringssysteem worden, op basis van een 
gemeenschappelijk akkoord van 15 februari 2019, gedragen door de Vlaamse 
Gemeenschap, de Franse Gemeenschap, de Duitse Gemeenschap en de 
Gemeenschappelijke Gemeenschapscommissie van het Brusselse Hoofdstedelijke Gewest. 
De Vlaamse Gemeenschap staat daarbij in voor een deel van de werkingskosten en neemt 
de rol van coördinator en secretaris op zich.
1. Wat was de gehanteerde verdeelsleutel voor het jaar 2023? 
2. Wat was het totaalbudget filmkeuring voor het jaar 2023 en wat was de bijdrage van 
de Vlaamse  Gemeenschap erin voor het jaar 2023? 
3. Hoe evalueert de minister deze cijfers?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 167 van 1 maart 2024
van FILIP BRUSSELMANS
1. Zoals beschreven in het samenwerkingsakkoord van 15 februari 2019, gebeurt de 
bijdrage van elke partij op basis van twee criteria.
a. 50% van de totale kostprijs van de classificatie van films gebeurt op basis van 
het aantal inwoners. Voor 2023 werden hiervoor de bevolkingscijfers uit Statbel 
van 1 januari 2022 gehanteerd
b. 50% van de totale kostprijs van de classificatie van films gebeurt op basis van 
het aantal bioscoopzalen. Voor 2023 werden hiervoor de bioscoopcijfers uit 
Statbel van 2021 gehanteerd.
 A - aantal cinemazalen 
(cijfers van 2021)B - aantal inwoners op 1 
januari 2022Gemidd
elde van 
A en BBijdrage 
België 466 100%11.584.00
8100% 100% € 128.186,00
VG 224 48,07%6.698.87
657,83% 52,95% € 67.874,49
FG 171 36,69%3.583.89
130,94% 33,82% € 43.352,51
Bruss
el68 14,59%1.222.63
710,55% 12,57% € 16.112,98
DG 3 0,64% 78.604 0,68% 0,66% € 846,03
2. Het totaalbudget voor de filmkeuring 2023 bedroeg 128.186 euro, waarvan de 
Vlaamse bijdrage 67.874,49 euro was.
Het secretariaat van de filmkeuring is ondergebracht bij het Departement Cultuur, 
Jeugd en Media van de Vlaamse Overheid, maar wordt betaald vanuit het 
gezamenlijke begrotingsfonds. 
3. Deze cijfers liggen in lijn met voorgaande jaren. De licentiekost bij het Nederlands 
Instituut voor de Classificatie van Audiovisuele Media (NICAM) is sinds de invoering 
gestegen van 40.000 euro in 2020 naar 51.527 euro in 2023 exclusief btw, maar op 
andere posten vielen de kosten dan weer lager uit dan voorzien. Zo ontving het 
secretariaat minder klachten dan voorzien, waardoor de begrote kosten voor de 
klachtencommissie beperkt waren.
