title: Instituut voor Landbouw- en Visserijonderzoek - Ondersteuning thuiswerkend personeel
thema: Landbouw
Visserij
Vlaamse administratie
pdf link: https://docs.vlaamsparlement.be/pfile?id=2013346
thema link: https://www.vlaamsparlement.be/parlementaire-documenten/schriftelijke-vragen/1778725
SCHRIFTELIJKE VRAAG
nr. 97
van BRECHT WARNEZ
datum: 9 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Instituut voor Landbouw- en Visserijonderzoek  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het Instituut 
voor Landbouw- en Visserijonderzoek (ILVO):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren deze initiatieven genoten? Graag 
een overzicht van de afgelopen drie jaar.
3. Indien bij het Instituut voor Landbouw- en Visserijonderzoek nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij het Instituut voor Landbouw- en Visserijonderzoek nog geen initiatieven 
genomen zijn omtrent materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 97 van 9 november 2023
van BRECHT WARNEZ
1. a) Volgend aantal ILVO-ambtenaren kregen een thuiswerkvergoeding voor internet 
(forfait van 20 euro/maand):
221 personeelsleden, 100% - 2021
212 personeelsleden, 100% - 2022
213rsoneelsleden, 100% - 2023
b) 2021: 13.260 euro
2022: 50.880 euro
2023: 51.120 euro
(Dit loopt samen met uitbetaling loon)
2. Alle ambtenaren kregen de mogelijkheid om materiaal nodig voor thuiswerk te 
bestellen.
a) Totaal voorbije jaren: 29.600 euro (zie bijlage 1)
b) 67 personeelsleden
3. Niet van toepassing
4. Niet van toepassing
BIJLAGE
Financiële materiële ondersteuning van ILVO-ambtenaren
