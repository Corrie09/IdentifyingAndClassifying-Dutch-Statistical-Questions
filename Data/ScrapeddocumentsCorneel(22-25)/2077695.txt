title: Vlaams netwerk van ondernemingen (Voka) - Talentcenters
thema: Onderwijs en Vorming
Werk
pdf link: https://docs.vlaamsparlement.be/pfile?id=2077695
thema link: https://www.vlaamsparlement.be/parlementaire-documenten/schriftelijke-vragen/1832975
SCHRIFTELIJKE VRAAG
nr. 13
van LOES VANDROMME
datum: 10 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Vlaams netwerk van ondernemingen (Voka)  -  Talentcenters
Sinds het voorjaar van 2023 zijn er in Vlaanderen Talentcenters actief. In een Talentcenter 
lopen leerlingen gedurende een halve dag een testbatterij door, waar ze getest worden op 
verschillende vaardigheden. Het resultaat is een talentenrapport dat aangeeft waar de 
interesses en talenten van leerlingen liggen en hoe die gekoppeld kunnen worden aan (een 
cluster van) studierichtingen. Dit alles werd ontwikkeld in samenwerking met de UGent. 
Het Talentcenter richt zich op leerlingen uit het zesde leerjaar basisonderwijs en de eerste 
graad van het secundair onderwijs.
Voka nam het initiatief om de Talentcenters op te richten en kreeg daar ook 
opstartsubsidies voor van de Vlaamse overheid. Daarna volgde er in december 2023 een 
tweede subsidie van 1,39 miljoen euro voor de uitrol van de Talentcenters in alle Vlaamse 
provincies. Ondertussen zijn er zeven actief: in Hasselt, Genk, Antwerpen, Mechelen, 
Zellik, Gent en Kortrijk.
1. Hoeveel leerlingen brachten al een bezoek aan de Talentcenters? Graag een overzicht 
per schooljaar, met vermelding van het leerjaar en uitgesplitst per Talentcenter.
2. Hoeveel en welke scholen namen deel aan de Talentcenters? Graag een overzicht van 
de individuele scholen met vermelding van het schooljaar, de vestigingsplaats en 
provincie, het onderwijsnet, het aantal leerlingen dat zij stuurden en uitgesplitst per 
Talentcenter.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 13 van 10 oktober 2024
van LOES VANDROMME
1. In totaal brachten al 4.192 leerlingen een bezoek aan de Talentcenters.
Onderstaande tabellen bieden een overzicht per schooljaar, met vermelding van het 
leerjaar en uitgesplitst per Talentcenter. De opstartdata van de verschillende 
Talentcenters worden hierbij vermeld voor een beter begrip van de cijfers.
Schooljaar 2022 – 2023 (start Talentcenter Mechelen 18 april 2023)
Mechelen (22-23)
6de leerjaar BaO 145
1A SO 145
1B SO 29
2A SO 207
2B SO 63
Totaal 589
Schooljaar 2023 – 2024
Antwerpen 
- Waasland
(18/04/23)Hasselt
(11/09/23 – 
volledig 
schooljaar)Oost-
Vlaanderen
(26/04/24)Vlaams-
Brabant
(02/05/24)Mechelen
(volledig 
schooljaar)TOTAAL 
23-24
6de leerjaar BaO 911 82 229 447 1669
1A SO 17 300 155 118 590
1B SO 69 40 45 154
2A SO 225 198 23 512 958
2B SO 51 39 129 219
BuSO 13 13
Totaal 17 1569 280 486 1251 3603
2. Het Exceldocument in bijlage biedt per schooljaar een overzicht van het aantal 
leerlingen per deelnemende school uitgesplitst volgens vestigingsplaats, provincie en 
onderwijsnet, en dit per Talentcenter. Er worden per schooljaar ook globale cijfers per 
onderwijsnet en per provincie opgenomen.
De namen van de scholen kunnen volgens de GDPR-regelgeving niet doorgegeven 
worden omdat enkel anonieme doorgave in de toestemmingsformulieren binnen de 
werking van de Talentcenters vermeld wordt.
BIJLAGE
Overzicht aantal leerlingen per deelnemende school uitgesplitst volgens vestigingsplaats, 
provincie en onderwijsnet, en dit per Talentcenter
