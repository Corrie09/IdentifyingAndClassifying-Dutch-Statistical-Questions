title: Vlaamse sociale bescherming (VSB) - Mobiliteitshulpmiddelen
thema: Welzijn en Gezin
pdf link: https://docs.vlaamsparlement.be/pfile?id=2002161
thema link: https://www.vlaamsparlement.be/parlementaire-documenten/schriftelijke-vragen/1768504
SCHRIFTELIJKE VRAAG
nr. 27
van TINE VAN DER VLOET
datum: 5 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaamse sociale bescherming (VSB)  -  Mobiliteitshulpmiddelen
Via de Vlaamse sociale bescherming kunnen personen met een chronische ziekte, 
ouderdom of een beperking een mobiliteitsmiddel kopen of huren. Het gaat bijvoorbeeld 
om een rolstoel, duwwagen, elektrische scooter, enzovoort.
Om in aanmerking te komen voor een tegemoetkoming van de Vlaamse sociale 
bescherming, moeten die personen zich eerst wenden tot hun huisarts of een 
gespecialiseerd team. Ze onderzoeken de gezondheidstoestand van de persoon in kwestie 
en geven een medisch voorschrift met advies over het geschikte mobiliteitshulpmiddel. Op 
basis van dat voorschrift kunnen ze naar een erkende verstrekker gaan, die een passend 
hulpmiddel voorstelt. Ten slotte ontvangen ze een brief van de zorgkas, waarin wordt 
aangegeven of ze al dan niet in aanmerking komen voor het gewenste hulpmiddel.
Op zaterdag 30 september stond er een artikel in de krant van een vrouw die een 
aangevraagd mobiliteitshulpmiddel niet vergoed kreeg. Ze kon wel een beroep doen op 
een ander, duurder exemplaar.
1. Waarom worden personen ondanks hun eigen keuze toch naar duurdere oplossingen 
toegeleid? Is de minister zich bewust van deze problematiek?
2. Wanneer een persoon met een beperking in aanmerking komt voor een 
mobiliteitshulpmiddel dat niet op de officiële lijst staat, kan die persoon een aanvraag 
voor een tegemoetkoming op basis van bijzondere noden indienen bij de zorgkas. De 
zorgkas stuurt de aanvragen door naar de bijzonder technische commissie. Die 
commissie geeft een advies aan de zorgkas.
a) Op basis waarvan is de lijst van producten waarvoor men een vergoeding kan 
krijgen, opgesteld?
b) Wordt de lijst van vergoede mobiliteitshulpmiddelen regelmatig bijgewerkt met 
nieuwe hulpmiddelen? Zo ja, op welke tijdstippen gebeurt dat en wie beslist dat? 
Zo niet, waarom niet?
c) Hoeveel adviezen gaf de bijzonder technische commissie in 2022? Hoeveel van de 
adviezen waren negatief? Hoeveel waren er positief? Graag een overzicht voor de 
jaren 2019, 2020, 2021 en 2022.
d) Kan de minister meedelen over welke mobiliteitshulpmiddelen de bijzonder 
technische commissie het vaakst een advies gaf? Graag een overzicht voor de 
jaren 2019, 2020, 2021 en 2022 opgedeeld per jaar.
3. Op 22 februari 2022 werd een resolutie over aanbevelingen voor het beleid inzake 
hulpmiddelen aangenomen door het Vlaams Parlement (Parl.St. Vl.Parl. 2021-2022, 
nr. 997/3).
In die resolutie werd aan de Vlaamse Regering gevraagd om samen met het Vlaams 
Agentschap voor Personen met een Handicap (VAPH) en de Vlaamse sociale 
bescherming een beleidskader te ontwikkelen voor een aantal initiatieven.
Hoe ver staat de minister met de uitwerking daarvan? Is het mogelijk een stand van 
zaken te geven?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 27 van 5 oktober 2023
van TINE VAN DER VLOET
1. Het is de erkende verstrekker die, op basis van het medische voorschrift en/of het 
rolstoeladviesrapport, samen met de gebruiker bekijkt welk mobiliteitshulpmiddel het 
meest geschikt is. Dit mobiliteitshulpmiddel wordt aangevraagd en de Zorgkas zal op 
basis van de gegevens in het dossier en op basis van het bindend advies van de 
zorgkassencommissie, een goedkeuring of een weigering geven voor dit 
mobiliteitshulpmiddel. 
Wanneer de gebruiker niet in aanmerking komt voor het gevraagde  
mobiliteitshulpmiddel, maar wel voor een ander mobiliteitshulpmiddel, dan kan de 
zorgkassencommissie een “forfaitaire tegemoetkoming” geven ten bedrage van de 
tegemoetkoming waarvoor de gebruiker (medisch gezien) in aanmerking komt. De 
zorggebruiker kan dit bedrag dan gebruiken om zijn ander (gewenst) 
mobiliteitshulpmiddel aan te kopen. In deze gevallen zal de zorggebruiker dus een 
opleg/supplement betalen. De bewering dat personen worden toegeleid naar duurdere 
mobiliteitshulpmiddelen klopt dus niet. Ik staaf dit met een voorbeeld: de 
zorggebruiker vraagt een actief rolstoel aan met een VSB tegemoetkoming van 
2.643,90 euro. De zorggebruiker komt medisch gezien niet in aanmerking voor een 
actief rolstoel, maar wel voor een modulaire rolstoel. De Zorgkas geeft een “Forfaitaire 
tegemoetkoming voor een manuele actief rolstoel (volwassene) (220079) voor een 
gebruiker die beantwoordt aan de voorwaarden van de manuele modulaire rolstoel 
volwassene (220035)”. Het bedrag van de VSB tegemoetkoming is in dit geval gelijk 
aan de VSB tegemoetkoming voor een modulaire rolstoel, zijnde 896,20 euro. De 
zorggebruiker kan beslissen om de gevraagde actief rolstoel aan te kopen en krijgt 
hiervoor een tegemoetkoming van 896,20 euro.
In het dossier waarvan sprake is in het krantenartikel van 30 september gaat het om 
een dergelijk forfait. De betrokken persoon heeft ook contact gehad met het 
Agentschap Vlaamse Sociale Bescherming betreffende haar dossier en er werd haar 
de nodige informatie bezorgd. 
2. a. Toen op 01/01/2019 alle bevoegdheden m.b.t. de mobiliteitshulpmiddelen 
overgeheveld werden naar de regio’s, werd in Vlaanderen de bestaande productlijst 
met de reeds door het RIZIV erkende mobiliteitshulpmiddelen overgenomen. In 
Vlaanderen staat sinds 01/01/2019 het Agentschap Vlaamse Sociale Bescherming 
(AVSB) in voor het beheren van de ‘productlijst’. Alle aanvragen voor de opname, 
het wijzigen of schrappen van producten op de Vlaamse productlijst dienen digitaal 
te gebeuren met de productapplicatie APRO.
Alleen producten die voldoen aan de (technische) specificaties zoals opgenomen in 
de prestatielijst mobiliteitshulpmiddelen (Bijlage 1 bij het ministerieel besluit van 7 
december 2018 betreffende de uitvoering van de
Vlaamse sociale bescherming, wat de mobiliteitshulpmiddelen betreft) komen in 
aanmerking voor erkenning. 
b. Een fabrikant van mobiliteitshulpmiddelen, of een door de fabrikant gemandateerde 
aanvrager, kan het initiatief nemen om erkenningsaanvragen in te dienen voor 
nieuwe mobiliteitshulpmiddelen of  om bestaande mobiliteitshulpmiddelen te 
wijzigen of te schrappen. 
Dergelijke erkenningsaanvragen worden uitsluitend digitaal ingediend via de gratis 
productapplicatie APRO. Een aanvraag is pas ontvankelijk als deze alle opgevraagde 
inlichtingen en documenten bevat, vermeld in bijlage 5 van het Besluit van de 
Vlaamse Regering houdende de uitvoering van het decreet van 18 mei 2018 
houdende de Vlaamse sociale bescherming.
Ontvankelijke erkenningsaanvragen worden geagendeerd voor advies op de 
bijeenkomst van de Adviescommissie Mobiliteitshulpmiddelen. Een aanvraag 
ingediend in maand X, wordt door de Adviescommissie Mobiliteitshulpmiddelen 
behandeld in maand X + 1. 
Op basis van het advies van de Adviescommissie Mobiliteitshulpmiddelen, kan de 
leidend ambtenaar van het agentschap de productlijst wijzigen.
Maandelijks wordt de productlijst dus bijgewerkt. Deze is te raadplegen via: 
https://www.vlaamsesocialebescherming.be/mobiliteitshulpmiddelen/welke-
mobiliteitshulpmiddelen-kan-je-krijgen 
c. De Bijzondere Technische Commissie Mobiliteitshulpmiddelen heeft in het jaar 2022 
304 dossiers behandeld.
•179 dossiers werden aanvaard (*);
•57 dossiers werden gedeeltelijk aanvaard (*);
•61 dossiers werden geweigerd
•7 dossiers werden verdaagd
(*)Indien de aanvraag gunstig werd beslist, betekent dit niet altijd dat de Bijzondere 
Technische Commissie (BTC) de gevraagde tegemoetkoming in zijn totaliteit heeft 
goedgekeurd. Bijvoorbeeld: de gevraagde tegemoetkoming voor een elektronisch 
aandrijfsysteem bedraagt 5.000 EUR, maar de BTC kent een tegemoetkoming toe 
van 4.679,68 EUR. Het dossier krijgt in dit geval de status ‘aanvaard’. Het dossier 
krijgt de status ‘gedeeltelijk aanvaard’ wanneer de verstrekker bijvoorbeeld een 
tegemoetkoming aanvraagt voor 5 aanpassingen aan een mobiliteitshulpmiddel en 
er slechts 2 worden goedgekeurd.
Onderstaande tabel geeft het aantal ingediende dossiers weer per jaar en hoeveel 
hiervan werden ‘aanvaard’, ‘gedeeltelijk aanvaard’, ‘geweigerd’ of ‘verdaagd’. 
jaar
dossiers
aanvaard
gedeeltelijk 
aanvaard
geweigerd
verdaagd
2022 304 179 57 61 7
2021 359 212 48 81 18
2020 365 191 67 80 27
2019 194 72 57 42 23
d. Hieronder kan u het overzicht terugvinden van de aantal ingediende dossiers bij 
BTC voor de jaren 2019, 2020, 2021 en 2022. In 2022 waren de meest gestelde 
vragen bij BTC een aanvraag voor een tegemoetkoming voor een elektronisch 
aandrijfsysteem manuele rolstoel (te bedienen door de gebruiker), gevolgd door 
een aanvraag voor een tegemoetkoming aanpassingen niet opgenomen op de 
productlijst (elektronische rolstoel) en aanvragen voor een BTC éénmalige 
bijkomende tegemoetkoming onderhoud en herstelling van een manuele rolstoel. 
Deze aanvragen zijn geel gemarkeerd in onderstaande tabel. 
 BTC tegemoetkomingen manuele rolstoel 2019 2020 2021 2022
240136BTC bijkomende tegemoetkoming basisproduct opgenomen op de productlijst (manuele 
rolstoel)5 12 17 12
240158BTC bijkomende tegemoetkoming aanpassingen opgenomen op de productlijst (manuele 
rolstoel)8 6 6 0
240173 BTC tegemoetkoming aanpassingen niet opgenomen op de productlijst (manuele rolstoel) 24 63 60 59 
240195 BTC éénmalige bijkomende tegemoetkoming onderhoud en herstelling manuele rolstoel 2 2 3 9
 BTC tegemoetkomingen elektronische rolstoel     
240217BTC bijkomende tegemoetkoming basisproduct opgenomen op de productlijst 
(elektronische rolstoel) 3 11 9 9
240239BTC bijkomende tegemoetkoming aanpassingen opgenomen op de productlijst  
(elektronische rolstoel) 19 28 22 21
240254BTC tegemoetkoming aanpassingen niet opgenomen op de productlijst (elektronische 
rolstoel)30 47 62 62
240276BTC éénmalige bijkomende tegemoetkoming onderhoud en herstelling elektronische 
rolstoel2 7 12 11
 BTC tegemoetkomingen elektronische scooter     
240298BTC bijkomende tegemoetkoming basisproduct opgenomen op de productlijst 
(elektronische scooter) 2 2 1 0
240313BTC bijkomende tegemoetkoming aanpassingen opgenomen op de productlijst 
(elektronische scooter)0 1 0 0
240335BTC tegemoetkoming aanpassingen niet opgenomen op de productlijst (elektronische 
scooter) 0 3 3 5
240357BTC éénmalige bijkomende tegemoetkoming onderhoud en herstelling elektronische 
scooter 1 7 13 7
 BTC tegemoetkomingen mobiliteitshulpmiddel (met uitzondering van een manuele of 
elektronische rolstoel of elektronische scooter)    
240379BTC bijkomende tegemoetkomingen mobiliteitshulpmiddel (met uitzondering van een 
manuele of elektronische rolstoel of elektronische scooter) - basisproduct opgenomen op 
de productlijst 2 0 2 2
240394BTC bijkomende tegemoetkomingen aanpassingen mobiliteitshulpmiddel (met 
uitzondering van een manuele of elektronische rolstoel of elektronische scooter) - 
aanpassingen opgenomen op de productlijst 0 1 1 1
240416BTC tegemoetkomingen mobiliteitshulpmiddel (met uitzondering van een manuele of 
elektronische rolstoel of elektronische scooter) - aanpassing niet opgenomen op de 
productlijst0 3 4 3
240438BTC éénmalige bijkomende tegemoetkoming onderhoud en herstelling 
mobiliteitshulpmiddel (met uitzondering van een manuele of elektronische rolstoel of 
elektronische scooter) 0 0 2 2
 BTC tegemoetkomingen maatwerk of innovatief product of product niet op de 
productlijst of administratieve tegemoetkomingen bij uitzonderlijke situaties    
240453 BTC tegemoetkoming individueel maatwerk manuele rolstoel 0 3 0 4
240475 BTC tegemoetkoming individueel maatwerk elektronische rolstoel 0 0 0 0
240497BTC tegemoetkoming innovatief product of basisproduct niet opgenomen op de 
productlijst 16 21 23 12
240519BTC tegemoetkoming aanpassingen bij maatwerk of innovatief product of basisproduct 
niet opgenomen op de productlijst10 16 11 11
240534BTC  tegemoetkoming onderhoud en herstelling maatwerk of innovatief product of 
basisproduct niet opgenomen op de productlijst16 23 22 16
240556 BTC tegemoetkoming uitzonderlijke situatie mobiliteitshulpmiddel (basisproduct) 13 33 5 3
240578 BTC tegemoetkoming uitzonderlijke situatie aanpassingen bij een mobiliteitshulpmiddel 12 33 1 3
240593 BTC tegemoetkoming uitzonderlijke onderhouds- en herstellingskosten 11 62 52 23
240615BTC tegemoetkoming voor een elektronisch aandrijfsysteem manuele rolstoel (te bedienen 
door de gebruiker) 59 94 90 72
3. De meeste punten die zijn opgenomen in de resolutie maken deel uit van de Vlaamse 
Brede Heroverweging. De Vlaamse Brede Heroverweging (VBH) wil de diverse 
uitgavenposten van de Vlaamse Begroting doorlichten en kritisch bekijken, met als 
bedoeling de publieke financiën efficiënter en effectiever te maken.
In deze context wenst de Vlaamse Sociale Bescherming (VSB) de haalbaarheid en 
vergoedbaarheid van een tweedehandssysteem voor mobiliteitshulpmiddelen te 
onderzoeken en de eventuele uitbreiding van het verhuursysteem voor 
mobiliteitshulpmiddelen in de thuiszorg te analyseren. Beide onderdelen beogen het 
genereren van efficiëntiewinsten t.o.v. de huidige systemen. Hiervoor zal een 
wetenschappelijk onderzoek gebeuren met een uitgaventoetsing. Dit onderzoek wordt 
gevoerd binnen het Steunpunt WVG door UHasselt en moet uiterlijk tegen eind juni 
2024 gefinaliseerd zijn. Aan de hand van het resultaat van deze studie zal bekeken 
worden welke beleidsinitiatieven genomen kunnen worden. Als bijlage vindt u de 
onderzoeksvragen terug. 
Wat het leeftijdsonafhankelijk hulpmiddelenbeleid betreft worden momenteel de 
verschillende pistes in kaart gebracht door het Agentschap VSB in overleg met het 
Vlaams Agentschap voor Personen met een Handicap. 
Bijlage 
 
A. Tweedehandssysteem voor mobiliteitshulpmiddelen
- Op welke wijze (procedure) kunnen tweedehandshulpmiddelen ingezet worden in het bestaande 
aanbod van huur en verkoop?
- Hoe kan de kwaliteit van tweedehandshulpmiddelen in deze procedure gewaarborgd worden?
- Hoe kan de vergoedbaarheid van tweedehandshulpmiddelen opgenomen worden in het 
bestaande derdebetalerssysteem?
- Voor welke mobiliteitshulpmiddelen is een tweedehandssysteem geschikt?
- Wat is de (huidige) omvang van de markt voor tweedehandsmobiliteitshulpmiddelen?
B. Uitbreiding huursysteem thuiszorg
- Welke andere leeftijdsgroepen komen potentieel in aanmerking voor opname in het huidige 
huursysteem?
- Wat is de gemiddelde gebruiksduur van mobiliteitshulpmiddelen voor deze leeftijdsgroepen?
- Wat is de impact van deze gebruiksduur op de bestaande levenspaden van manuele rolstoelen?
- Welke (andere) types van mobiliteitshulpmiddelen komen potentieel in aanmerking voor 
opname in het huidige huursysteem?
- Welke zijn de activiteiten voor de bandagist voor het verhuren van deze mobiliteitshulpmiddel?
Hoe ziet het levenspad van deze mobiliteitshulpmiddelen eruit?
