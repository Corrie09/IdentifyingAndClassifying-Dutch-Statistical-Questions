title: Inburgeringstraject - Oudkomers
thema: Integratie en Inburgering
Werk
pdf link: https://docs.vlaamsparlement.be/pfile?id=2006148
thema link: https://www.vlaamsparlement.be/parlementaire-documenten/schriftelijke-vragen/1771579
SCHRIFTELIJKE VRAAG
nr. 25
van MAAIKE DE VREESE
datum: 13 oktober 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Inburgeringstraject  -  Oudkomers
Sinds 2006 vormen ook oudkomers de doelgroep van het inburgeringsbeleid, zij het onder 
door decreetswijzigingen evoluerende voorwaarden: van niet-rechthebbend over ten dele 
verplicht naar louter rechthebbend, al dan niet in het kader van overeenkomsten met 
OCMW en VDAB,…
Onder oudkomers verstaat men vreemdelingen die al langer dan één jaar in een Vlaamse 
gemeente zijn ingeschreven. De facto zijn de meesten natuurlijk al sinds 2003 gevat door 
het Vlaams inburgeringsbeleid. Oudkomers die nog geen traject hebben gevolgd zijn dan 
vooral rechthebbende inburgeraars, zoals EU-burgers die hier al langer dan een jaar zijn 
maar nooit verplicht waren tot een traject, en derdelanders die hier aankwamen voor 2003.
VDAB en het OCMW kunnen sommige van hun cliënten in het kader van hun 
begeleidingstrajecten/‘inwerkingstraject’ een inburgeringstraject laten volgen en 
doorsturen naar het agentschap. Het betreft dan uiteraard oudkomers. Het 
inburgeringstraject is dan een voorwaarde van hun 
begeleidingstrajecten/‘inwerkingstraject’ en indien afspraken niet worden nagekomen 
kunnen de betrokkenen gesanctioneerd worden.
Los daarvan zijn alle oudkomers nog steeds rechthebbende inburgeraars.
1. Hoeveel oudkomers meldden zich de voorbije 10 jaar aan voor een 
inburgeringstraject? Hoeveel van hen hebben het traject succesvol beëindigd? Graag 
een overzicht met opsplitsing EU-burger/derdelander.
2. Hoeveel oudkomers werden 10 jaar ‘verplicht’ tot een inburgeringstraject door VDAB 
of het OCMW? Hoeveel van hen hebben het traject succesvol beëindigd? Graag een 
overzicht met opsplitsing EU-burger/derdelander.
Deze vraag werd gesteld aan de ministers Bart Somers (25), Jo Brouns (23)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 25 van 13 oktober 2023
van MAAIKE DE VREESE aan BART SOMERS
1. Sinds 2007 is het inderdaad zo dat iedere meerderjarige persoon met een niet-Belgische 
nationaliteit en met wettig verblijf (uitgezonderd personen met tijdelijk doel hier 
verblijven) tot de doelgroep van inburgering behoort (ongeacht hoelang men hier al is). 
Het is inderdaad ook zo dat we – in grote lijnen - de ‘nieuwkomers’ in deze groep 
verplichten tot het volgen van een traject (tenzij vrijgesteld bv. omwille van EU-
nationaliteit). Echter, sinds 2 maart 2008 is de definitie van die groep ‘nieuwkomers’ of 
dus ‘verplichte inburgeraars’ gewijzigd. Daarvoor ging het om inburgeraars die nog niet 
langer dan een jaar waren ingeschreven in het Rijksregister. Sinds maart 2008 gaat het 
om mensen die voor het eerst zijn ingeschreven in het Rijksregister met een verblijfstitel 
van meer dan 3 maanden. Op die manier konden ook inburgeraars die voor het eerst 
een verblijfstitel kregen van meer dan 3 maanden (duurzaam verblijf) ook effectief 
verplicht worden tot het volgen van een inburgeringstraject, hoewel ze misschien al 
langer dan een jaar ingeschreven waren in het Rijksregister. (Zie memorie van 
toelichting bij het decreet tot wijziging van het inburgeringsdecreet van 1 februari 
2008.) In de Kruispuntbank Inburgering (KBI) wordt daarom het onderscheid tussen 
oudkomers (langer dan 1 jaar) en nieuwkomers (minder dan 1 jaar) niet gemaakt, maar 
wel het onderscheid ‘rechthebbende’ en ‘verplichte’ inburgeraars. 
Hieronder het aantal personen dat voor het eerst in het Vlaamse Gewest als 
rechthebbende inburgeringscontract ondertekende, per jaar en per herkomstregio. 
Omdat een aantal inburgeraars er langer over doen om hun inburgeringsattest te 
behalen, zal het aandeel personen dat een inburgeringsattest behaald voor de recentere 
jaren nog stijgen.
 derdelander % attest EU+ % attest onbepaald % attest
2013 3.446 79% 3.531 80% 55 85%
2014 3.283 84% 4.334 77% 127 83%
2015 3.511 83% 3.991 71% 172 85%
2016 5.975 77% 3.414 65% 177 88%
2017 3.932 76% 3.470 64% 71 77%
2018 3.855 77% 3.356 64% 41 63%
2019 5.731 72% 3.583 66% 53 70%
2020 4.562 72% 2.886 63% 33 70%
2021 5.704 65% 3.522 57% 37 57%
2022 4.383 47% 3.130 38% 27 70%
2. VDAB kan ook “nieuwkomers” (dus in definitie ‘minder lang dan 1 jaar in Vlaanderen’) 
doorverwijzen om een inburgeringstraject te volgen en bij een inbreuk sanctionerend 
optreden, voor zover het om verplicht ingeschreven werkzoekenden gaat. VDAB heeft 
geen data over het aantal “oudkomers” die in de voorbije 10 jaar verplicht werden door 
VDAB om een inburgeringstraject te volgen, wel hoeveel keer werkzoekenden de 
opdracht kregen door de VDAB bemiddelaar om een inburgeringstraject te volgen sinds 
de hernieuwde samenwerking in 2022.
jaar EU niet-EU
2022 125 500
2023 (tem. september) 90 598
Over het aantal “oudkomers” die toegeleid werden door een OCMW zijn geen 
systematische registraties beschikbaar in de KBI. 
