title: Wegvervoer - Veiligheidsadviseurs
thema: Mobiliteit en Verkeer
pdf link: https://docs.vlaamsparlement.be/pfile?id=2033694
thema link: https://www.vlaamsparlement.be/parlementaire-documenten/schriftelijke-vragen/1795624
SCHRIFTELIJKE VRAAG
nr. 504
van ANNICK DE RIDDER
datum: 18 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Wegvervoer  -  Veiligheidsadviseurs 
Sinds 31 december 1999 moeten alle bedrijven die betrokken zijn bij het wegvervoer van 
gevaarlijke goederen een veiligheidsadviseur hebben. Die verplichting geldt voor 
vervoerders, bedrijven die betrokken zijn bij het laden, lossen, vullen of verpakken, en 
verladers.
De veiligheidsadviseur moet in het bezit zijn van een diploma dat hij/zij heeft behaald na 
het volgen van een opleiding en het afleggen van een examen. Dat diploma is vijf jaar 
geldig en kan worden verlengd na het afleggen van een herhalingsexamen.
Aangezien het belangrijk is om voldoende veiligheidsadviseurs ter beschikking te hebben 
om het transport van die gevaarlijke goederen niet in het gedrang te laten komen, en 
aangezien het vervoer van gevaarlijke goederen sinds de zesde staatshervorming een 
Vlaamse bevoegdheid is, graag de volgende vragen aan de minister.
1. Hoeveel geregistreerde veiligheidsadviseurs zijn er betrokken bij het wegtransport in 
Vlaanderen?
2. Hoeveel veiligheidsadviseurs werken er in transportbedrijven actief in het wegvervoer 
die onder deze verplichting vallen?
3. Hoeveel ondernemingen in Vlaanderen vallen onder deze verplichting?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 504 van 18 januari 2024
van ANNICK DE RIDDER
1. Op heden zijn er 2.163 veiligheidsadviseurs geregistreerd. Opgemerkt dient te worden 
dat overeenkomstig het van toepassing zijnde KB er een verplichting is tot aanmelding 
van een veiligheidsadviseur, doch niet alle firmaâ€™s doen dit.
2. Bij aanmelding van een veiligheidsadviseur is er geen automatische registratie van 
het type activiteit van de betrokken firma.
3. Hieromtrent zijn geen cijfers beschikbaar.
