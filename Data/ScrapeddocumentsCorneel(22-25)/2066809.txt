title: Incidenten op festivals - We Care A Lot
thema: Jeugdbeleid
pdf link: https://docs.vlaamsparlement.be/pfile?id=2066809
thema link: https://www.vlaamsparlement.be/parlementaire-documenten/schriftelijke-vragen/1829998
SCHRIFTELIJKE VRAAG
nr. 3
van FREYA PERDAENS
datum: 19 juli 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Incidenten op festivals  -  We Care A Lot
Het festivalseizoen is in alle hevigheid losgebarsten. In een ideale wereld betekent dat 
samenzijn met vrienden, lauwe pintjes, dure hamburgers en goeie muziek. Helaas is een 
ideale wereld niet altijd haalbaar, en zijn er op die festivals dus ook geregeld incidenten. 
“We Care A Lot” is een organisatie die op de festivals wil informeren, sensibiliseren en 
helpen. Over alcohol en drugs, over seksualiteit maar ook over mentaal welzijn en 
gezondheid. Ze willen ervoor zorgen dat festivals een plek zijn waar iedereen zichzelf kan 
zijn en niemand het slachtoffer wordt van misbruik in welke vorm dan ook. Ze werken op 
festivals met medewerkers die opgeleid zijn om gepast te kunnen reageren als ze 
geconfronteerd worden met incidenten allerhande.
1. Hoeveel incidenten registreerde We Care A Lot tijdens de festivalzomer van 2023? 
a) Op welke festivals waren ze aanwezig? Hoeveel incidenten waren er per festival?
b) In welke categorie situeerden de verschillende incidenten zich?
c) Hoe werden de incidenten afgehandeld?
2. Op welke manier heeft We Care A Lot voor 2024 zijn werking aangepast op basis van 
de zaken waarvan ze in 2023 gemerkt hebben dat die enige bijschaving nodig hadden?
Deze vraag werd gesteld aan de ministers Jan Jambon (3), Benjamin Dalle (2)
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
GECOÖRDINEERD ANTWOORD
op vraag nr. 3 van 19 juli 2024
van FREYA PERDAENS
WCAL is een initiatief vanuit verschillende onafhankelijke festivals die rond de thematiek 
van welzijn op een festival kennis en ervaring uitwisselen en gezamenlijke tools 
ontwikkelen. Het is een project dat zonder overheidssteun werd ontwikkeld. Er is dus geen 
rechtstreekse betrokkenheid vanuit minister Dalle noch minister Jambon.
