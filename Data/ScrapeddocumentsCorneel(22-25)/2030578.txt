title: Trajectcontroles - Evolutie
thema: Mobiliteit en Verkeer
pdf link: https://docs.vlaamsparlement.be/pfile?id=2030578
thema link: https://www.vlaamsparlement.be/parlementaire-documenten/schriftelijke-vragen/1792001
SCHRIFTELIJKE VRAAG
nr. 429
van SOFIE MERTENS
datum: 5 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Trajectcontroles  -  Evolutie
Om overdreven snelheid in het verkeer tegen te gaan, investeert Vlaanderen sinds 2012 
in de uitrol van trajectcontroles langs gewestwegen. Een trajectcontrole is een systeem 
waarbij de gemiddelde snelheid over een langere afstand wordt gemeten. Daarmee wil 
men de verkeersveiligheid verhogen, vermits snelheid één van de drie grootste killers in 
het verkeer is. Uit een studie van het Instituut voor Mobiliteit van de Universiteit Hasselt 
uit 2014 blijkt dat op de stukken snelwegen met trajectcontrole: 
- het aantal snelheidsovertreders (tot 127 km/uur) daalt; 
- het aantal zware snelheidsovertreders (meer dan 127 km/uur) zeer sterk daalt en; 
- het aantal ongevallen daalt, ook voor en na de bewaakte zone. 
1. Graag een overzicht per provincie van het aantal trajectcontroles langs gewestwegen 
in Vlaanderen op 1 januari 2024. Graag vermelding van:  
a) wegnummer; 
b) gemeente; 
c) rijrichting; 
d) geïnstalleerd - in dienst - in uitvoering; 
e) lengte; 
f) kostprijs;  
g) wijze van financiering (lokaal bestuur, Vlaamse overheid of cofinanciering). 
2. Graag een overzicht per provincie van de trajectcontroles langs gewestwegen die er in 
2023 bijgekomen zijn. Graag vermelding van: 
a) wegnummer; 
b) gemeente; 
c) rijrichting; 
d) geïnstalleerd - in dienst - in uitvoering; 
e) lengte; 
f) kostprijs;  
g) wijze van financiering (lokaal bestuur, Vlaamse overheid of cofinanciering). 
3. Om welke redenen zijn bepaalde trajectcontroles wel al geïnstalleerd, maar nog niet 
in dienst? 
4. Graag een overzicht per provincie van de trajectcontroles langs gewestwegen die in 
2024 geïnstalleerd zullen worden. Graag vermelding van: 
a) wegnummer; 
b) gemeente; 
c) rijrichting; 
d) lengte; 
e) kostprijs;  
f) wijze van financiering (lokaal bestuur, Vlaamse overheid of cofinanciering); 
g) timing. 
5. Graag een overzicht per provincie van de mobiele trajectcontroles langs gewestwegen 
die in 2023 ingezet werden. Graag vermelding van: 
a) periode; 
b) wegnummer; 
c) gemeente; 
d) rijrichting; 
e) lengte; 
f) kostprijs;  
g) wijze van financiering (lokaal bestuur, Vlaamse overheid of cofinanciering). 
6. Hoe evalueert de minister bovenstaande cijfers? Welke aandachts- en/of 
verbeterpunten ziet ze? 
7. Hoe wordt het effect van een trajectcontrole gemeten? Of met andere woorden: hoe 
meet men of een trajectcontrole effectief het aantal ongevallen doet verminderen? 
8. Welke evoluties stelt de minister vast sinds het begin van de invoering van 
trajectcontroles?  
9. Heeft de minister zicht op het aantal boetes dat per maand en per trajectcontrole 
uitgeschreven werd en op de evolutie van die boetes?
10. Heeft de minister zicht op het profiel van de mensen die een snelheidsboete ontvangen 
(jongeren, ouderen, omwonenden, …)?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 429 van 5 januari 2024
van SOFIE MERTENS
1-2.Een overzicht van de trajectcontroles in het beheer van het Agentschap Wegen en 
Verkeer (AWV) kan geconsulteerd en gedownload worden via de website 
https://wegenenverkeer.be/controles/snelheidscontroles/trajectcontroles.
3. Geinstalleerde trajectcontroles worden operationeel zodra ze gekoppeld zijn aan de 
AMS (ANPR management server), wat een taak is van de federale politie. Momenteel 
is de capaciteit van het AMS onvoldoende om alle trajectcontroles operationeel te 
maken.
4. Deze planning wordt opgemaakt. 
5. De inzet van mobiele trajectcontrole is afhankelijk van een aantal randvoorarden en 
enkel bij werven die minstens drie maanden duren. De kostprijs van installatie is 
gemiddeld 60.000 euro. In 2023 werd een mobiele trajectcontrole ingezet op volgende 
locaties:
Periode WegNr Gemeente Rijrichting lengte financiering
11/22-07/23 E40 2.7 Brussel 750m AWV
07/23-heden E40 2.4 Gent 800m AWV
6-8.Trajectctroles hebben zeker hun nut en ik zal daar dan ook op blijven inzetten. Uit 
studies blijkt dat trajectcontroles zorgen voor een daling van het aantal 
letselongevallen, een daling van het aantal overtreders, een daling van de gemiddelde 
snelheid en een daling van het aantal zware overtreders. 
Door de capactiteitstekorten van de AMS, waarvan het beheer in handen is van de 
federale overheid, zijn nog niet alle trajectcontroles operationeel. Er loopt een project 
om het AMS te hervormen om zo meer capaciteit ter beschikking te stellen. Samen 
met alle stakeholders binnen het handhavingslandschap blijft mijn administratie de 
druk aanhouden en constructief mee zoeken naar oplossingen. 
9-10.Daar heb ik geen zicht op. De verwerking van de trajectcontroles wordt door de 
politionele instanties uitgevoerd.
