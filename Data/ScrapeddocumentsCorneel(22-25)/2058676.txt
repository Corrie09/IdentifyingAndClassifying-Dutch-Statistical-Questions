title: Middelenstroom van scholen naar koepels en centrale diensten van het GO! - Rapport
thema: Onderwijs en Vorming
pdf link: https://docs.vlaamsparlement.be/pfile?id=2058676
thema link: https://www.vlaamsparlement.be/parlementaire-documenten/schriftelijke-vragen/1813602
SCHRIFTELIJKE VRAAG
nr. 357
van LOES VANDROMME
datum: 18 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Middelenstroom van scholen naar koepels en centrale diensten van het GO!  -  Rapport
In de loop van deze legislatuur beval de minister een onderzoek naar de correcte en 
doelgerichte besteding van de toegekende werkings- en omkaderingsmiddelen aan 
scholen. Dat onderzoek zou via een studieopdracht verlopen. Resultaten werden eind 2021 
verwacht. 
In de commissievergadering van 27 oktober 2022 stelde ik een vraag om uitleg (nr. 378) 
met betrekking tot dit onderzoek dat gevoerd werd door het auditbureau Ingenio-GRC over 
de middelenstromen naar de koepels. 
De minister antwoordde toen dat het onderzoek werd opgeleverd door het bureau en hij 
gaf ook de belangrijkste vaststellingen uit de audit mee. Het rapport zelf werd echter nog 
niet vrijgegegeven of gepubliceerd. Ook aan de suggestie om het onderzoeksbureau uit te 
nodigen om het rapport toe te lichten, werd geen gevolg gegeven.
1.Het lijkt me wenselijk om daar in alle transparantie over te communiceren en vanuit 
de wettelijke regeling met betrekking tot de openbaarheid van bestuur dat rapport ook 
ter beschikking te stellen van de commissieleden. 
Wanneer zal de minister het rapport vrijgeven?
2.Met wie heeft de minister de resultaten van het onderzoek verder besproken? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 357 van 18 maart 2024
van LOES VANDROMME
Het rapport werd ook gepubliceerd op de website onderwijsonderzoek van het 
beleidsdomein Onderwijs en Vorming ( https://data-
onderwijs.vlaanderen.be/onderwijsonderzoek/project/1561). 
Daarnaast werd het integrale rapport ook gepubliceerd op de website van het Vlaams 
Parlement als bijlage bij SV 574 (24 mei 2022) en SV 581 (30 mei 2022).
De resultaten werden ook besproken in de commissie Onderwijs in het kader van uw vraag 
om uitleg nr. 378.
Verder werden de resultaten ook besproken met de onderwijsverstrekkers.
