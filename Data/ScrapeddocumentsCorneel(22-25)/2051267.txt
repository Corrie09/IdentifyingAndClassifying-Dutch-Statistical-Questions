title: Mijn VerbouwPremie - Warmtepomp
thema: Energie
Wonen
pdf link: https://docs.vlaamsparlement.be/pfile?id=2051267
thema link: https://www.vlaamsparlement.be/parlementaire-documenten/schriftelijke-vragen/1809109
SCHRIFTELIJKE VRAAG
nr. 401
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mijn VerbouwPremie  -  Warmtepomp
Een milieuvriendelijk alternatief voor de klassieke verwarmingsinstallatie is een 
warmtepomp. Een warmtepomp haalt warmte uit de grond, het water of de lucht met 
behulp van een compressor.
Er is een verschil met een warmtepompboiler: een warmtepomp verwarmt een ruimte en 
kan eventueel ook voor sanitair warm water zorgen; een warmtepompboiler zorgt alleen 
voor sanitair warm water.
Via Mijn VerbouwPremie kan men een premie krijgen voor een warmtepomp of 
warmtepompboiler. 
Er zijn verschillende types warmtepomp:
-geothermische;
-lucht/lucht;
-lucht/water;
-hybride lucht/water.
1. Hoeveel premies warmtepomp werden aangevraagd in 2023? Graag totaalaantal en 
opdeling naar:
a) provincie; 
b) type warmtepomp;
c) gemeenschappelijke warmtepomp / residentieel of niet-residentieel gebouw.
2. Hoeveel premies warmtepomp werden toegekend in 2022 en 2023? Graag totaalaantal 
per jaar en opdeling naar:
a) provincie;
b) type warmtepomp;
c) gemeenschappelijke warmtepomp / residentieel of niet-residentieel gebouw.
3. Hoeveel premies warmtepomp werden geweigerd in 2022 en 2023? Graag totaalaantal 
per jaar en opdeling naar:
a) provincie;
b) type warmtepomp;
c) gemeenschappelijke warmtepomp / residentieel of niet-residentieel gebouw.
4. Graag de top 3 van de redenen van weigering per jaar.
5. Hoeveel bedroeg het totale bedrag van de premies warmtepomp die werden toegekend 
in 2022 en 2023? Graag totaal bedrag per jaar en opdeling naar:
a) provincie;
b) type warmtepomp;
c) gemeenschappelijke warmtepomp / residentieel of niet-residentieel gebouw.
 
6. Daar waar in 2021 de verkoop van warmtepompen enorm steeg tegenover 2021, daalt 
ze nu in grote lijnen. 
Welke oorzaken ziet de minister? In welke mate en met inzet van welke 
middelen/acties is de daling te temperen?
7. Op welke manier kunnen de premies nog meer worden bekendgemaakt bij de klant/de 
particulier?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 401 van 1 maart 2024
van ROBRECHT BOTHUYNE
1. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2023 gaat het om voorlopige cijfers. De gegevens zijn voorlopig niet 
beschikbaar per type warmtepomp.
2. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2022 gaat het om gevalideerde cijfers; voor 2023 om voorlopige cijfers. 
De gegevens zijn voorlopig niet beschikbaar per type warmtepomp.
3. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2022 gaat het om gevalideerde cijfers; voor 2023 om voorlopige cijfers. 
De gegevens zijn voorlopig niet beschikbaar per type warmtepomp.
4. De gevraagde gegevens zijn niet beschikbaar.
5. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2023 gaat het om voorlopige cijfers. In 2022 werden er nog geen Mijn 
VerbouwPremies uitbetaald in de categorie warmtepomp. De gegevens zijn voorlopig 
niet beschikbaar per type warmtepomp. 
6. In België steeg de verkoop van warmtepompen in 2023 nog steeds ten opzichte van 
het jaar ervoor, maar er is wel sprake van stagnatie in de verkoopcijfers. 
Warmtepompen zijn bijzonder efficiënt voor verwarming en dus van cruciaal belang 
voor het decarboniseren van verwarming in gebouwen. Daarom zijn in 2022 de premies 
voor lucht-waterwarmtepompen en hybride lucht-waterwarmtepompen fors verhoogd. 
Ik houd deze premies aan voor alle premieaanvragen tot eind 2025. In combinatie met 
de renovatieverplichting en het verbod op stookolieketels waar gasaansluiting mogelijk 
is, zorg ik ervoor dat de warmtepomp een aantrekkelijke en toekomstgerichte optie 
blijft in zowel nieuwe als bestaande gebouwen. 
7. De Vlaamse Regering en het Vlaams Energie- en Klimaatagentschap (VEKA) zetten 
sterk in op het informeren en sensibiliseren rond warmtepompen. Zo is er een 
specifieke webpagina gewijd aan de warmtepomp 
(https://www.vlaanderen.be/bouwen-wonen-en-energie/groene-
energie/warmtepomp). Met de tool ‘Warmtepompklaar’ kan een burger vrijblijvend een 
indicatie krijgen of een warmtepomp een geschikte verwarmingsoplossing is voor zijn 
of haar woning, of eerst extra isolatie nodig heeft. Via deze tool wordt de burger ook 
meteen geïnformeerd over de premies voor warmtepompen. Daarnaast komt het VEKA 
naar de burger toe door haar deelname aan verschillende bouw- en renovatiebeurzen, 
zoals Bisbeurs en Batibouw, waar de stand in het teken van de Mijn VerbouwPremie en 
de Mijn VerbouwLening staat. Hier kan de burger gericht vragen stellen aan experten 
over de premie an sich, maar ook over de aanvraagprocedure. De website 
www.mijnverbouwpremie.be bevat steeds alle informatie en wordt nauwgezet up-to-
date gehouden. Daarnaast worden gemeenten en energiehuizen nauw betrokken bij de 
communicatie over de Mijn VerbouwPremie. Ik blijf verder inzetten op deze 
communicatiestrategie.
