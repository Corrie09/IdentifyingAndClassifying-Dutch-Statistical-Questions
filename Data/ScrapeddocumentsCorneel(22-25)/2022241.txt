title: Bedienaars erkende erediensten - Inburgeringsverplichting
thema: Integratie en Inburgering
pdf link: https://docs.vlaamsparlement.be/pfile?id=2022241
thema link: https://www.vlaamsparlement.be/parlementaire-documenten/schriftelijke-vragen/1786821
SCHRIFTELIJKE VRAAG
nr. 74 
van NADIA SMINATE
datum: 8 december 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Bedienaars erkende erediensten  -  Inburgeringsverplichting
Een half jaar geleden erkende de voorganger van de minister nog zes nieuwe lokale 
geloofsgemeenschappen. Twee protestantse kerken (Evangelische Kerk Bilzen in Bilzen en 
Evangelische Kerk Pottenbakker in Kortrijk), twee orthodoxe kerken (Heilige Georgios en 
Alena in Dilbeek en Heilige Georgios in Turnhout) en tot slot twee moskeeën (Tauhid in 
Pelt en El Mouslimine in Antwerpen).
Een stijging van het aantal erkende lokale geloofsgemeenschappen kan eventueel ook een 
stijging van bedienaars van erediensten meebrengen. Zij zijn inburgeringsplichtig en 
dienen bijgevolg een inburgeringstraject te volgen. Bedienaars van erediensten vormen 
namelijk vaak een aanspreekpunt en contactpersoon voor de gelovigen. Hun positie vereist 
dan ook inzicht in en kennis van onze samenleving. 
Het gaat dan over:
1. de door de bisschop aangestelde verantwoordelijke van de parochie voor de rooms-
katholieke eredienst en zijn vervanger;
2. de predikant voor de protestantse eredienst en zijn vervanger;
3. de bedienaar voor de anglicaanse eredienst en zijn vervanger;
4. de rabbijn voor de Israëlische eredienst en zijn vervanger;
5. de kerkbedienaar voor de orthodoxe eredienst en zijn vervanger;
6. de eerste imam voor de islamitische eredienst en zijn vervanger.
Wat is de huidige stand van zaken inzake het voldoen aan de 
inburgeringsplichtsverplichting door bedienaars van de eredienst?
1. Graag een overzicht voor de laatste vijf jaar voor elke erkende eredienst van het aantal 
bedienaars en hun plaatsvervangers die een inburgeringstraject hebben afgelegd 
(indien mogelijk een overzicht per erkende geloofsgemeenschap). 
2. Kan de minister meedelen hoeveel bedienaars en hun plaatsvervangers geen 
inburgeringstraject hebben gevolgd omdat ze vrijgesteld zijn? Gelieve een 
onderverdeling te maken tussen de verschillende vrijstellingsgronden. 
3. Kan de minister meedelen of er bedienaars zijn die geen inburgeringstraject hebben 
gevolgd, zonder dat ze evenwel werden vrijgesteld? Zo ja, over hoeveel bedienaars 
gaat het? Van welke geloofsgemeenschap? Wat zijn de redenen die eraan ten grondslag 
liggen? 
4. Zitten er nog nieuwe en toekomstige aanmeldingen van inburgeringsplichtige 
bedienaars van erediensten in de pijplijn? Graag een opsplitsing per eredienst.
5. Hoe beoordeelt de minister het naleven van de inburgeringsplicht door de bedienaars 
van de erediensten en welke gevolgen geeft de minister aan het niet-naleven van de 
inburgeringsplicht?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 74 van 8 december 2023
van NADIA SMINATE
1. Overzicht voor de erkende erediensten van het aantal bedienaars en hun 
plaatsvervangers, die een inburgeringstraject hebben afgelegd.
Eredienst Aantal bedienaars 
inburgeringstrajectInburgeringsattest 
behaaldInburgeringstraject 
bezig
35 32 3
2021 1
2020 3
2019 3Islamitische 
eredienst
Voor 2019 25
Anglicaanse 
eredienst0 0 0
2 2 0 Orthodoxe 
eredienst Voor 2019 2
1 1 0 Protestantse 
eredienst Voor 2019 1
De bedienaars van de 6 nieuw erkende geloofsgemeenschappen zijn ofwel niet 
inburgeringsplichtig of voldeden al aan de inburgeringsplicht:
•2 bedienaars hebben de Belgische nationaliteit,
•2 bedienaars hebben een EU+ nationaliteit,
•1 bedienaar heeft het inburgeringstraject afgelegd,
•één van de nieuw erkende geloofsgemeenschappen heeft momenteel geen 
bedienaar.
2. Overzicht voor elke eredienst van het aantal bedienaars en hun plaatsvervangers die 
geen inburgeringstraject hebben gevolgd omdat ze vrijgesteld zijn.
Eredienst Vrijgesteld 
(EU+ nationaliteit)
Islamitische eredienst 0
Anglicaanse eredienst 0
Orthodoxe eredienst 2
Protestantse eredienst 7
3. Van alle bedienaars waar we zicht op hebben, zijn er geen bedienaars die geen 
inburgeringstraject hebben gevolg zonder dat ze vrijgesteld waren.
4. Er zijn momenteel geen inburgeringsplichtige bedienaars van erediensten die zich nog 
moeten aanmelden.
5. Alle bedienaars die onder de inburgeringsplicht vallen, hebben ofwel een 
inburgeringsattest behaald of zijn bezig met hun inburgeringstraject.
