title: Agentschap Innoveren en Ondernemen (VLAIO) - Werkingsmiddelen structurele partners
thema: Economie
Wetenschap en Innovatie
pdf link: https://docs.vlaamsparlement.be/pfile?id=2064561
thema link: https://www.vlaamsparlement.be/parlementaire-documenten/schriftelijke-vragen/1824236
SCHRIFTELIJKE VRAAG
nr. 407
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Agentschap Innoveren en Ondernemen (VLAIO)  -  Werkingsmiddelen structurele partners
Het Agentschap Innoveren en Ondernemen werkt samen met structurele partners om het 
(ondernemerschaps)beleid uit te werken. Die partners zorgen voor de doorstroom van 
informatie, sensibilisering, opleidingsmogelijkheden, netwerking en het zoeken naar 
nieuwe mogelijkheden ter ondersteuning van bedrijven. 
Structurele partners zoals Dyzo, … werken zo mee aan de groei van ondernemingen in 
Vlaanderen.
1. Hoeveel subsidies kregen de verschillende structurele partners in 2023? Graag 
totaalbedrag (toegekend bedrag) en opdeling naar structurele partner. 
2. Wat wordt, voor elk van deze structurele partners, begroot voor het werkingsjaar 
2024? 
3. Met welke structurele partners werden meerjarige engagementen aangegaan? Graag 
een overzicht voor 2023, met opdeling van de duurtijd en het bedrag van het 
engagement per partner.
4. De middelen zijn gekoppeld aan voorwaarden. 
Met welke partners is een set van KPI’s afgesproken? 
5. Daarnaast werd gekeken welke indicatoren of aantallen behaald moeten worden. 
a) Halen alle partners de KPI’s of indicatoren/aantallen? 
b) Graag een overzicht van zij die moeten bijbenen.
c) Op welke manier kunnen ze hun targets opkrikken? 
6. Hoe evalueert de minister deze werkingsmiddelen? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 407 van 29 april 2024
van ROBRECHT BOTHUYNE
1. De toegekende steun aan structurele partners in 2023: 
Voor BAN Flanders is de steun toegekend voor 4 jaar en in deze tabel staat het 
equivalent voor 1 jaar (2023).
Jaar Naam Toegekende Steun
2023 BAN Flanders 2.300.000
2023 Dyzo 585.000
2023 Federatie Vrije Beroepen 250.000
2023 Hefboom 250.000
2023 MicroStart Support 200.000
2023 Sociale Innovatiefabriek 450.000
  4.035.000
2. Begroting per structurele partner voor het werkingsjaar 2024.
De verwachtte te betalen steun aan structurele partners in 2024:
Jaar Naam Betaalde Steun Verwacht
2024 BAN Flanders 862.500
2024 Federatie Vrije Beroepen 250.000
2024 Hefboom 250.000
2024 MicroStart Support 150.000
2024 Sociale Innovatiefabriek 450.000
1.962.500
3. Meerjarige engagementen van structurele partners:
Projectduur in 
maandenNaamTotaal 
toegekende Steun
15 Federatie Vrije Beroepen 250.000
48 BAN Flanders 2.300.000
2.550.000
4. Voor alle structurele partners is de betaling van de subsidie afhankelijk van het behalen 
van streefdoelen. In bijna alle gevallen gaat het om het kwantitatief bereik bij een of 
meerdere doelgroepen die typisch zijn voor de werking van de structurele partner.
5. microStart Support behaalde niet alle streefcijfers, de andere structurele partners met 
een werkingssubsidie van 1 jaar hebben hun streefcijfers wel behaald. De structurele 
partners met een subsidie met een looptijd van meer dan 1 jaar zitten op schema.
Aangezien werkingsjaar 2023 is afgesloten, kan microStart Support hun achterstand 
niet meer bijbenen.
6. Met de subsidie voor de werkingsmiddelen probeer ik een marktfalen te compenseren. 
Het gaat om een dienstenaanbod dat noodzakelijk is om mijn beleid uit te voeren en 
dat zonder de tussenkomst met publieke middelen niet zou bestaan of financieel niet 
toegankelijk zou zijn voor een groot deel van de doelgroep die ik beoog. Met deze 
organisaties werd aan het begin van de legislatuur een vast bedrag per jaar 
afgesproken. De subsidie wordt uitbetaald op basis van de behaalde resultaten, niet 
op kostenbasis. Hun werking werd bij elke jaarlijkse verlenging onderworpen aan een 
evaluatie. Waar nodig werden in de definitie van de streefdoelen andere accenten 
gelegd om tegemoet te komen aan nieuwe omstandigheden. In 2025 zal VLAIO een 
grondige evaluatie doen van het instrument Werkingssubsidies. Daar waar bij de 
jaarlijkse evaluatie wordt bekeken of de partners de afgesproken activiteiten goed 
uitvoeren, wordt bij de evaluatie van het subsidie-instrument nagegaan in welke mate 
de partners bijdragen aan de realisatie van de beleidsdoelen.
