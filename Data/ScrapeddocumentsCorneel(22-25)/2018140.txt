title: Geïntegreerd investeringsprogramma (GIP) 2024 - Boudewijn- en Van Cauwelaertsluis
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018140
thema link: https://www.vlaamsparlement.be/parlementaire-documenten/schriftelijke-vragen/1781696
SCHRIFTELIJKE VRAAG
nr. 257 
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Boudewijn- en Van Cauwelaertsluis
In het geïntegreerd investeringsprogramma (GIP) van het Departement Mobiliteit en 
Openbare Werken (DMOW) worden alle investeringen van de verschillende entiteiten 
binnen het domein Mobiliteit en Openbare Werken gebundeld om een beter overzicht van 
de inzet van de middelen te krijgen, evenals een betere afstemming tussen de entiteiten. 
In november 2023 werd het ontwerp GIP 2024 gepubliceerd, maar eveneens een voorlopig 
doorkijk GIP voor 2025 en 2026. Graag vraag ik meer informatie over de investeringen die 
erin worden opgenomen voor de Boudewijn- en Van Cauwelaertsluis.
1. In het ontwerp GIP 2024 wordt onder nummer GIP003495/01: “Boudewijn- en Van 
Cauwelaertsluis” een budget van 360.000 euro gereserveerd 
Kan er een overzicht worden gegeven voor welke concrete investeringen het budget 
gebruikt zal worden?
2. In het doorkijk GIP 2025 wordt onder nummer GIP003495/01: “Boudewijn- en Van 
Cauwelaertsluis” een budget van 6.163.000 euro gereserveerd.
Kan er een overzicht worden gegeven voor welke concrete investeringen het budget 
gebruikt zou worden? 
3. In het doorkijk GIP 2026 wordt onder nummer GIP003495/01: “Boudewijn- en Van 
Cauwelaertsluis” een budget van 35.000.000 euro gereserveerd. 
Kan er een overzicht worden gegeven voor welke concrete investeringen het budget 
gebruikt zou worden?
Welke grotere infrastructuurwerken worden ermee gepland? Kadert het budget binnen 
de vervanging van de Boudewijnbrug? 
4. Welke investeringen konden worden gepland met het budget van 850.000 euro dat in 
het GIP 2023 gereserveerd werd voor de Boudewijn- en Van Cauwelaertsluis? 
5. Kan een overzicht worden gegeven van alle investeringen die door de Vlaamse 
overheid deze legislatuur werden uitgevoerd binnen de infrastructuur van de 
Boudewijn- en Van Cauwelaertsluis? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 257 van 23 november 2023
van ORRY VAN DE WAUWER
1. In het ontwerp GIP 2024 is 360 keuro voorzien ten behoeve van de lopende werf op 
de Boudewijnsluis. Dit dient ter betaling van de prijsindexatie die op deze aanneming 
van kracht is.
2. Voor de komende jaren zijn er enkele minder dringende werken voorzien op het 
Boudewijn- Van Cauwelaertsluizencomplex, nl.:
- een nieuw staketsel aan de Van Cauwelaertbrug (dit is echter afhankelijk van 
het al dan niet vernieuwen van deze brug);
- stralen en schilderen van de sluisdeuren op VCS;
- stralen en schilderen van de dukdalven aan VCS en BOS.
3. Dit budget wordt voorzien om de Van Cauwelaertbrug aan te pakken, nl. de realisatie 
van een nieuwe brug.
4. Dit bedrag is voorzien ter compensatie van prijsindexatie op de lopende werf op 
Boudewijnsluis
5. In de huidige legislatuur waren volgende projecten in uitvoering of zijn volgende 
projecten uitgevoerd:
- bouw nieuwe Boudewijnbrug: 30.4 mio euro;
- renovatie van de deur en deurkamer 4 van Boudewijnsluis: 5.3 mio euro;
- renovatie van de deuren en deurkamers 1, 2 en 3, ombouwen en vernieuwen 
van de omloopschuiven en vernieuwen van de bovenrolwagens van de 
Boudewijnsluis: 26.8 mio euro;
- constructie passtukken drooglegkuip Van Cauwelaert- en Berendrechtsluis: 
919 keuro.
