title: LEADER-budget - Administratieve lasten
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2018987
thema link: https://www.vlaamsparlement.be/parlementaire-documenten/schriftelijke-vragen/1782272
SCHRIFTELIJKE VRAAG
nr. 162
van EMMILY TALPE
datum: 24 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
LEADER-budget  -  Administratieve lasten
Heel belangrijk in het plattelandsbeleid is het LEADER-programma. Voor de periode 2023-
2027 gaat het om een budget van 50,6 miljoen euro. De LEADER-middelen laten toe om 
bottom-up, samen met burgers, concrete zaken te realiseren.
1. Wat is het actuele bedrag aan middelen die al werden besteed in het lopende LEADER-
programma, respectievelijk het aantal nog te besteden middelen in elk LEADER-
gebied? 
2. Recent werd de lijst van de 15 geselecteerde LEADER-gebieden in het kader van het 
nieuwe GLB Strategisch Plan bekendgemaakt (GLB: gemeenschappelijk 
landbouwbeleid). Van de 16 kandidaturen werd enkel die van Dijleland niet 
geselecteerd. 
Wat was daarvan de reden?
3. Wat is de vooropgestelde verdeling van de LEADER-budgetten in de periode 2023-
2027 per gebied?
4. Een steeds weerkerende klacht is dat er een grote administratieve last gepaard gaat 
met deze middelen. In antwoord op mijn schriftelijke vraag nr. 557 van 10 maart 2023 
gaf de minister drie aandachtspunten om de administratieve last te verminderen, meer 
bepaald door
a) implementatie van een vergaand systeem van zogenaamde vereenvoudigde 
kostenopties;
b) de administratieve last te differentiëren volgens de hoogte van het budget en de 
doelgroep die ervan gebruikmaakt;
c) verder te investeren in de gebruiksvriendelijkheid en toegankelijkheid van het 
plattelandsloket. Concreet zou de minister daar de mogelijkheden onderzoeken 
om via de IT-toepassing de aanvraag- en beoordelingsprocedures verder te 
vereenvoudigen en te stroomlijnen en de controletaken waar mogelijk te 
automatiseren.
In hoeverre heeft de minister deze voornemens concreet uitgerold of zal ze die 
uitrollen?
5. De positieve keerzijde van de administratief zware procedures is dat Vlaanderen 
doorgaans een kleine foutenmarge heeft qua besteding van de middelen in het kader 
van het plattelandsbeleid en LEADER in het bijzonder. 
a) Hoeveel bedraagt de huidige foutenmarge?
b) Hoe verhoudt de Vlaamse foutenmarge zich tot de foutenmarge van de andere 
EU-lidstaten?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 162 van 24 november 2023
van EMMILY TALPE
1. De stand van zaken is dat er in de lopende LEADER-programmaperiode (2014-2022) al 
27.806.898,88 euro werd uitbetaald en dat er nog 15.337.636,65 euro uitbetaald moet 
worden. Dit in de veronderstelling dat elk goedgekeurd project ook de volledige 
projectkosten zal declareren.
Gebied Projecten Samenwerking PG-werking
Haspengouw € 853.543,34 € 0,00 € 629.970,19
Kempen-Maasland € 1.163.419,53 € 0,00 € 457.179,92
Kempen-Oost € 509.178,61 € 75.142,84 € 212.349,32
Kempen-Zuid € 1.025.886,16 € 57.488,36 € 196.993,18
MarkAante Kempen+ € 746.863,83 € 42.695,66 € 99.852,61
Pajottenland+ € 619.357,89 € 34.261,72 € 26.289,97
Hageland+ € 1.027.251,24 € 39.885,33 € 161.984,36
Meetjesland € 1.116.948,32 € 14.405,03 € 329.813,98
Vlaamse Ardennen € 720.678,76 € 67.094,22 € 177.863,01
Grensregio Waasland € 581.561,57 € 40.601,48 € 77.928,94
Midden-West-
Vlaanderen€ 872.679,95 € 26.016,00 € 378.938,11
Westhoek € 1.963.844,60 € 79.331,09 € 910.337,53
2. Dijleland toonde begin dit jaar interesse om een kandidatuur als LEADER-gebied in te 
dienen en legde op 14 februari 2023 een tussentijdse versie van hun dossier voor, maar 
zag uiteindelijk af van de kandidatuur. Dijleland stelde zich bij het verstrijken van de 
deadline op 31 mei 2023 geen kandidaat.
3.
Leadergebied % Totaal (EU+VL+PR)
Westhoek 11,18% € 5.612.082.71
Midden-West-Vlaanderen 5,80% € 2.912.911,56 
Noord-West-Vlaanderen 8,36% € 4.194.730,29 
Meetjesland - Leievallei 8,58% € 4.306.147,20 
Vlaamse Ardennen tot Dender 9,41% € 4.726.548,96 
Waasland 5,33% € 2.676.441,24 
Pajottenland+ 3,70% € 1.858.278,81 
Hageland+ 8,63% € 4.334.196,84 
Kempen Oost 4,71% € 2.363.645,70 
Kempen Zuid 6,43% € 3.226.873,78 
MarkAante Kempen+ 6,95% € 3.489.083,80 
Haspengouw Zuidoost 4,48% € 2.247.337,53 
Haspengouw Zuidwest 4,70% € 2.358.001,15 
Kempen 7,75% € 3.891.685,23 
Maasland 4,00% € 2.008.035,19 
Totaal 100% € 50.206.000,00 
4. a) Met betrekking tot vereenvoudigde kostenopties: De uitwerking van het systeem 
van vereenvoudigde kostenopties is terug te vinden in artikel 30 van het Besluit van 
de Vlaamse Regering van 14 juli 2023 tot vaststelling van de algemene erkennings-, 
uitvoerings- en subsidiëringsvoorwaarden voor LEADER-gebieden.
b) Met betrekking tot gedifferentieerde administratieve last: Om de administratieve 
last te differentiëren volgens de hoogte van het budget en de doelgroep die ervan 
gebruikmaakt, implementeerde ik mogelijkheden rond micro- en koepelprojecten. 
Voor details daarover verwijs ik naar het voornoemde besluit van de Vlaamse 
Regering van 14 juli 2023 en het handboek voor projectpromotoren dat te 
raadplegen is via www.vlm.be/leader 
c) Met betrekking tot het plattelandsloket: Voor de aanvraag- en 
beoordelingsprocedures werd een online loket ontwikkeld dat voorziet in 
automatisering van de procedures en waarbij veel aandacht gaat naar 
laagdrempeligheid en gebruiksvriendelijkheid. Door de gewijzigde Europese 
regelgeving werden de beschikbare middelen de afgelopen periode echter in de 
eerste plaats gereserveerd voor technische aanpassingen die hiervoor nodig waren. 
Het plattelandsloket voorziet nu ook bijvoorbeeld in vereenvoudigde procedures 
voor het indienen van microprojecten en nieuwe functies voor kostenopgaven aan 
de hand van vereenvoudigde kostenopties. We blijven echter verder inzetten op het 
verhogen van de gebruiksvriendelijkheid. Op basis van de feedback en de 
gebruikerservaringen die we ontvangen wordt het plattelandsloket aangepast en 
uitgebreid met nieuwe functies om de administratieve last verder te verlagen.
5. a) De foutenlast bedraagt momenteel 4,09%, hetgeen betekent dat 4,09% van de 
gedeclareerde middelen na administratieve controle niet voor cofinanciering in 
aanmerking kwam.
b) Mijn diensten hebben zich hierover bevraagd bij de Betaalorganen in andere 
lidstaten. Enkel het Betaalorgaan van Nederland bezorgde ons een antwoord. Bij 
hen ligt de foutenlast op 1,57%.
