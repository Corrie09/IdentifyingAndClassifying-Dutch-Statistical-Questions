title: Weg- en waterweginfrastructuur - Update investeringsaudit
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2050485
thema link: https://www.vlaamsparlement.be/parlementaire-documenten/schriftelijke-vragen/1801765
SCHRIFTELIJKE VRAAG
nr. 333
van LEO PIETERS
datum: 7 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Weg- en waterweginfrastructuur  -  Update investeringsaudit
De weg- en waterweginfrastructuur, kunstwerken (bruggen, tunnels, duikers) en rollend 
materieel (bussen en trams) die in beheer zijn binnen het beleidsdomein Mobiliteit en 
Openbare Werken (MOW), vormen de ruggengraat van het Vlaamse mobiliteits- en 
waterbeheersingssysteem.
In 2019 voerde Deloitte, in opdracht van het beleidsdomein MOW, een zeer grondige audit 
uit om bij aanvang van deze regeringslegislatuur een duidelijk beeld te krijgen van de 
toestand van die publieke assets. Die audit resulteerde in de nota ‘Eerst houden, dan 
bouwen’, een nota waarmee de politieke urgentie werd gecreëerd om te investeren in het 
onderhoud van de Vlaamse infrastructuur. 
Vanuit beleidsoogpunt is het vanzelfsprekend zeer interessant om na te gaan in welke zin 
de kwaliteit van die publieke assets sinds 2019 is geëvolueerd, alsook op welke punten 
verdere investeringen in de toekomst noodzakelijk worden geacht. Blijkbaar zou er echter 
vanuit het beleidsdomein MOW intussen al een opdracht zijn gegeven voor een update van 
bovenvermelde nota.
Kan de minister meedelen of er al opdracht werd gegeven voor een update van hoger 
genoemde nota? Zo niet, zal de minister alsnog de opdracht geven en binnen welke termijn 
zal die update dan beschikbaar zijn? Zo ja, kan de minister die update ter beschikking 
stellen als de nieuwe nota klaar is of meedelen op welke datum de update beschikbaar zal 
zijn als de opdracht nog loopt?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 333 van 7 februari 2024
van LEO PIETERS
Voor een antwoord op uw vragen verwijs ik u naar mijn collega-minister Lydia Peeters, 
bevoegd Vlaams minister van Mobiliteit en Openbare Werken.
