title: Erasmusprogramma - Verenigd Koninkrijk
thema: Onderwijs en Vorming
pdf link: https://docs.vlaamsparlement.be/pfile?id=2008693
thema link: https://www.vlaamsparlement.be/parlementaire-documenten/schriftelijke-vragen/1773387
SCHRIFTELIJKE VRAAG
nr. 68
van BRECHT WARNEZ
datum: 19 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Erasmusprogramma  -  Verenigd Koninkrijk
Erasmus is volledig terug na een minder jaar door de coronapandemie. Zo blijkt dat het 
aantal binnenlandse studenten dat naar het buitenland gaat op Erasmus opnieuw even 
hoog is als voor corona. 
Door dit Erasmusprogramma wordt aan de hand van een beurs aan studenten de 
mogelijkheid gegeven om een deel van hun studies in het buitenland te vervolledigen. Naar 
aanleiding van de Brexit maakt het Verenigd Koninkrijk echter geen deel meer uit van het 
Erasmusprogramma. 
Gelieve de gevraagde gegevens via een Excel-bestand weer te geven.
1. Beschikt de minister over gegevens van het aantal studenten dat in de periodes 2020-
2021, 2021-2022 en 2022-2023 naar het Verenigd Koninkrijk op uitwisseling geweest 
is? Graag een opdeling per oproep en per regio in het Verenigd Koninkrijk.
2. Uit welke studierichtingen gingen de studenten op uitwisseling naar het Verenigd 
Koninkrijk? Graag een overzicht per onderwijsinstelling.
3. Hoeveel studenten kwamen in 2020-2021, 2021-2022 en 2022-2023 van het Verenigd 
Koninkrijk naar Vlaanderen en Brussel in het kader van een uitwisseling?
4. Voor welke studierichtingen kwamen deze studenten? Graag een overzicht per 
onderwijsinstelling en per jaar.
5. Hoe beoordeelt de minister een eventuele stijging of daling van het aantal studenten 
in deelvraag 1 en 3?
6. De minister liet in de commissie weten dat er een taskforce omtrent 
internationalisering opgericht is. 
a) Kan de minister een update geven van de initiatieven die genomen werden na de 
voorstellen van de taskforce? 
b) Is de strategie inmiddels geÃ«valueerd?
i. Zo ja, hoe evalueert de minister de initiatieven en de resultaten?
ii. Zijn er bijsturingen vooropgesteld of nodig? Wat is het plan van aanpak, de 
timing en het budget? 
iii. Zo niet, wanneer verwacht de minister de evaluatie van de strategie?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 68 van 19 oktober 2023
van BRECHT WARNEZ
1-5.Ik verwijs graag naar mijn antwoorden op uw schriftelijke vragen 415 (3 maart 2023) 
en 441 (16 maart 2023). Er zijn geen bijkomende gevalideerde gegevens beschikbaar. 
6. Er wordt momenteel gewerkt aan een nieuwe internationaliseringsstrategie in 
samenwerking met de betrokken partners. Op dit moment kan ik hierover geen 
verdere details communiceren. 
