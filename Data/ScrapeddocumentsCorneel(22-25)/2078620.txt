title: Erf- en schenkbelasting - Goede doelen
thema: Financiën
pdf link: https://docs.vlaamsparlement.be/pfile?id=2078620
thema link: https://www.vlaamsparlement.be/parlementaire-documenten/schriftelijke-vragen/1834356
SCHRIFTELIJKE VRAAG
nr. 9
van KATRIEN SCHRYVERS
datum: 17 oktober 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
Erf- en schenkbelasting  -  Goede doelen
Sinds juli 2021 zijn de tarieven op erf- en schenkbelasting voor goede doelen herleid tot 
nul procent. Bedoeling is het schenken en nalaten aan goede doelen te blijven aansporen, 
ondanks de afschaffing van het duolegaat. Voorheen moest men op schenkingen en legaten 
aan goede doelen belastingen betalen.
In antwoord op eerdere schriftelijke vragen (meest recent nr. 557 van 7 juli 2023 aan 
minister Diependaele) verkreeg ik cijfers ter zake. 
1. Hoeveel legaten aan goede doelen waren er in 2023, waarbij de datum van overlijden 
bepalend is? 
2. Wat is het totale bedrag aan legaten dat in 2023 werd nagelaten aan goede doelen op 
basis van artikel 2.7.4.2.1 van de Vlaamse Codex Fiscaliteit (VCF)? 
3. Kan de minister de cijfers geven voor 2023 over het totaalaantal nalatenschappen met 
legaat aan een goed doel tegenover het aantal overlijdens, het totaalbedrag aan 
legaten, het gemiddelde bedrag per overlijden en het gemiddelde bedrag per dossier 
met legaat aan goed doel? 
4. Hoeveel schenkingen aan goede doelen waren er in heel 2023? 
5. Wat was het totale bedrag aan schenkingen dat in 2023 werd geschonken aan goede 
doelen op basis van de artikelen 2.8.4.1.1, §3, eerste, tweede en derde lid, VCF en 
2.8.4.3.1, §3, VCF?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
ANTWOORD
op vraag nr. 9 van 17 oktober 2024
van KATRIEN SCHRYVERS
1-2.In onderstaande tabel wordt voor aanslagjaar 2023 het aantal nalatenschappen en 
legaten weergegeven waarbij toepassing werd gemaakt van het tarief vermeld in 
artikel 2.7.4.2.1, eerste en tweede lid, van de Vlaamse Codex Fiscaliteit (VCF). Een 
nalatenschap kan meerdere legaten bevatten. Daarnaast worden het totaal bedrag van 
de legaten en de belastbare grondslag opgenomen.
Aanslagjaar Tarief Aantal 
nalatenschappenAantal 
legatenTotaal bedrag 
legaten (€)Belastbare 
grondslag (€)
2023 0,00% 718 1.057 218.318.821 179.909.346
8,50% 8 15 13.810.210 12.598.724
Totaal 724 1.072 232.129.031 192.508.070
3. Voor aanslagjaar 2023 bedraagt het relatief aantal nalatenschappen met een legaat aan 
een goed doel t.o.v. het aantal overlijdens 1,1%. Het gemiddeld bedrag per overlijden 
bedraagt 3.498 euro en het gemiddeld bedrag per dossier met legaat aan een goed doel 
is 320.620 euro.
4-5.In onderstaande tabel is voor 2023 het aantal schenkingsakten dat werd geregistreerd 
aan de tarieven van artikel 2.8.4.1.1, §3, eerste, tweede en derde lid VCF en artikel 
2.8.4.3.1, §3 VCF vermeld. Daarnaast wordt het aantal begiftigden en het totaal 
bedrag van dergelijke schenkingen opgenomen.1 De cijfers worden weergegeven 
rekening houdend met de datum van de akte.
2023Art. 2.8.4.1.1, 
§3, eerste lid 
VCF (0%)Art. 2.8.4.1.1, 
§3, tweede lid 
VCF (5,50%)Art. 2.8.4.1.1, 
§3, derde lid 
VCF 
(100 euro)Art. 2.8.4.3.1, 
§3, VCF (3%)
Aantal schenkingsakten 62 19 21 17
Aantal begiftigden 65 19 21 21
Totaal bedrag schenkingen 
(€) 29.170.344 23.173.904 2.016.930 3.068.167
1 Bij toepassing van het nultarief en vast recht wordt het bedrag van de schenking niet altijd opgenomen in de 
akte en is het dus niet systematisch beschikbaar voor rapportering. 
