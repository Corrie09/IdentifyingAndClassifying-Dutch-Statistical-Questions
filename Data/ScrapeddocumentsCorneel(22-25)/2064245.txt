title: Occasioneel vervoer - Vrijstelling jaarlijkse verkeersbelasting
thema: Financiën
Mobiliteit en Verkeer
pdf link: https://docs.vlaamsparlement.be/pfile?id=2064245
thema link: https://www.vlaamsparlement.be/parlementaire-documenten/schriftelijke-vragen/1823859
SCHRIFTELIJKE VRAAG
nr. 265
van MIEKE SCHAUVLIEGE
datum: 25 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Occasioneel vervoer  -  Vrijstelling jaarlijkse verkeersbelasting
Onder bepaalde voorwaarden kunnen vrachtwagens, trekkers (met of zonder 
aanhangwagen), tractoren (met of zonder aanhangwagen) en lichte vrachtwagens die 
maar af en toe op de openbare weg rijden, vrijgesteld worden van jaarlijkse 
verkeersbelasting.
1. Hoe vaak werd een vrijstelling van jaarlijkse verkeersbelasting voor occasioneel 
vervoer aangevraagd? Graag een overzicht voor de periode 2019-2024. Graag unieke 
aanvragen en het aantal voertuigen waarop het van toepassing is.
2. Wat is de fiscale uitgave voor deze vrijstelling? Graag een overzicht voor de periode 
2019-2024.
3. Wat is de geschatte administratieve kostprijs voor deze belastingvermindering (inzet 
personeel, databases, verwerkingskosten)?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 265 van 25 april 2024
van MIEKE SCHAUVLIEGE
1. Onderstaande tabel geeft per aanslagjaar het jaarlijks aantal vrijgestelde voertuigen 
voor occasioneel vervoer voor de periode 2019-2024. 
2. Onderstaande tabel geeft de jaarlijkse fiscale uitgave van de toepassing van deze 
vrijstelling voor occasioneel vervoer voor aanslagjaren 2019-2023. Deze uitgaven 
worden berekend door het aantal vrijstellingen te vermenigvuldigen met het gemiddeld 
belastingbedrag voor de jaarlijkse verkeersbelasting. Voor 2024 is dit cijfer nog niet 
bekend.
3. De vrijstelling voor voertuigen die slechts af en toe op de openbare weg rijden dient 
door middel van een formulier te worden aangevraagd. 
De geschatte personeels- en werkingskost voor de toepassing van deze 
belastingvermindering (behandeling aanvraag, onderzoek en controle, telefonische 
contacten met belastingplichtigen bij onduidelijkheden, behandeling bezwaren) 
bedraagt 34.125 euro per jaar. Jaar Aantal vrijstellingen
2019 674
2020 684
2021 624
2022 669
2023 631
2024 683
Jaar Fiscale uitgaven (in euro)
2019 279.361
2020 280.958
2021 265.354
2022 293.367
2023 280.547
