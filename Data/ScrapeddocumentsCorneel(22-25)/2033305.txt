title: Dierenverwaarlozing en -mishandeling - Meldingen en handhavingsbeleid
thema: Dierenwelzijn
pdf link: https://docs.vlaamsparlement.be/pfile?id=2033305
thema link: https://www.vlaamsparlement.be/parlementaire-documenten/schriftelijke-vragen/1793508
SCHRIFTELIJKE VRAAG
nr. 235
van BRECHT WARNEZ
datum: 11 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dierenverwaarlozing en -mishandeling  -  Meldingen en handhavingsbeleid
Via het Departement Omgeving kunnen burgers op een snelle en vertrouwelijke manier 
gevallen van dierenverwaarlozing of -mishandeling melden.
Graag alle data in Excel beschikbaar stellen.
1. Hoeveel meldingen van dierenverwaarlozing en -mishandeling werden de afgelopen 
vijf jaar geregistreerd? Graag een overzicht per jaar en per provincie.
2. Kan de minister voor de laatste 5 jaar, per jaar een overzicht bezorgen over welke 
dieren de klacht gaat, onderverdeeld per diersoort?
3. Hoeveel klachten zijn ontvankelijk? Bij hoeveel klachten deed de dienst Dierenwelzijn 
controles, werd een proces-verbaal opgemaakt of kwam er een juridisch gevolg? Graag 
een overzicht van de voorbije 5 jaar.
4. Kan de minister voor de voorbije 5 jaar een overzicht bezorgen van het aantal 
minnelijke schikkingen dat voorgesteld en aanvaard werd door de dienst 
Dierenwelzijn? Graag ook vermelden hoeveel van die boetes volledig, gedeeltelijk of 
nog niet betaald werden.
5. Welke evolutie merkt de minister de afgelopen jaren? Ziet hij nood aan bijsturing van 
het handhavingsbeleid? Zo ja, wat is het plan van aanpak en de timing?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 235 van 11 januari 2024
van BRECHT WARNEZ 
1. Voor de cijfers tot en met 2021 en de verdeling per provincie verwijs ik naar mijn 
antwoord op schriftelijke vraag nr. 664 van 24 juni 2022. 
Voor het cijfer voor 2022 verwijs ik naar mijn antwoord op schriftelijke vraag nr. 435 
van 14 maart 2023. De cijfers voor 2023 zijn nog niet beschikbaar.
De cijfers worden niet geanalyseerd per provincie. 
2. Ik verwijs naar mijn antwoord op schriftelijke vraag nr. 664 van 24 juni 2022. Een 
klacht vermeldt niet altijd alle of de juiste diersoorten.
3. Voor wat betreft de ontvankelijkheid en het aantal juridische gevolgen verwijs ik naar 
mijn antwoord op schriftelijke vraag nr. 664 van 24 juni 2022. De ontvankelijkheid 
wordt niet geregistreerd en ik beschik niet over een volledig overzicht van alle 
juridische gevolgen. 
Voor de cijfers tot en met 2021 inzake het aantal controles en processen-verbaal 
verwijs ik naar mijn antwoord op schriftelijke vraag nr. 664 van 24 juni 2022. Voor 
de cijfers voor 2022 verwijs ik naar mijn antwoord op schriftelijke vraag nr. 435 van 
14 maart 2023. 
De cijfers voor 2023 zijn nog niet beschikbaar.
4.
Jaar Aantal Volledig 
betaaldGedeeltelijk 
betaaldNiet betaald
2019 261 192 6 63
2020 196 146 9 41
2021 438 329 22 87
2022 206 164 8 34
2023 513 263 219 31
Totaal 1614 1094 264 256
5. Ik zie dat de burger jaar na jaar beter de weg vindt naar Dierenwelzijn Vlaanderen 
en dat Dierenwelzijn Vlaanderen erin slaagt om jaar na jaar de efficiÃ«ntie op te 
drijven. Het dierenwelzijnsbeleid is zichtbaarder geworden en heeft meer 
geloofwaardigheid gekregen, waardoor mensen sneller dan vroeger het vertrouwen 
vinden om iets te melden. Ik heb ook het aantal inspecteurs flink doen stijgen 
waardoor een pak meer controles mogelijk worden. We hebben de straffen verzwaard 
en de boetes verhoogd. Een kordaat handhavingsbeleid zal altijd het sluitstuk zijn en 
blijven. 
