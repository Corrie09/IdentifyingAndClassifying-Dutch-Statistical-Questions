title: Strategische Adviesraad voor Landbouw en Visserij (SALV) - Ondersteuning thuiswerkend personeel
thema: Landbouw
Visserij
Vlaamse administratie
pdf link: https://docs.vlaamsparlement.be/pfile?id=2012066
thema link: https://www.vlaamsparlement.be/parlementaire-documenten/schriftelijke-vragen/1775830
SCHRIFTELIJKE VRAAG
nr. 80
van BRECHT WARNEZ
datum: 26 oktober 2023
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Strategische Adviesraad voor Landbouw en Visserij (SALV) -  Ondersteuning thuiswerkend 
personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de 
Strategische Adviesraad voor Landbouw en Visserij:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij de Strategische Adviesraad voor Landbouw en Visserij nog geen 
maatregelen genomen zijn zoals in deelvraag 1, zijn er dan extra initiatieven gepland? 
Graag met vermelding van motivatie alsook van timing en budget.
4. Indien bij de Strategische Adviesraad voor Landbouw en Visserij nog geen initiatieven 
genomen zijn omtrent materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 80 van 26 oktober 2023
van BRECHT WARNEZ
De Strategische Adviesraad voor Landbouw en Visserij (SALV) adviseert de Vlaamse 
Regering en het Vlaams Parlement over landbouw en visserij. Voor visserij worden de 
adviezen voorbereid door de Technische Werkcommissie Visserij (TWV). Het personeel dat 
hiervoor instaat, zijn dezelfde personen als voor het luik landbouw. Ik verwijs u daarom 
door naar collega minister Brouns. SALV behoort tot het beleidsdomein LV en – met 
uitzondering van zeevisserij – tot de bevoegdheden van minister Brouns.
