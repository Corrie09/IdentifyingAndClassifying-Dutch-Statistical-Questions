title: Basisbereikbaarheid - Halteplannen vanaf 6 januari 2024
thema: Mobiliteit en Verkeer
pdf link: https://docs.vlaamsparlement.be/pfile?id=2023490
thema link: https://www.vlaamsparlement.be/parlementaire-documenten/schriftelijke-vragen/1784459
SCHRIFTELIJKE VRAAG
nr. 333
van JOS D'HAESE
datum: 4 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Basisbereikbaarheid  -  Halteplannen vanaf 6 januari 2024
Vanaf 6 januari 2024 gaat de volgende fase van basisbereikbaarheid in. De Lijn heeft 
aangekondigd dat er 3247 haltes geschrapt gaan worden in heel Vlaanderen. De nieuwe 
plannen voor de haltes zijn bekendgemaakt en zouden via de routeplanner geraadpleegd 
kunnen worden.
1. Kan de minister per vervoerregio en gemeente een overzicht geven van het aantal 
geschrapte, verplaatste, behouden en nieuwe haltes, opgesplitst voor tram-, bus- en 
belbushaltes?
2. Kan de minister eveneens een lijst bezorgen met alle haltes, per gemeente, met per 
halte de info of de halte op 6 januari behouden, verplaatst of geschrapt wordt dan wel 
of het om een nieuwe halte gaat? Daarnaast ook graag de functie van elke halte voor 
en na 6 januari (tram/bus/belbus).
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 333 van 4 december 2024
van JOS D’HAESE
De Lijn geeft mee dat het aantal haltes een dynamisch gegeven is in het netwerk. De 
vraagsteller gaat er verkeerdelijk van uit dat het aantal haltes een statisch gegeven is. 
Bijna dagelijks worden er haltes verplaatst, bijgezet of weggehaald omwille van werken, 
omleidingen, of bijsturingen … 
De Lijn heeft in het kader van de uitrol van basisbereikbaarheid het haltenetwerk onder 
de loep genomen en rapporteert niet langer op het niveau van haltepalen, maar op het 
niveau van haltes. Een halte is voor de reiziger wat belangrijk is en is niet één op één 
hetzelfde als een haltepaal. Een halte bestaat immers in veel gevallen uit meerdere 
haltepalen. 
Vóór de invoering van basisbereikbaarheid had De Lijn 19 639 haltes. Op 6 januari 2024, 
na de invoering van fase 2 van het nieuwe net, zijn dat er 16 392. Dit is een 
momentopname. 
De Lijn geeft ook enkel cijfers per vervoerregio, en niet per gemeente. Haltepalen kunnen 
namelijk op het grondgebied van twee verschillende gemeentes liggen 
Vervoerregio Aantal haltes 
vóór fase 0Aantal haltes 
ná fase 2Verschil
Aalst 862 598 -264
Antwerpen 1622 1709 +87
Brugge 774 512 -262
Gent 1885 2071 +186
Kempen 1351 996 -355
Kortrijk 772 513 -259
Leuven 1809 1780 -29
Limburg 3882 3366 -516
Mechelen 855 780 -75
Midwest 790 473 -317
Oostende 383 308 -75
Vlaamse Ardennen 1116 712 -404
Vlaamse Rand 1402 1245 -157
Waasland 615 377 -238
Westhoek 978 498 -480
buiten Vlaanderen 543 454 -89
Totaal 19639 16392 -3247
Er worden in het kader van het nieuwe net voor Hoppin geen tramhaltes geschrapt.
