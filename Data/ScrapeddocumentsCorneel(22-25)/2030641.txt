title: Kinderopvang - Besteding IT-budget
thema: Welzijn en Gezin
pdf link: https://docs.vlaamsparlement.be/pfile?id=2030641
thema link: https://www.vlaamsparlement.be/parlementaire-documenten/schriftelijke-vragen/1791953
SCHRIFTELIJKE VRAAG
nr. 164 
van ILSE MALFROOT
datum: 5 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Besteding IT-budget
Eind 2022, na de parlementaire onderzoekscommissie over de problemen in de 
kinderopvang, verscheen volgend bericht: “Vlaams minister van Welzijn en Gezin Hilde 
Crevits investeert ruim 1,7 miljoen euro voor de uitbouw van een efficiënt en performant 
elektronisch dossierbeheer voor de opvolging van de kinderopvang”. Concreet zal alle 
informatie over inspectie en handhaving terug te vinden zijn op een plaats. Klachten en 
meldingen over een bepaalde opvanglocatie zullen automatisch gekoppeld en zichtbaar 
worden op een dashboard dat belangrijke informatie samenbrengt om verontrustende 
signalen snel te kunnen detecteren. De investeringen moeten de processen rond 
meldingen, klachten en handhaving stroomlijnen, zodat problemen sneller gedetecteerd 
en aangepakt kunnen worden.
1. Welke doelstellingen heeft de heer Van Loo met dat bedrag al kunnen realiseren in 
2023?
2. Graag het gespendeerde bedrag, opgesplitst per doelstelling.
3. Hebben die investeringen geleid tot een betere informatiedoorstroming naar derden?
4. Hoe evalueert de minister de verwezenlijkingen? Voldoen zij aan de verwachtingen?
5. Hoeveel budget wordt er in 2024 geïnvesteerd in IT-systemen?
6. Graag een overzicht met opsplitsing van het bedrag per te realiseren doelstelling voor 
2024.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 164 van 5 januari 2024
van ILSE MALFROOT
1.
•Automatisch uitwisselen van informatie tussen de bestaande systemen.
Er werd een automatische uitwisseling opgezet tussen de systemen van 
klantenbeheer bij Opgroeien en het systeem van Zorginspectie waardoor er snel en 
efficiënt zicht is op de uitgevoerde inspectiebezoeken.
•Toegankelijker en overzichtelijker maken van dossierinformatie
Door het opzetten van gestructureerde informatieschermen in het 
dossierbeheersysteem is het dossier overzichtelijk en kan het dashboard, de 
datamining ed. worden gevoed.
In het dossierbeheersysteem is daarenboven een dossieroverzichtfiche voorzien 
waarin relevante informatie die gestructureerd wordt toegevoegd aan het dossier 
automatisch wordt opgenomen waardoor er snel en overzichtelijk belangrijke 
informatie over een opvanglocatie gebundeld kan worden.
•Realiseren van een gebruiksvriendelijk dashboard
Er is een dashboard ontwikkeld waarin kan worden opgevolgd welke 
inspectiebezoeken moeten worden opgevolgd, welke handhaving in voorbereiding 
is, …
•Kwantitatieve risicoanalyse d.m.v. datamining mogelijk maken
Op basis van de datamining worden potentiële risicodossiers gerangschikt die dan 
systematisch kunnen worden onderzocht om na te gaan of bijkomende acties nodig 
zijn.
•Actief openbaar maken informatie
Via de kinderopvangzoeker worden ouders beter geïnformeerd over de opvolging 
van inspectiebezoeken en handhaving in de kinderopvang.
De (geanonimiseerde) inspectieverslagen worden automatisch openbaar gemaakt 
(via onder meer https://publiek.departementzorg.be/cobrha/). 
•Betere opvolging van meldingen/klachten
Sinds 2 januari 2024 werd een centraal registratiesysteem voor alle meldingen in 
gebruik genomen (zowel klachten, gewone meldingen, …) zodat deze efficiënter en 
overzichtelijker kunnen opgevolgd worden. Er werd ook een automatische 
gegevensuitwisseling met het dossierbeheersysteem kinderopvang opgezet.
Er werd 550.000 euro toegekend aan het Departement Zorg. Daarmee werden de 
volgende doelstellingen gerealiseerd:
•De inspectiesoftware aanpassen: 500.000 euro, waaronder het uitwerken van het 
concept “inbreuk”, het herwerken van het inspectieformulier, het tonen van alle 
bijlagen bij de inspectieverslagen als de medewerkers van Opgroeien inloggen op 
de inspectiesoftware, het consequente gebruik van de universele ID’s voor 
zorgvoorzieningen (=HCO-nummers), … 
•Het automatisch voeden van het dossieropvolgingssysteem bij Opgroeien vanuit de 
inspectiesoftware: 50.000 euro voorzien, maar het werd intern opgenomen.
2. Van het investeringsbedrag van 1,7 miljoen euro hierboven vermeld, werd 
1.165.362,04 euro toegekend aan Opgroeien. Hiermee werden in 2023 al 
onderstaande doelstellingen gerealiseerd.
Zoals reeds gesteld werd 550 000 euro toegekend aan het departement Zorg. Voor de 
verdeling van het budget, zie 1. 
3. Deze investeringen hebben inderdaad geleid tot een betere informatiedoorstroming. 
Zowel vanuit Zorginspectie naar Opgroeien, vanuit het systeem voor de opvolging van 
klachten/meldingen alsook de informatiedoorstroming vanuit Opgroeien naar de 
gezinnen.
4. De acties die ondernomen zijn en nog ondernomen zullen worden komen 
overeenkomen met de aanbevelingen van de onderzoekscommissie, Audit Vlaanderen 
en het actieplan kinderopvang.
5. Van het aan Opgroeien toegekende investeringsbedrag van 1.165.362,04 euro rest 
nog 637.449,53 euro om in 2024 te investeren in IT-systemen. Van het aan het 
Departement Zorg toegekende investeringsbedrag rest nog 101.649,89 euro.

6.

