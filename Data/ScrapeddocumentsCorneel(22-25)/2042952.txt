title: VDAB - Inschrijving Brusselse werkzoekenden
thema: Brussel en de Vlaamse Rand
Werk
pdf link: https://docs.vlaamsparlement.be/pfile?id=2042952
thema link: https://www.vlaamsparlement.be/parlementaire-documenten/schriftelijke-vragen/1800622
SCHRIFTELIJKE VRAAG
nr. 231
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Inschrijving Brusselse werkzoekenden
Brusselse werkzoekenden kunnen zich ook rechtstreeks inschrijven bij VDAB. 
1. Hoeveel Brusselse werkzoekenden meldden zich in 2020, 2021, 2022 en 2023 
rechtstreeks aan bij VDAB? Graag een overzicht per maand, per gender en per leeftijd.
2. Hoeveel Brusselse werkzoekenden zijn in 2020, 2021, 2022 en 2023 gestart met een 
individuele beroepsopleiding (IBO) in een onderneming of hebben een 
begeleidingstraject en/of een opleiding gevolgd? Graag een overzicht per maand, per 
gender en per leeftijd.
3. Kan de minister een overzicht bezorgen van de aard en de kenmerken van de IBO’s? 
Hoeveel deelnemers hebben de opleiding afgewerkt in 2020, 2021, 2022 en 2023? 
Hoeveel zijn vroegtijdig gestopt? Wat was de reden daarvoor? Graag een overzicht per 
gender en per leeftijd.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 231 van 2 februari 2024
van AXEL RONSE
1. De instroom bij VDAB van werkzoekenden zonder werk woonachtig in het Brussels 
Hoofdstedelijk Gewest is opvraagbaar via arvastat.vdab.be. Selecteer burgerklanten 
> Dynamische gegevens en invalshoek ‘In- en uitstroom op maandbasis’. Bij gewest 
kies je voor Brussels Hoofdstedelijk Gewest. Via periode kan je de maandelijkse 
gegevens van de afgelopen vijf jaar opvragen.
Onderaan in de grijze balk zie je bij ‘instroom gedurende december 2022’ hoeveel 
burgers er in de desbetreffende maand zijn ingestroomd als burgerklant, 
werkzoekende zonder werk, werkende, of student e.a. Personen die instromen als 
burgerklant waren de maand voordien geen klant bij VDAB en in de huidige maand 
wel. Personen die instromen als werkzoekende zonder werk (WZW) waren de voorbije 
maand geen klant bij VDAB en zijn ingestroomd als WZW of ze waren de voorbije 
maand werkende klant of student e.a. en zijn nu doorgestroomd naar de WZW.
Door de werkzoekenden zonder werk te selecteren in de grijze tabel krijg je informatie 
over de kenmerken van de als WZW ingestroomde burgers, waaronder hun geslacht 
en leeftijd. 
Opgelet: de cijfers van de verschillende maanden mogen niet worden opgeteld omdat 
deze dubbeltellingen kunnen bevatten. Een persoon kan immers meerdere keren in- 
en uitstromen.
2. Voor de cijfergegevens verwijzen we naar bijlage 1. In de cijfers rond opleidingen en 
IBO gaat het steeds over gestarte opleidingsacties, niet over unieke cursisten. Het jaar 
2023 bevat cijfers tot en met oktober, dus niet het volledige kalenderjaar. Omwille 
van laattijdige registraties zijn de recentste maanden steeds onvolledig, waardoor over 
de laatste drie maanden nooit cijfers gecommuniceerd kunnen worden.
De begeleiding en bemiddeling van de Brusselse werkzoekenden valt onder de 
bevoegdheid van Actiris. Vanuit het Samenwerkingsakkoord tussen Vlaanderen en 
Brussel over de afstemming van het arbeidsmarktbeleid, opleiding, vorming en de 
bevordering van de mobiliteit van werkzoekenden, geeft Actiris VDAB het mandaat om 
Brusselse werkzoekenden te begeleiden naar werk. Voor het aantal 
‘mandateringstrajecten’ op jaarbasis verwijzen we eveneens naar bijlage 1.
3. Voor de cijfergegevens verwijzen we eveneens naar bijlage 1.
4. VDAB heeft zoals in eerdere antwoorden reeds gemeld geen informatie over de totale 
tewerkstelling in de verschillende gewesten.
BIJLAGE
 
Cijfers
