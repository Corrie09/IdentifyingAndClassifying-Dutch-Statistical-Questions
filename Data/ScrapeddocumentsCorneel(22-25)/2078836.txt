title: Vlaamse Voedselstrategie Go4Food - Uitrol
thema: Landbouw
Visserij
pdf link: https://docs.vlaamsparlement.be/pfile?id=2078836
thema link: https://www.vlaamsparlement.be/parlementaire-documenten/schriftelijke-vragen/1834285
SCHRIFTELIJKE VRAAG
nr. 24
van LYDIA PEETERS
datum: 17 oktober 2024
aan JO BROUNS
VLAAMS MINISTER VAN OMGEVING EN LANDBOUW
Vlaamse Voedselstrategie Go4Food  -  Uitrol
Naar aanleiding van Wereldvoedseldag van de Verenigde Naties heeft de minister laten 
weten dat de Vlaamse Voedselstrategie Go4Food op kruissnelheid zit. Die Vlaamse 
Voedselstrategie werd in 2022 voorgesteld in de nadagen van de coronacrisis en in volle 
energiecrisis. De strategie, waarin negentien doelstellingen werden vastgelegd, werd 
ontwikkeld in nauwe samenwerking met de hele sector, het middenveld, onderzoek en 
beleid. Covid en de Oekraïnecrisis hadden het belang van een eigen duurzame 
voedselproductie zeer duidelijk gemaakt. De minister liet destijds optekenen dat 
Vlaanderen het Silicon Valley van de duurzame voedselproductie kon worden. 
1. Graag kreeg ik een overzicht van de deals die in uitvoering zijn en die moeten zorgen 
voor een duurzamer en lokaal voedselbeleid. Graag daarbij vermelding van de 
startdatum, de (vermoedelijke) looptijd en de rechtstreeks betrokken partners en 
beschikbare budgetten.
2. Welke projecten die een meerwaarde kunnen leveren voor het Vlaamse 
voedselsysteem ondersteunt de Vlaamse overheid? Ook hier graag een overzicht van 
de startdatum, de looptijd, de uitvoerders en het beschikbare budget van de Vlaamse 
overheid.
3. a) Welke onderdelen van Go4Food wachten nog op uitvoering?
b) Welke van die onderdelen zijn al gepland voor uitvoering? 
c) Waarom zijn de onderdelen van Go4FOOD die nog niet in uitvoering zijn nog niet 
opgestart?
4. a) Op welke manier wordt de uitrol van Go4FOOD opgevolgd, geëvalueerd en 
desgevallend bijgestuurd?
b) Op basis van welke concrete parameters wordt nagegaan in welke mate de 
voedselproductie in Vlaanderen effectief verduurzaamt?
5. a) Hoeveel middelen worden tijdens deze zittingsperiode gereserveerd voor de uitrol 
van Go4FOOD?
b) Zijn daarbij ook Europese middelen voorhanden?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 24 van 17 oktober 2024
van LYDIA PEETERS
1. Een overzicht van de 7 voedseldeals die in uitvoering zijn, is terug te vinden op de 
website van het Agentschap Landbouw en Zeevisserij: Voedseldeals | Landbouw en 
Zeevisserij (vlaanderen.be)
Alle 7 deals zijn van start gegaan in de loop van 2023. Het gaat hier over trajecten die 
meerdere jaren overspannen en waar geen specifieke einddatum voor is vastgelegd. In 
de loop van 2024 werden de deals met externe begeleiding ondersteund om te komen 
tot concrete werkplannen.
2. Er werden ad-hoc-projecten van voedselveranderaars goedgekeurd die een bijdrage 
leveren aan de doelstellingen van de voedselstrategie of specifieke deals. Een overzicht 
van de projecten is terug te vinden op volgende webpagina van de website van het 
Agentschap Landbouw en Zeevisserij: Voedselveranderaars | Landbouw en Zeevisserij 
(vlaanderen.be). Ook ondersteuning voor het Vlaams Centrum voor Agro- en 
Visserijmarketing (VLAM) en het Instituut voor Landbouw-, Visserij- en 
Voedingsonderzoek (ILVO) was voorzien, respectievelijk voor 200.000 euro en 600.000 
euro.
Bijlage 1 bevat een overzicht van het budget per project van de voedselveranderaars. 
3. De uitvoering van de voedselstrategie verloopt via voedseldeals. In het begin van deze 
regeerperiode zal ik samen met mijn administratie bekijken welke thema’s meer 
aandacht verdienen..
De voedselstrategie blijft de basis vormen om in Vlaanderen aan een beter 
voedselsysteem te werken. Hierbij blijven we inzetten op de betrokkenheid van alle 
actoren in de keten, middenveld, onderzoek en beleid.
Naast de voedseldeals wordt er verder ingezet op de lopende voedselwerven. Dit zijn 
beleidsdomeinoverschrijdende samenwerkingen rond specifieke topics, zoals de 
Vlaamse eiwitstrategie of het actieplan voedselverlies. 
De lijst van de afgeronde en nog lopende voedselwerven is terug te vinden op de 
webpagina van het Agentschap Landbouw en Zeevisserij: 
https://lv.vlaanderen.be/beleid/go4food-vlaamse-voedselstrategie/voedselwerven
4. a) De uitrol van GO4Food wordt opgevolgd door de voedselcoalitie (waarin alle 
stakeholders worden betrokken). Zo zorgen we voor gedragenheid vanuit de sector 
zelf voor deze strategie. Ook binnenin de Vlaamse overheid en met de 
onderzoekswereld gebeurt heel wat afstemming. 
b) In 2025 zal er een voortgangsrapportage van de voedseldeals gebeuren.
5. a) Dit zal verder bekeken worden in functie van de prioriteiten die de komende jaren 
naar voor zullen geschoven worden.
b) Er bestaat een partnerschap onder Horizon Europe voor ‘future food systems’ 
(cluster 6) waar zowel het FWO als het Agentschap Innoveren & Ondernemen 
(VLAIO) deelnemen met cofinanciering aan de externe calls, waardoor 
onderzoeksinstellingen in Vlaanderen hierop kunnen intekenen. Horizon Europe 
beschikt ook over de ‘EU-Mission: A Soil Deal for Europe' met bijhorende calls en 
de reguliere calls onder cluster 6 n die verbonden zijn aan landbouw, bio-economie 
en voeding.
BIJLAGE
Budget per goedgekeurd ad-hoc-project van voedselveranderaars die een bijdrage leveren 
aan de doelstellingen van de voedselstrategie of specifieke deals
Bijlage 1. Budget per goedgekeurd ad-hoc-project van voedselveranderaars die 
een bijdrage leveren aan de doelstellingen van de voedselstrategie of specifieke 
deals
Project Budget (euro)
Brood(doos)nodig 245.000 landbouw, 25.000 welzijn en 
70.000 armoedebestrijding 
Week van de peulvrucht 37.100
Superlijst Sociaal 35.888,21
Doorstart en groei Robin Food 49.968,79
Generation Food 50.000
Meer kinderen en jongeren naar de 
landbouwbedrijven50.000
Citizen science project “de grote 
voedselkaart”500.000 (Projectsubsidie VLAIO)
B2B Match making platform Lekker Van 
Bij Ons Connect 190.000 (VLAM)
Onderzoek naar toegankelijke maaltijden 
op school148.050 (Departement Zorg)
ZOBIO: Bioboeren en Zorginstellingen 
samen catering190.271 (waarvan 57% Vlaams en 43% 
Europees Landbouwfonds voor 
Plattelandsontwikkeling ter uitvoering van 
het Vlaams Strategisch Plan voor het 
Gemeenschappelijk Landbouwbeleid)
Graanwaardig: samenwerking oude 
graansoorten184.373,67 (waarvan 57% Vlaams en 
43% Europees Landbouwfonds voor 
Plattelandsontwikkeling ter uitvoering van 
het Vlaams Strategisch Plan voor het 
Gemeenschappelijk Landbouwbeleid)
Peapact: Opschaling van lokale keten van 
gele erwt op basis van eerlijke 
waardeverdeling197.730,75 (waarvan 57% Vlaams en 
43% Europees Landbouwfonds voor 
Plattelandsontwikkeling ter uitvoering van 
het Vlaams Strategisch Plan voor het 
Gemeenschappelijk Landbouwbeleid)
Franchise in de korte keten 39.755 (waarvan 57% Vlaams en 43% 
Europees Landbouwfonds voor 
Plattelandsontwikkeling ter uitvoering van 
het Vlaams Strategisch Plan voor het 
Gemeenschappelijk Landbouwbeleid)
Op weg naar een duurzame 
samenwerking voor innovatieve teelten 
via diverse catering-settings40.000 (waarvan 57% Vlaams en 43% 
Europees Landbouwfonds voor 
Plattelandsontwikkeling ter uitvoering van 
het Vlaams Strategisch Plan voor het 
Gemeenschappelijk Landbouwbeleid)
