title: Lokale mandatarissen - Ontslagnames
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2058009
thema link: https://www.vlaamsparlement.be/parlementaire-documenten/schriftelijke-vragen/1814984
SCHRIFTELIJKE VRAAG
nr. 175
van BRECHT WARNEZ
datum: 21 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Lokale mandatarissen  -  Ontslagnames
De lokale mandatarissen vormen de spil van de lokale democratie. Ondanks het belang 
van hun positie stellen we vast dat er bij lokale mandatarissen, en in het bijzonder bij 
gemeente- en OCMW-raadsleden, vragen leven over de werkelijke impact die ze op het 
beleid kunnen hebben.
Die twijfels komen mee tot uiting in het relatief grote aantal gemeenteraadsleden dat 
sedert de start van de huidige bestuursperiode in januari 2019 besloten heeft hun mandaat 
niet voort te zetten en zich te laten vervangen. Er zijn in Vlaanderen 7398 
gemeenteraadsleden. Uit eerdere antwoorden bleek dat een opmerkelijk deel van de 
raadsleden al ontslag nam gedurende deze legislatuur. Dat is opmerkelijk, temeer omdat 
men er toch kan van uitgaan dat mensen die zich kandidaat stellen bij de verkiezingen en 
dan vervolgens heel wat inspanningen doen om het vertrouwen van de bevolking te winnen 
en een zitje in de gemeenteraad te bemachtigen, echt wel de wil hebben om, eens 
verkozen, dat mandaat ook effectief op te nemen en te volbrengen.
Gelieve de gegevens in een Excel-bestand weer te geven.
1. Kan de minister een overzicht bezorgen van het aantal gemeente- en OCMW-
raadsleden dat tot nu toe ontslag heeft genomen? Graag een overzicht per provincie 
en per gemeente.
a) Over hoeveel mannen en hoeveel vrouwen gaat het?
b) Over hoeveel raadsleden die voor het eerst een mandaat opnemen als 
gemeenteraadslid, gaat het?
c) Over hoeveel jongere raadsleden (jonger dan 35 jaar) en hoeveel oudere 
raadsleden (ouder dan 65 jaar) gaat het?
2. Kan de minister een overzicht bezorgen van het aantal burgemeesters dat tot nu toe 
ontslag heeft genomen? Graag een overzicht per provincie en gemeente.
a) Over hoeveel mannen en hoeveel vrouwen gaat het?
b) Over hoeveel burgemeesters die voor het eerst een mandaat opnemen als 
burgemeester, gaat het?
c) Over hoeveel jongere burgemeesters (jonger dan 35 jaar) en hoeveel oudere 
burgemeesters (ouder dan 65 jaar) gaat het?
3. Kan de minister een overzicht bezorgen van het aantal schepenen dat tot nu toe ontslag 
heeft genomen? Graag een overzicht per provincie en per gemeente.
a) Over hoeveel mannen en hoeveel vrouwen gaat het?
b) Over hoeveel schepenen die voor het eerst een mandaat opnemen als schepen, 
gaat het?
c) Over hoeveel jongere schepenen (jonger dan 35 jaar) en hoeveel oudere 
schepenen (ouder dan 65 jaar) gaat het?
4. Kan de minister een overzicht bezorgen van het aantal leden van het bijzonder comité 
voor de sociale dienst (BCSD) dat tot op heden ontslag heeft genomen? Graag een 
overzicht per gemeente.
a) Over hoeveel mannen en hoeveel vrouwen gaat het?
b) Over hoeveel BCSD-leden die voor het eerst een mandaat opnemen binnen een 
lokaal bestuur, gaat het?
c) Over hoeveel jongere BCSD-leden (jonger dan 35 jaar) en hoeveel oudere BCSD-
leden (ouder dan 65 jaar) gaat het?
5. Hoe interpreteert de minister die cijfers? Ziet zij nood aan bijsturingen in het beleid om 
de uitstroom te beperken? Zo ja, graag plan van aanpak.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 175 van 21 maart 2024
van BRECHT WARNEZ
Algemeen
Overeenkomstig artikel 160 van het decreet van 22 december 2017 over het lokaal bestuur 
zijn de lokale besturen zelf verantwoordelijk voor het beheer van de gegevens in de 
mandatendatabank. Artikel 2 van het besluit van 30 november 2018 van de Vlaamse 
Regering houdende het gebruik van open standaarden door de lokale besturen en tot 
nadere regeling van de databank van de lokale mandatarissen en van de databank van de 
leidend ambtenaren voorziet dat wijzigingen binnen de tien dagen na de wijziging door het 
lokaal bestuur aangevuld moeten worden in deze databank. De mandatendatabank wordt 
dus op een later tijdstip in overeenstemming gebracht met de realiteit. 
De gevraagde gegevens geven steeds een momentopname weer, aangezien de 
mandatendatabank een evolutief instrument is.
U vraagt gegevens op over de leeftijd en het geslacht van de mandatarissen per gemeente 
en per provincie. De Algemene Verordening Persoonsgegevens (AVG) legt dwingende 
(verbods)bepalingen op i.v.m. het doorgeven van persoonsgegevens. De algemene regel 
is dat verstrekken van persoonsgegevens alleen mag als dat verenigbaar is met het doel 
waarvoor de gegevens zijn verzameld.
Krachtens artikel 160 DLB worden de gegevens i.v.m. de leeftijd en het geslacht in de 
mandatendatabank bijgehouden maar is dit géén publiek toegankelijke informatie. Leeftijd 
en geslacht zijn persoonsgevoelige informatie. Dergelijke informatie kan maar worden 
verstrekt in die mate dat ze geen effectieve persoonsidentificatie toelaten. Daarom is het 
niet mogelijk u de informatie aan te reiken per gemeente.
Alle cijfergegevens in de navolgende antwoorden zijn gebaseerd op de gegevens uit het 
periodiek rapport van december 2023. Momenteel zijn de voorbereidingen gestart voor het 
eerste periodiek rapport van 2024, dat in juni 2024 zal verschijnen. Het verzamelen van 
de gegevens gebeurt in samenwerking met de gemeenten, dit is een proces dat zeer 
zorgvuldig moet gebeuren.
Het is belangrijk om mee te geven dat de cijfers hieronder niet de aantallen zijn van de 
raadsleden, schepenen of burgemeesters die ontslag genomen hebben, mijn administratie 
beschikt immers niet over deze informatie. De enige cijfers die ik u kan geven zijn de 
aantallen mandaten die beëindigd werden. De redenen daartoe zijn zeer uiteenlopend: 
verhuis, overlijden, onverenigbaarheid, vrijwillig ontslag en zo meer. Voor de uitvoerend 
mandatarissen komen daar nog onder meer de structurele onbestuurbaarheid, de motie 
van wantrouwen of de in de akte van voordracht voorziene einddatum van mandaat bij. 
1. a)
b) Mijn administratie beschikt niet over deze gegevens.
c) 218 raadsleden die hun mandaat beëindigd hebben zijn jonger dan 35 jaar, 305 die 
hun mandaat beëindigd hebben zijn ouder dan 65 jaar. 
2. a) Op basis van de gegevens op 15 november 2023 hebben 72 burgemeesters hun 
mandaat beëindigd. Dit cijfergegeven omvat overlijdens, geplande 
burgemeesterswissels (waarbij de einddatum in de akte van voordracht stond) en 
ontslagen. 
Ik kan u geen cijfers verstrekken over de genderverdeling omwille van het geringe 
aantal en de bescherming van privacygevoelige gegevens (AVG). 
b) Mijn administratie beschikt niet over deze gegevens.
c) Geen van deze mandatarissen waren jonger dan 35 jaar en 16 ervan waren ouder 
dan 65 jaar. 
3. a)
b) Mijn administratie beschikt niet over deze gegevens.
c) 21 leden die hun mandaat hebben beëindigd zijn jonger dan 35 jaar, 140 leden die 
hun mandaat hebben beëindigd zijn ouder dan 65 jaar

4. a)
* Het is niet mogelijk om allesomvattende cijfers te verstrekken over de leeftijds- en 
genderverdeling omdat voor sommige leden van het BCSD geen leeftijds- en gendergegevens 
beschikbaar zijn vanuit de databank.
b) Mijn administratie beschikt niet over deze gegevens.
c) Mijn administratie beschikt niet over deze gegevens.
5. De reden voor de beëindiging is in de mandatendatabank niet opgenomen. Dat is 
belangrijk voor de interpretatie van de data. Een definitieve beëindiging van het 
mandaat als raadslid kan bijvoorbeeld een gevolg zijn van een politieke afspraak om 
nieuw politiek talent kansen te geven. Er zijn ook definitieve beëindigingen van 
rechtswege, bijvoorbeeld doordat een raadslid verhuist naar een andere gemeente of 
zich in een situatie van onverenigbaarheid bevindt. Ook persoonlijke redenen zoals 
ziekte of een overlijden kan aan de basis liggen van een beëindiging van het mandaat. 
Niet alle beëindigingen van mandaat zijn dus het gevolg van een vrijwillig ontslag, of 
kunnen geïnterpreteerd worden als mandaten die niet combineerbaar waren met het 
privé of gewone werkleven. Vermits ik geen zicht heb op de beweegredenen van de 
mandatarissen om ontslag te nemen, kan ik daarover ook geen uitspraken doen.

