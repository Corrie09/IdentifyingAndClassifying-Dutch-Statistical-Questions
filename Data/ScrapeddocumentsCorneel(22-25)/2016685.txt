title: Geïntegreerd investeringsprogramma (GIP) 2024 - De Vlaamse Waterweg (DVW) - Herbouw Meulestedebrug Gent
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2016685
thema link: https://www.vlaamsparlement.be/parlementaire-documenten/schriftelijke-vragen/1779736
SCHRIFTELIJKE VRAAG
nr. 216
van STIJN DE ROO
datum: 16 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Vlaamse Waterweg (DVW)  -  
Herbouw Meulestedebrug Gent
In mijn schriftelijke vraag nr. 1033 van 23 maart 2023 informeerde ik naar de herbouw 
van de Meulestedebrug waarvoor in het geïntegreerd investeringsprogramma 2023 
3.000.000 euro was gereserveerd en nog eens 2.000.000 euro op het reserveprogramma.
Als antwoord op mijn schriftelijke vraag gaf de minister een overzicht van de werken die 
in de loop van 2023 uitgevoerd zouden worden en van de volgende fases van de werken 
met vermelding van de timing.
In het ontwerp GIP 2024, De Vlaamse Waterweg (DVW), lees ik dat voor Gent, voor de 
herbouw van de Meulestedebrug voor het jaar 2024 2.340.000 euro budget en 351.000 
euro fietsbudget worden gereserveerd.
Ik stel deze vraag in opvolging van mijn schriftelijke vraag nr. 1033 van 23 maart 2023.
1. Kan de minister een nauwkeurige omschrijving geven van de uit te voeren werken 
voor de herbouw van de Meulestedebrug in 2024? 
2. Wat is de timing voor die werken? 
3. Kan de minister een overzicht geven van de volgende fases van de werken voor de 
herbouw van de Meulestedebrug, met per fase een omschrijving van de werken en de 
timing?
4. Eind september werd de montage van de staalstructuur en de elektromechanische 
uitrusting noordelijke brughelft uitgevoerd. 
Wanneer zal deze brughelft in gebruik genomen kunnen worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 216 van 16 november 2023
van STIJN DE ROO
1. De onderstaande vermelde timing en voortgang der werken is steeds afhankelijk van 
onvoorziene omstandigheden (weer, ondergrond …) en wijzigingen of bijsturingen 
tijdens uitvoering.
Volgende werken worden uitgevoerd in 2024 (deelfasen 1d, 2a, 2b, 2c):
- Afwerken van de noordelijke brughelft (slijtlaag, conservering …)
- Afwerken wegeniswerken noordzijde
- Proefbelasting noordelijke brughelft
- Ingebruikname noordelijke brughelft en grote fasewissel van fase 1 naar fase 2 
(verleggen doorgaande as van noord naar zuid)
- Afbraak bestaande Meulestedebrug
- Afbraak huidige bedieningsgebouw (bouwkunde en EMU), incl. bouw resterende 
gedeelte keermuur Zaman
- Bouw beperkt deel aanvaarbeveiliging ten noorden van de Meulestedebrug
- Funderingswerken zuidelijke brughelft
- Betonwerken zuidelijke brughelft
- EMU zuidelijke brughelft
- Wegenis- en rioleringswerken: opbraak bestaande én heraanleg zuidelijk gedeelte 
Zeeschipstraat, Aakstraat
2. Globale timing:
- Wegenis- en rioleringswerken:
oBegin 2024: eventueel voorbereidende werken Zeeschipstraat i.v.m. 
verkeersafwikkeling
oVanaf mei 2024: wegeniswerken Zeeschipstraat, Aakstraat
- Bouwkunde: doorlopend
3. Volgende fasen en timing:
- 2025: deelfasen 2c en fase 3a:
oBetonwerken zuidelijke brughelft
oStaalbouw zuidelijke brughelft
oEMU zuidelijke brughelft
oMontage stalen gedeelte zuidelijke brughelft en tussenstuk
oBeweegbaar maken zuidelijke brughelft
oBouw fietsonderdoorgang ten noorden van de Meulestedebrug
oBouw fietsonderdoorgang ten zuiden van de Meulestedebrug
oBouw resterend deel aanvaarbeveiliging ten noorden van de 
Meulestedebrug
oBouw aanvaarbeveiliging ten zuiden van de Meulestedebrug
oWegenis- en rioleringswerken: opbouw bestaande én heraanleg zuidelijke 
gedeelte New-Orleansstraat, gedeelte Wondelgemkaai ten zuiden van de 
Meulestedebrug, zuidelijk gedeelte kruispunt Zeeschipstraat/ 
Wondelgemkaai
oAfwerking onder de brug: passerelle, hekkens …
oBouw keermuur t.h.v. AVEVE
oIngebruikname van de zuidelijke brughelft
oAfsluiten noordelijke brughelft
oVerplaatsen pompen noordelijke brughelft van tijdelijke container naar 
brugkelder
oOpbraak tijdelijke wegenis t.h.v. kruispunt Zeeschipstraat/ 
Wondelgemkaai en aanleg definitieve wegenis
- 2026:deelfasen 3a en 3b:
oOpbraak tijdelijke wegenis t.h.v. kruispunt Zeeschipstraat/ 
Wondelgemkaai én aanleg definitieve
oInrichten lichtengeregeld kruispunt t.h.v. kruispunt Zeeschipstraat/ 
Wondelgemkaai
oGroenaanleg
oDefinitieve indienststelling noordelijke brughelft
oLaatste gedeelte wegeniswerken Zeeschipstraat noordzijde (t.h.v. 
Pantserschipstraat)
oVoorzien bediening op afstand
oEinde werken
4. De noordelijke brughelft wordt in gebruik genomen in het voorjaar 2024 na de uitvoering 
van de lopende wegeniswerken aan de noordzijde van de projectzone (Zeeschipstraat, 
Wondelgemkaai, New-Orleanssstraat en Meulestedekaai). Deze werken zijn sterk 
afhankelijk zijn van de weersomstandigheden (temperatuur, neerslag, wind), 
voornamelijk voor het aanbrengen van de toplaag.
