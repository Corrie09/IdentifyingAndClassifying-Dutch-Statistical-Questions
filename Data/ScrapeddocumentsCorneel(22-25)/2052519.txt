title: Vlaams Agentschap voor Personen met een Handicap (VAPH) - Evaluatierapport persoonsvolgende financiering (PVF)
thema: Welzijn en Gezin
pdf link: https://docs.vlaamsparlement.be/pfile?id=2052519
thema link: https://www.vlaamsparlement.be/parlementaire-documenten/schriftelijke-vragen/1810384
SCHRIFTELIJKE VRAAG
nr. 277
van ANN DE MARTELAER
datum: 7 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaams Agentschap voor Personen met een Handicap (VAPH)  -  Evaluatierapport 
persoonsvolgende financiering (PVF)
Op 30 december 2022 werd het rapport van het Vlaams Agentschap voor Personen met 
een Handicap ‘Evaluatie PVF: het perspectief van de gebruikers en hun netwerk’ afgerond.
Het rapport bevat het onderzoek naar de ervaringen van gebruikers/budgethouders met 
het persoonsvolgende financieringssysteem. Het bevat ook de pijnpunten van het systeem 
die de Vlaamse gebruikers/budgethouders ondervinden.
Maar het belangrijkste is dat het rapport ook aanbevelingen doet aan de Vlaamse overheid 
om het systeem gebruiksvriendelijker te maken voor de budgethouders die ervoor zorgen 
dat de budgethouders meer zeggenschap, vraaggestuurde zorg en ondersteuning en 
inclusie kunnen ervaren.
We zijn ondertussen ruim 1 jaar na oplevering van het rapport.
Maakte het VAPH na ontvangst van het rapport een actieplan?
Zo ja, hoever staat het VAPH in de uitvoering van het actieplan? Welke doelen werden al 
bereikt? Kan een kopie van het actieplan bezorgd worden?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 277 van 7 maart 2024
van ANN DE MARTELAER
Er is op vandaag nog geen afgewerkt actieplan. Er werden wel reeds heel wat stappen 
genomen om tot een actieplan te komen:
•bespreking van de aanbevelingen en formuleren van acties door de administratie 
VAPH (voorjaar 2023);
•bespreking van de aanbevelingen en de door het VAPH voorgestelde acties op het 
Bureau en het Raadgevend comité van het VAPH (najaar 2023);
•prioritering van de aanbevelingen en aanduiden welke acties kunnen meegenomen 
worden in reeds lopende of geplande projecten en welke bijkomende acties eerst 
opgestart moeten worden (begin 2024);
•Deze laatste oefening is lopende. De eerstvolgende bespreking is gepland op het 
Raadgevend comité van maart 2024.
