title: Chauffeurs De Lijn - Alcohol- of druggebruik
thema: Mobiliteit en Verkeer
pdf link: https://docs.vlaamsparlement.be/pfile?id=2033061
thema link: https://www.vlaamsparlement.be/parlementaire-documenten/schriftelijke-vragen/1794346
SCHRIFTELIJKE VRAAG
nr. 463
van PETER VAN ROMPUY
datum: 12 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Chauffeurs De Lijn  -  Alcohol- of druggebruik
Ik stel deze vraag in opvolging van schriftelijke vraag nr. 598 van 16 januari 2023 
betreffende alcohol- of druggebruik bij De Lijn. 
In 2022 voerde De Lijn 7692 preventieve controles uit. 30 chauffeurs testten positief. 
Daarnaast waren er 36 repressieve controles waarvan 2 positief. Daarnaast werden 39 
chauffeurs betrapt op gsm-gebruik achter het stuur. 
1. Hoeveel preventieve controles op alcohol- of druggebruik werden in 2023 uitgevoerd? 
Wat was het resultaat? 
2. Hoeveel repressieve controles op alcohol- of druggebruik werden in 2023 uitgevoerd? 
Wat was het resultaat? 
3. Hoeveel chauffeurs werden in 2023 betrapt op gsm-gebruik achter het stuur?
4. Hoe evalueert de minister die cijfers? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 463 van 12 januari 2023
van PETER VAN ROMPUY
1. In 2023 werden in totaal 6.187 medewerkers van De Lijn gecontroleerd op 
alcoholgebruik. Daarvan testten er 24 medewerkers positief. In 2023 werden in totaal 
2.607 medewerkers van De Lijn gecontroleerd op drugsgebruik. 33 daarvan testten 
positief.
2. Zie vraag 1. Het ADM (Alcohol Drugs Medicatie)-beleid van De Lijn kent zowel een 
preventief als een repressief luik. De drugstesten die door De Lijn worden afgenomen, 
vallen onder het preventief luik.
Bij positieve drugstesten wordt voor de betrokken medewerker verplicht een 
trajectbegeleiding opgestart. Tijdens dit traject wordt de medewerker opgevolgd door 
de dienst Welzijn, door de leidinggevende en door HR. Een traject duurt minstens zes 
maanden.
Gedurende de looptijd van dit traject kan de betrokkene onderworpen worden aan 
nieuwe preventieve drugscontroles. Zijn deze controles opnieuw positief, dan voorziet 
het beleid in een zeer uitgebreide consultatie bij de bedrijfsarts. Dit omwille van het 
preventieve karakter van drugscontroles. 
3. In 2023 telde De Lijn 28 overtredingen voor gsm achter het stuur.
4. De Lijn zet al duidelijk in op een brede aanpak van de drugproblematiek. Door het 
organiseren van preventieve campagnes werkt De Lijn aan de verdere bewustmaking 
over de risicoâ€™s die verbonden zijn aan (soft)druggebruik op de werkvloer. Met 
doorgedreven controleacties op de sites van De Lijn verhoogt De Lijn de pakkans en 
wil ze vermijden dat chauffeurs onder invloed van drugs de baan op zouden gaan.
