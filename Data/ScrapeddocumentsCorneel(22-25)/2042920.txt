title: Europese investeringen - Limburg 2023
thema: Economie
Werk
pdf link: https://docs.vlaamsparlement.be/pfile?id=2042920
thema link: https://www.vlaamsparlement.be/parlementaire-documenten/schriftelijke-vragen/1796965
SCHRIFTELIJKE VRAAG
nr. 212
van RITA MOORS
datum: 24 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Europese investeringen  -  Limburg 2023
Sedert 1987 begon Europa met sociaaleconomische investeringen in Limburg. De 
aanleiding toen was de sluiting van de steenkoolmijnen, waardoor met Europese subsidies 
jobs moesten worden gecreëerd in Limburg. Europa is belangrijk voor Limburg. De 
miljoenen euro’s die sinds de sluiting van de steenkoolmijnen naar Limburg vloeiden en de 
duizenden projecten die bijdragen tot de economische en sociale reconversie, laten daar 
geen twijfel over bestaan.
Nadat we geconfronteerd werden met de coronapandemie is het meer dan ooit nodig om 
nog meer te excelleren en de veerkracht van Limburg verder te vergroten. Het 
provinciebestuur gaat daarom voor een slimmer, innovatiever, duurzamer, ondernemender 
en beter geconnecteerd Limburg, niet toevallig ook de prioriteiten van het Europees 
cohesiebeleid 2021-2027.
Om die ambitie te verbinden met de nieuwe Europese beleidsprioriteiten is bijkomende 
expertise en inzicht noodzakelijk. Zeker met de erkenning van Limburg als transitieregio 
in het achterhoofd, is het cruciaal dat Limburg de Europese beleidsontwikkelingen op de 
voet volgt, goed op de hoogte blijft van subsidiekansen en actief aan grensoverschrijdende 
ontwikkelingsmogelijkheden participeert. Vanuit die invalshoek stapte de provincie 
Limburg naar het Vlaams-Europees Verbindingsagentschap (VLEVA), met de vraag om mee 
te helpen aan de Europeanisering van Limburg.
Dankzij onder andere de inzet van die Europese subsidies is de provincie Limburg erin 
geslaagd om zich na de sluiting van de steenkoolmijnen te hertekenen. De Europese 
subsidies die prioriteit geven aan het verhogen van het regionale concurrentievermogen 
en het stimuleren van de werkgelegenheid, werken sinds 1987 als een echte economische 
hefboom en creëren een grote ontwikkelingsdynamiek voor Limburg.
1. Voor welk bedrag heeft Europa van 1987 tot 2023 in de provincie Limburg 
geïnvesteerd? Hoeveel projecten werden daarbij gefinancierd?
2. Voor welk bedrag heeft Europa in 2023 in de provincie Limburg geïnvesteerd? Hoeveel 
projecten werden daarbij gefinancierd?
3. Het Limburgse platteland ontwikkelt zich onder andere onder de impuls van de inzet 
van Europese middelen tot een dynamisch buitengebied. 
Hoeveel plattelandsprojecten, en voor welk bedrag, werden in 2023 onder impuls van 
Europa ontwikkeld?
4. Kan de minister een overzicht bezorgen van Europese steun waarop de provincie 
Limburg zich kan beroepen?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 212 van 24 januari 2024
van RITA MOORS
1. Van 1997 tot 2023 werd een totaal bedrag van 51.886.150 euro aan Europese middelen 
vanuit het Europees Landbouwfonds voor Plattelandsontwikkeling (ELFPO) betaald aan 
begunstigen binnen de provincie Limburg en dit voor 20.196 investeringsprojecten 
binnen maatregelen onder beheer van het Agentschap Landbouw en Zeevisserij 
(voorheen het Departement Landbouw en Visserij). Data van voor 1996 zijn niet 
beschikbaar. 
Voor de periode 1987 – 2023 werden vanuit volgende steunkanalen steun gegenereerd 
voor Limburgse projecten: 
Steunkanaal # projecten Totaal budget Europese steun
Geïntegreerd Actieprogramma 
1987-1991154 560.000.000,00 159.000.000,00
Communautair bestek 1989-
199114.000.000,00
Communautair bestek 1992-
199349 44.000.000,00 16.000.000,00
Strideprogramma 1991-1993 7 6.600.000,00 1.350.000,00
RECHAR 1991-1993 95 82.000.000,00 24.000.000,00
RECHAR 2 1994-1997 67 58.500.000,00 11.200.000,00
EFRO D2 1994-1996 124 71.000.000,00 26.000.000,00
EFRO D2 1997-1999 226 144.000.000,00 50.000.000,00
EFRO D2 2000-2006 304 290.000.000,00 86.000.000,00
EFRO D2 2007-2013 89 43.800.000,00
ESF 2000-2006 215.000.000,00 88.000.000,00
PDPO 162 5.500.000,00
INTERREG Euregio Maas-Rijn 
1994-199936 22.700.000,00 9.700.000,00
INTERREG Euregio Maas Rijn 
2000-200648 48.800.000,00 16.400.000,00
INTERREG Euregio Maas-Rijn 
2007-201342 84.000.000,00 13.300.000,00
INTERREG Grensregio 
Vlaanderen-Nederland 2000-
200665 100.000.000,00 37.000.000,00
INTERREG Grensregio 
Vlaanderen-Nederland 2007-
201333 23.000.000,00 11.000.000,00
EFRO – SALK / GTI Limburg 
2014-202034 130.602.119,70 45.818.804,04 
EFRO Vlaanderen 2014-2020 
(Generiek onderdeel)23 23.532.855,57 8.585.762,60 
INTERREG Grensregio 
Vlaanderen – Nederland 2014-
202044 18.058.671,01 8.662.488,18
INTERREG Euregio Maas-Rijn 
2014-202052 32.151.807,27 16.075.903,64
INTERREG Noordwest Europa 
2014-20202 643.308,93 385.985,35
ESF, AMIF, REACT-EU, EGF 
en EIF 2007 tot 2023418 40.103.404,05
EFRO – Salk Turbo/GTI 
Limburg 2021-202715 83.611.652,42 35.228.060
Europees Landbouwfonds voor 
Plattelandsontwikkeling 
(ELFPO) (1997-2023)20.196 51.886.150
Belangrijk om te vermelden is dat er ook dienstverlening/ESF-subsidies via Vlaanderen 
brede oproepen worden gefinancierd, maar deze dossiers worden niet 
gebiedsgebonden gemonitored binnen Europa WSE. Het gaat om volgende dossiers:
- VDAB Intermediaire Instantie Regie begeleiding werkzoekenden + versterking 
uitbesteding begeleidingscapaciteit VDAB (REACT-EU)
- Inclusief ondernemerschap (begeleiding werkzoekenden naar ondernemerschap)
- Departement Onderwijs Intermediaire Instantie (IBAL + aanloopfase duaal)
- DRIVE - Werkbaar werk
- Verhoging en verruiming stagebonus (REACT-EU)
- Capacity building VDAB en lokale besturen bij activering meest kwetsbare groepen 
(REACT-EU)
Voor investeringsprojecten met steun vanuit het ELFPO onder het beheer van de 
Vlaamse Landmaatschappij (VLM) en het Agentschap Natuur en Bos verwijs ik naar de 
bevoegde minister, collega Zuhal Demir.
2. In 2023 is binnen de maatregelen die beheerd worden door het Agentschap Landbouw 
en Zeevisserij 5.860.072 euro besteed aan Europese middelen vanuit het ELFPO voor 
begunstigden in de provincie Limburg en dit voor in totaal 563 investeringsprojecten. 
In 2023 werd volgende steun gegeneerd voor Europese projecten in Limburg. 
Steunkanaal # projecten Totaal budget Europese steun
EFRO – Vlaanderen 
2014-2020 (Generiek 
onderdeel)5 1.366.890 578.460,20
EFRO  - Salk Turbo/GTI 
Limburg 2021-202715 83.611.652,42 35.228.060
INTERREG Maas-Rijn 
2021-2027 0 0,00 0,00
INTERREG Vlaanderen-
Nederland 2021-20278 6.884.134,17 3.437.710,69
INTERREG Noordwest-
Europa 2021-20272 699.253,87 419.552,32
INTERREG Noordzee 
2021-20272 185.920,00 111.552,00
In 2023 is binnen de maatregelen die beheerd worden door het Agentschap Landbouw 
en Zeevisserij 5.860.072 euro besteed aan Europese middelen vanuit het ELFPO voor 
begunstigden in de provincie Limburg en dit voor in totaal 563 investeringsprojecten. 
Voor investeringsprojecten met steun vanuit het ELFPO onder het beheer van de 
Vlaamse Landmaatschappij (VLM) en het Agentschap Natuur en Bos verwijs ik naar de 
bevoegde minister, collega Zuhal Demir.
3. Zie vraag 2. Voor plattelandsprojecten beheerd door de Vlaamse Landmaatschappij 
verwijs ik naar de bevoegdheid van minister Demir. 
4. Naast Europese steun uit Europees fonds voor regionale ontwikkeling (EFRO), Interreg, 
Europees sociaal fonds (ESF) kunnen begunstigden binnen de provincie Limburg zich 
ook beroepen op Europese middelen vanuit het Gemeenschappelijke Landbouwbeleid 
(GLB). Het Europese steunkader blijft ook voor de periode 2021-2027 behouden. De 
omschreven Europese programma zoals ESF, EFRO, INTERREG Vlaanderen-Nederland 
en INTERREG Euregio Maas-Rijn blijven behouden. Deze programma’s zullen in de loop 
van 2024 verder geïmplementeerd worden. Ieder steunkanaal zal via de eigen kanalen 
de doelgroep hiervan op de hoogte brengen. 
