title: Verkorte educatieve masteropleiding - Spreiding opleiding over meerdere academiejaren
thema: Onderwijs en Vorming
pdf link: https://docs.vlaamsparlement.be/pfile?id=2038242
thema link: https://www.vlaamsparlement.be/parlementaire-documenten/schriftelijke-vragen/1798031
SCHRIFTELIJKE VRAAG
nr. 275
van HILÂL YALÇIN
datum: 25 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Verkorte educatieve masteropleiding  -  Spreiding opleiding over meerdere academiejaren
Sinds enkele jaren kan iedereen die al een masterdiploma heeft behaald kiezen voor de 
verkorte educatieve masteropleiding. Een programma van 60 studiepunten waarin je op 
een academische manier klaargestoomd wordt om voor de klas te staan. Voor 
geïnteresseerden die al aan het werk zijn, als leerkracht of buiten het onderwijs, kan de 
opleiding gespreid worden over meerdere academiejaren om zo de combinatie tussen werk 
en studeren mogelijk te maken. 
Op website https://www.edu-leraar.be/ zijn er modeltrajecten terug te vinden om de 
opleiding te spreiden over twee of drie academiejaren of om samen met de 
studietrajectbegeleider een persoonlijk traject uit te stippelen. De opleiding promoot sterk 
de haalbaarheid van de combinatie werk-studeren.
1. Kan de minister een overzicht bezorgen van het aantal studenten en het procentuele 
aantal studenten in de verkorte educatieve master die de opleiding op één 
academiejaar voltooien? Graag een vergelijking vanaf de start van de educatieve 
masteropleiding tot het huidige academiejaar.
2. Kan de minister een overzicht bezorgen van het aantal studenten en het procentuele 
aantal studenten in de verkorte educatieve master die de opleiding op twee 
academiejaren voltooien? Graag een vergelijking vanaf de start van de educatieve 
masteropleiding tot het huidige academiejaar.
3. Kan de minister een overzicht bezorgen van het aantal studenten en het procentuele 
aantal studenten in de verkorte educatieve master die de opleiding op drie 
academiejaren voltooien? Graag een vergelijking vanaf de start van de educatieve 
masteropleiding tot het huidige academiejaar.
4. Kan de minister een overzicht bezorgen van het aantal studenten en het procentuele 
aantal studenten in de verkorte educatieve master die de opleiding op meer dan drie 
academiejaren voltooien? Graag een vergelijking vanaf de start van de educatieve 
masteropleiding tot het huidige academiejaar.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 275 van 25 januari 2024
van HILÂL YALÇIN
De Vlaamse volksvertegenwoordiger vindt alle beschikbare informatie op de publiek 
beschikbare monitor van de lerarenopleiding via Monitor lerarenopleiding | Vlaams 
Ministerie van Onderwijs (vlaanderen.be). 
