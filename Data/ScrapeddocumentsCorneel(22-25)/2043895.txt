title: Verkorte educatieve bacheloropleiding - Combinatie studeren en werken
thema: Onderwijs en Vorming
pdf link: https://docs.vlaamsparlement.be/pfile?id=2043895
thema link: https://www.vlaamsparlement.be/parlementaire-documenten/schriftelijke-vragen/1798039
SCHRIFTELIJKE VRAAG
nr. 276
van HILÂL YALÇIN
datum: 25 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Verkorte educatieve bacheloropleiding  -  Combinatie studeren en werken
Sinds enkele jaren kan iedereen die al een bachelordiploma heeft behaald en graag voor 
de klas wil staan ervoor kiezen om via de verkorte educatieve bacheloropleiding de nodige 
bekwaamheidsbewijzen te behalen: een programma van 60 studiepunten waarin men 
pedagogische en (vak)didactische vaardigheden in een praktijkgerichte opleiding verwerft. 
Voor geïnteresseerden die al aan het werk zijn, als leerkracht of buiten het onderwijs, kan 
de opleiding gespreid worden over meerdere academiejaren om zo de combinatie tussen 
werk en studeren mogelijk te maken. 
Het traject kan als flextraject worden gevolgd, waar de opleiding over twee academiejaren 
of meer gespreid wordt in samenspraak met een trajectbegeleider. Studenten die al aan 
de slag zijn in het onderwijs kunnen het LIO-traject (leraar in opleiding) volgen. Tot slot 
kan men ook een eenjarig voltijds dagtraject volgen.
1. Heeft de minister een overzicht van het procentuele aantal studenten in de verkorte 
educatieve bachelor die de opleiding combineren met een job en dus voor het 
flextraject hebben gekozen en dat in verhouding met het totaalaantal studenten in de 
verkorte educatieve bacheloropleiding? Graag een vergelijking vanaf de start van de 
verkorte educatieve bacheloropleiding tot het huidige academiejaar.
2. Heeft de minister een overzicht van het procentuele aantal studenten in de verkorte 
educatieve bacheloropleiding die de opleiding combineren met een job in het 
onderwijs? In het LIO-statuut? Graag een vergelijking vanaf de start van de verkorte 
educatieve bacheloropleiding tot het huidige academiejaar. 
3. Heeft de minister een overzicht van het procentuele aantal studenten in de verkorte 
educatieve bacheloropleiding die de opleiding combineren met een job buiten het 
onderwijs? Graag een vergelijking vanaf de start van de educatieve bacheloropleiding 
tot het huidige academiejaar.
4. Heeft de minister een overzicht van het procentuele aantal studenten in de verkorte 
educatieve bacheloropleiding die het eenjarige voltijdse dagtraject volgen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 276 van 25 januari 2024
van HILÂL YALÇIN
De Vlaamse volksvertegenwoordiger vindt alle beschikbare informatie op de publiek 
beschikbare monitor van de lerarenopleiding via Monitor lerarenopleiding | Vlaams 
Ministerie van Onderwijs (vlaanderen.be). Een voltijds dagtraject is een concept dat niet 
bestaat in het hoger onderwijs. Graag verwijs ik ook naar mijn antwoord op SV 274.
