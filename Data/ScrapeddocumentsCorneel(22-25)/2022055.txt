title: Aanleg kiss-and-ridestation Diest - Studie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022055
thema link: https://www.vlaamsparlement.be/parlementaire-documenten/schriftelijke-vragen/1784115
SCHRIFTELIJKE VRAAG
nr. 301
van ARNOUT COEL
datum: 30 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanleg kiss-and-ridestation Diest  -  Studie
In het ge√Øntegreerd investeringsprogramma (GIP) 2024 is een reservebudget van 200.000 
euro opgenomen voor een studie naar de aanleg van een kiss-and-ridezone aan het station 
van Diest (GIP004436/01).
1. Wat is de exacte doelstelling van de studie? Wat beoogt de studie te onderzoeken? 
Kan de minister de contouren schetsen van het project dat aan het station van Diest 
zal worden opgestart?
2. Werd er voor de uitvoering van de studie al een studiebureau aangesteld? Wat is de 
indicatieve planning voor het vervolgtraject voor die studiefase?
3. Wanneer denkt de minister dat de werken voor het project effectief van start zullen 
kunnen gaan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 301 van 30 november 2023
van ARNOUT COEL
1. Voor de herinrichting van de stationsomgeving van het station Diest loopt er een 
uitgebreide samenwerking tussen de provincie Vlaams-Brabant, de stad Diest, de 
NMBS, De Lijn en het Agentschap Wegen en Verkeer (AWV). De NMBS staat in voor de 
aanleg van een kiss-and-ride langs de R26. Volgens de gemaakte afspraken staat het 
AWV in voor de nodige aanpassingswerken aan de weg om deze aansluiting mogelijk 
te maken. Het is de bedoeling om in deze studie de herinrichting van het kruispunt 
Antwerpsestraat-Schoonaerde (R26) mee op te nemen.
2. Voor uitvoering van de studie werd er nog geen studiebureau aangesteld. Het is de 
bedoeling om in het voorjaar 2024 het studiedossier voor te bereiden. Zo kan de studie, 
in functie van de evolutie van het GIP 2024, te gepasten tijde in de markt gezet 
worden.
3. De effectieve startdatum van de werken is op dit moment nog niet te bepalen. Die zal  
bepaald worden door de vastlegging van de studie, de vordering van de studie, het 
verkrijgen van de omgevingsvergunning en het verloop van de 
aanbestedingsprocedure van de werken.
