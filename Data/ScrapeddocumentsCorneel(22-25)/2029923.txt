title: Bedrijfscrèches - Oproep partnerschappen voor proeftuinen
thema: Welzijn en Gezin
pdf link: https://docs.vlaamsparlement.be/pfile?id=2029923
thema link: https://www.vlaamsparlement.be/parlementaire-documenten/schriftelijke-vragen/1791677
SCHRIFTELIJKE VRAAG
nr. 156 
van HANNES ANAF
datum: 2 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Bedrijfscrèches  -  Oproep partnerschappen voor proeftuinen 
De Vlaamse Regering heeft in november een oproep gelanceerd voor vijf partnerschappen 
die proeftuinen moeten opzetten rond kinderopvang voor bedrijven voor de periode 2024-
2025. De Vlaamse Regering wil innovatieve oplossingen bevorderen voor de link tussen 
kinderopvang, tewerkstelling en bedrijfsinvesteringen. Daar is een budget van een miljoen 
euro voor uitgetrokken. Er konden oproepen worden ingediend tot 13 december 2023.
1. Heeft de minister al beslist welke vijf partnerschappen de proeftuinen zullen kunnen 
opzetten? Zo ja, graag een overzicht van de partnerschappen, welke organisaties en 
bedrijven er deel van uitmaken, welk doel ze hebben, hoeveel budget ze hebben 
gevraagd en hoeveel budget hen wordt toegekend, in welke regio of gemeente ze 
opereren en hoeveel kinderen ze willen opvangen.
2. Graag een overzicht van alle indienende partnerschappen, welke organisaties en 
bedrijven er deel van uitmaken, hoeveel budget ze hebben gevraagd, in welke regio 
of gemeente ze willen opereren en hoeveel kinderen ze willen opvangen.
3. Welk doel heeft de minister met het opzetten van de proeftuinen? Welk resultaat 
verwacht ze? Wat is het plan van de minister met de opgezette partnerschappen na 
afloop van de proefperiode? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 156 van 2 januari 2024
van HANNES ANAF
Deze proefprojecten vallen onder de bevoegdheid van Vlaams minister van Economie, 
Innovatie, Werk, Sociale economie en Landbouw Jo Brouns. Voor een antwoord op uw 
vraag naar de laatste stand van zaken verwijs ik u graag naar minister Brouns. 
