title: Geïntegreerd investeringsprogramma (GIP) 2024 - Agentschap Wegen en Verkeer - Onteigeningen eerste fase Nieuwendorpe - Tieltesteenweg Eeklo
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2020141
thema link: https://www.vlaamsparlement.be/parlementaire-documenten/schriftelijke-vragen/1782536
SCHRIFTELIJKE VRAAG
nr. 281
van STIJN DE ROO
datum: 27 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Agentschap Wegen en Verkeer  -  
Onteigeningen eerste fase Nieuwendorpe - Tieltesteenweg Eeklo
In het ontwerp GIP 2024, Agentschap Wegen en Verkeer, lees ik dat voor Eeklo, FASE 3, 
voor Nieuwendorpe - Tieltsesteenweg, voor de eerste fase, voor onteigeningen voor het 
jaar 2024 500.000 euro budget en 200.000 euro fietsbudget wordt gereserveerd.
1. Welke loten zullen worden onteigend?
2. Wat is de stand van zaken van de voorbereiding van de onteigeningen?
3. Wat is de verdere timing voor de onteigeningen? Wanneer zullen de onteigeningen 
voltooid zijn? 
4. Wat zijn de verdere timing en verloop van het dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 281 van 27 november 2023
van STIJN DE ROO
1. Er worden 21 percelen geheel of gedeeltelijk onteigend. Het gaat om landbouwgrond 
en gronden met bestemming voor industrie.
2. Het Agenstchap Wegen en Verkeer (AWV), Eeklo en Vlabel bereiden de onteigeningen 
voor.
3. De onderhandelingen zullen waarschijnlijk begin 2024 starten en begin 2025 beëindigd 
worden. Als de onderhandelingen vlot verlopen, zijn de onteigeningen tegen die datum 
voltooid. Mocht dit toch niet het geval zijn, wordt in het begin van 2025 een definitief 
onteigeningsbesluit opgemaakt. 
4. Voor dit dossier is de project-MER lopende. Deze stap wordt allicht in het voorjaar van 
2024  beëindigd. Er moet ook een omgevingsvergunning worden aangevraagd, het 
aanbestedingsdossier moet worden opgemaakt en een aannemer moet worden 
aangesteld. De timing hiervoor zal afhangen van het verloop van de nog te doorlopen 
stappen voor de uitvoering van het project en de beschikbare budgetten. 
