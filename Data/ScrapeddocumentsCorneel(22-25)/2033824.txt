title: Verkeersongevallen met dodelijke afloop - Limburg
thema: Mobiliteit en Verkeer
pdf link: https://docs.vlaamsparlement.be/pfile?id=2033824
thema link: https://www.vlaamsparlement.be/parlementaire-documenten/schriftelijke-vragen/1796392
SCHRIFTELIJKE VRAAG
nr. 521
van RITA MOORS
datum: 19 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersongevallen met dodelijke afloop  -  Limburg 
In de eerste helft van 2023 daalde het aantal verkeersdoden met 21 procent tegenover 
dezelfde periode in 2022: 227 personen kwamen om het leven in de eerste zes maanden 
van 2023, in 2022 waren er dat nog 287. Het gaat om het laagste aantal doden ooit buiten 
de coronajaren. Dat blijkt vandaag uit de verkeersveiligheidsbarometer van Vias Institute, 
die wordt samengesteld met cijfers van de federale politie.
1. Hoeveel ongevallen met een dodelijke afloop gebeurden er in Limburg in 2021, 2022 
en 2023? Hoeveel dodelijke slachtoffers vielen er? Graag een geannualiseerd 
overzicht. Graag een vergelijking ten opzichte van de andere provincies.
2. Hoeveel bestuurders die een dodelijk ongeval veroorzaakten in Limburg hadden al een 
strafblad? Welke veroordeling liepen zij eerder op? Graag een geannualiseerd overzicht 
voor de periode 2021-2023. Graag een vergelijking ten opzichte van de andere 
provincies.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 521 van 19 januari 2024
van RITA MOORS
1. In onderstaande tabel wordt het aantal dodelijke ongevallen en verkeersdoden in 
Vlaanderen weergegeven voor de jaren 2021 en 2022, opgedeeld naar provincie 
(bron: FOD Economie, Statbel). De officiÃ«le gegevens voor het jaar 2023 zijn nog niet 
beschikbaar. 
2021 2022
Dodelijke 
ongevallenVerkeers-
dodenDodelijke 
ongevallenVerkeers-
doden
Antwerpen 79 81 62 65
Limburg 63 67 49 50
Oost-Vlaanderen 53 59 59 60
Vlaams-Brabant 42 46 38 39
West-Vlaanderen 55 57 64 68
VLAANDEREN 292 310 272 282
  Bron: FOD Economie, Statbel
Voor 2023 hebben we enkel de voorlopige ongevalsgegevens voor de eerste 9 
maanden van het jaar (bron: Federale Politie, DGR-DRI-BIPOL). Dit betreffen enkel 
de doden ter plaatse.
Voor Vlaanderen zien we tijdens de eerste 9 maanden van 2023 een afname van 36 
doden ter plaatse t.o.v. diezelfde periode in 2022. In Limburg betreft dit een afname 
van 14 doden ter plaatse.
2023*
Dodelijke ongevallen 
(doden ter plaatse)Verkeersdoden ter plaatse
Antwerpen 38 39
Limburg 13 13
Oost-Vlaanderen 30 30
Vlaams-Brabant 16 17
West-Vlaanderen 31 35
VLAANDEREN 128 134
* Voorlopige gegevens januari-september 2023
Bron: Federale Politie, DGR-DRI-BIPOL
2. In de ongevallenstatistieken is geen informatie over het strafblad van de 
weggebruikers beschikbaar. Deze vraag betreft dan ook een link met de bevoegdheid 
van justitie (federale bevoegdheid). 
