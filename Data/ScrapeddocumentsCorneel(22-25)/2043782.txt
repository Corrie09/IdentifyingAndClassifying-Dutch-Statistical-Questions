title: Callcenter Hoppin - Wachttijden
thema: Mobiliteit en Verkeer
pdf link: https://docs.vlaamsparlement.be/pfile?id=2043782
thema link: https://www.vlaamsparlement.be/parlementaire-documenten/schriftelijke-vragen/1798789
SCHRIFTELIJKE VRAAG
nr. 559
van MARINO KEULEN
datum: 26 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Callcenter Hoppin  -  Wachttijden
Voor de invoering van basisbereikbaarheid zou men ook gaan gebruikmaken van een 
callcenter Hoppin voor de mensen die er niet in slagen de reservering online te doen of via 
de app.
Uit de bespreking en ook in de media bleek dat de wachttijden langer opliepen dan wat 
vooropgesteld was.
1. Hoeveel calls kreeg men per dag binnen sinds 1 november 2023?
2. Wat is de gemiddelde duurtijd per call voor elk van die dagen?
3. Hoeveel van deze calls gaan over het reserveren 
a) 30 minuten op voorhand?
b) 1u op voorhand?
c) Een halve dag op voorhand?
d) Een dag op voorhand?
e) Meer dan een dag op voorhand?
4. Er werd extra personeel ingezet om de wachttijden te doen dalen. 
Hoeveel mensen werden er op dagbasis ingezet sinds 1 november 2023?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.559  van 26 januari 2024
van MARINO KEULEN
1. Dit is terug te vinden in het rapport in de bijlage. 
2. Dit is terug te vinden in het rapport in de bijlage. Sinds eind november zag De Lijn de 
duurtijd van de calls stijgen, omdat er veel meer bellers waren die om informatie 
vroegen. Het verlenen van reisinformatie neemt meer tijd in beslag dan het boeken 
van concrete ritten. 
De gemiddelde duurtijd van de calls daalt nu gestaag, omgekeerd evenredig met het 
percentage van telefoons voor boekingen. Dit zal in de komende weken verder dalen.
3. Het is niet mogelijk om een uitsplitsing te maken voor het gewenste reistijdstip. 
Sommige reizigers bellen ook voor het boeken van meerdere verplaatsingen. Het 
percentage van inkomende telefoons bedoeld om een concrete reis te boeken, is 
consulteerbaar in het rapport in de bijlage, op dagbasis.
4. De Lijn heeft een contract met VIA op basis van een SLA (Service Level Agreement). 
VIA werkt op haar beurt samen met verschillende callcenters, waar de staffing wordt 
afgestemd op de verwachte vraag. De Lijn heeft geen concrete cijfers op de effectieve 
inzet per dag, maar sinds begin januari werd wel opgeschaald om een betere service 
te kunnen verlenen.
BIJLAGE
Overzicht
