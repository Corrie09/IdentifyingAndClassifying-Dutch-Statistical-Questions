title: Subsidieoproep 'Kmo's in een omgeving voor de toekomst' - Resultaten
thema: Economie
Natuur en Milieu
pdf link: https://docs.vlaamsparlement.be/pfile?id=2016666
thema link: https://www.vlaamsparlement.be/parlementaire-documenten/schriftelijke-vragen/1780435
SCHRIFTELIJKE VRAAG
nr. 132
van BRECHT WARNEZ
datum: 16 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Subsidieoproep 'Kmo's in een omgeving voor de toekomst'  -  Resultaten
De subsidieoproep ‘Kmo’s in een omgeving voor de toekomst’ heeft als doel om 
klimaatadaptieve maatregelen op de bedrijfsruimtes van kleine en middelgrote 
ondernemingen te stimuleren. 
In totaal is er 800.000 euro uitgetrokken voor de projectoproep, met een maximumbedrag 
van 150.000 euro dat kan worden uitgereikt per project.
In het antwoord op mijn schriftelijke vraag nr. 24 van 5 oktober 2023 stelde de minister 
dat er in totaal dertien dossiers volledig en ontvankelijk werden verklaard en dat er in 
West-Vlaanderen vier dossiers werden ingediend.
Gelieve de gevraagde gegevens in een Excel-bestand weer te geven.
1. Hoeveel projecten kregen goedkeuring voor hun subsidieaanvraag via de oproep? 
Graag een overzicht van de aantallen per provincie en per gemeente.
a) Graag een overzicht van de goedgekeurde projecten, met een korte beschrijving 
van de desbetreffende projecten in West-Vlaanderen.
b) Graag per project in West-Vlaanderen ook de vermelding van het subsidiebedrag 
waarop ze aanspraak maken.
2. Hoeveel subsidies (bedrag) werden er toegewezen in elke provincie?
3. Hoeveel aanvragen werden geweigerd? Wat waren de voornaamste redenen voor een 
weigering?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 132 van 16 november 2023
van BRECHT WARNEZ
Er werden nog geen projecten goedgekeurd. De administratieve voorbereiding is nog 
lopende.
