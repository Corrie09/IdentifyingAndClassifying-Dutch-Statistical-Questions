title: Aanvragen publieke laadpaal - West-Vlaanderen
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2034212
thema link: https://www.vlaamsparlement.be/parlementaire-documenten/schriftelijke-vragen/1796394
SCHRIFTELIJKE VRAAG
nr. 522
van BERT MAERTENS
datum: 19 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanvragen publieke laadpaal  -  West-Vlaanderen
Met mijn schriftelijke vraag nr. 807 van 14 februari 2023 bevroeg ik de minister over 
laadpalen in West-Vlaanderen.
Dankzij het digitaal loket en ‘Paal volgt Wagen’-principe kan een burger, onderneming of 
taxi-/deelwagenbedrijf bij het Departement Mobiliteit en Openbare Werken een publieke 
laadpaal aanvragen op het openbaar domein. 
1. Hoeveel aanvragen werden tot op vandaag ontvangen voor de provincie West-
Vlaanderen? Graag een opsplitsing per jaar, per type aanvrager 
(burger/onderneming/taxibedrijf) en per gemeente. Hoe verhoudt zich dat tot de rest 
van Vlaanderen? 
2. Hoeveel aanvragen werden in West-Vlaanderen tot nu toe afgekeurd en om welke 
redenen werden ze afgekeurd? Hoe verhoudt zich dat tot de rest van Vlaanderen?
3. Hoeveel publieke laadpalen werden na aanvraag al geïnstalleerd in West-Vlaanderen? 
Graag een oplijsting per gemeente.
4. Ook door steden en gemeenten kunnen er proactief publieke laadpalen worden 
bijgeplaatst op strategische locaties. Via een e-loket kunnen lokale overheden 
suggesties daarvoor doorgeven. 
Hoeveel voorstellen van lokale overheden werden tot op heden ontvangen? Heeft de 
minister ook een overzicht van het aantal laadpalen, het type lader (normaal of snel) 
en de locatie? Hoe verhoudt zich dat tot de vooropgestelde inschatting van 35.000 
laadpunten tegen 2025 verdeeld over de gemeenten en steden in Vlaanderen?
5. Volgens het ‘Paal volgt Paal’-principe worden er automatisch laadpunten bijgeplaatst 
wanneer bestaande laadpalen zeer frequent worden gebruikt. 
Werden dankzij dat principe al extra laadpalen geplaatst?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 522 van 19 januari 2024
van BERT MAERTENS
Omdat het verzamelen van de nodige gegevens extra tijd vraagt, zal u de gevraagde info 
ontvangen in een aanvullend antwoord tegen begin maart 2024.
