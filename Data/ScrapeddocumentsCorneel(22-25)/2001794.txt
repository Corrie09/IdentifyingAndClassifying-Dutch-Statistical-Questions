title: Kansarmoede-index - Gemeenten met een collectieve opvangfaciliteit
thema: Armoedebeleid
Lokale overheden en Binnenlands bestuur
pdf link: https://docs.vlaamsparlement.be/pfile?id=2001794
thema link: https://www.vlaamsparlement.be/parlementaire-documenten/schriftelijke-vragen/1763521
SCHRIFTELIJKE VRAAG
nr. 1
van ARNOUT COEL
datum: 26 september 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Kansarmoede-index  -  Gemeenten met een collectieve opvangfaciliteit
Jaarlijks publiceert het agentschap Opgroeien de kansarmoede-index op basis van zes 
criteria: beschikbaar maandinkomen, opleiding ouders, arbeidssituatie ouders, laag 
stimulatieniveau, huisvesting en gezondheid. Die cijfers zijn raadpleegbaar tot op 
gemeenteniveau, wat toelaat de gemeenten onderling te vergelijken.
Zo valt er voor de gemeente Zoutleeuw een sterke stijging op. Terwijl de kansarmoede-
index daar in 2016 nog 0,9 procent bedroeg, is die in 2022 gestegen tot 11,7 procent. Dat 
is ook een heel stuk hoger dan het Vlaams-Brabantse gemiddelde van 7,5 procent. 
Als antwoord op de schriftelijke vraag nr. 12 van 29 september 2021 van Marino Keulen 
liet de voorganger van de minister weten dat kinderen geboren in gezinnen die verblijven 
in een asielcentrum voor hun geboortejaar worden meegeteld in de kansarmoedecijfers 
van de gemeente waar het asielcentrum gelegen is. Zij worden tevens meegeteld in de 
algemene Vlaamse cijfers.
In Zoutleeuw is een van de collectieve opvangcentra van Fedasil gelegen, wat dus volgens 
bovenvermelde zienswijze een impact kan hebben op de kinderarmoede-index van de 
gemeente. 
1. Kan de minister een overzicht van de kansarmoede-index voor de gemeente Zoutleeuw 
geven en daarbij de collectieve opvangfaciliteit van Fedasil buiten beschouwing laten? 
Graag een overzicht sinds 2016 van de index met Ã©n zonder inachtname van het 
asielcentrum.
2. Ziet de minister een gelijkaardige tendens bij andere gemeenten die ook een 
collectieve opvangfaciliteit op hun grondgebied hebben?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 1 van 26 september 2023
van ARNOUT COEL
Voor het antwoord op de vragen verwijs ik naar de bevoegde minister, collega Hilde 
Crevits, Vlaams minister van Welzijn, Volksgezondheid en Gezin.
