title: Daders intrafamiliaal geweld - Tijdelijk huisverbod
thema: Justitie en Handhaving
pdf link: https://docs.vlaamsparlement.be/pfile?id=2033125
thema link: https://www.vlaamsparlement.be/parlementaire-documenten/schriftelijke-vragen/1793520
SCHRIFTELIJKE VRAAG
nr. 234
van KATRIEN SCHRYVERS
datum: 11 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Daders intrafamiliaal geweld  -  Tijdelijk huisverbod
Sinds 2020 worden de daders van intrafamiliaal geweld die een tijdelijk huisverbod krijgen, 
opgevolgd en begeleid door de justitiehuizen. Uit het antwoord van de minister op mijn 
eerdere schriftelijke vragen blijkt dat het tijdelijk huisverbod wel meer ingang vindt, maar 
dat er toch nog altijd grote regionale verschillen bestaan in de toepassing daarvan.
In Vlaanderen kregen vorig jaar dus 662 mensen zo’n tijdelijk huisverbod opgelegd. Dat is 
een stuk meer dan in 2022 (488) en zelfs een verdrievoudiging in vergelijking met 2020 
(217), zo bleek uit een communicatie van de minister van 5 januari laatstleden.
Enige tijd geleden voerde het College van procureurs-generaal een evaluatie uit over de 
omzendbrieven met betrekking tot intrafamiliaal geweld. Een onderdeel daarvan was, naar 
verluidt, de te omslachtige procedure rond het tijdelijk huisverbod.
Uit een interne evaluatie was ook al gebleken dat de justitieassistenten aangaven te weinig 
tijd te hebben voor het opmaken van het voorlichtingsverslag. Er werd aan de 
familierechters gevraagd om dossiers niet te snel op de zitting te plaatsen, aldus de 
minister in antwoord op mijn vraag om uitleg van 7 november 2023.
In antwoord op mijn schriftelijke vraag nr. 983 van 27 juli 2023 verkreeg ik cijfers ter zake 
voor de eerste jaarhelft van 2023.
1. Hoeveel dossiers tijdelijk huisverbod ontvingen de justitiehuizen in heel 2023, 
opgesplitst per provincie en per justitiehuis?
2. Wat was in 2023 de gemiddelde duurtijd van de tijdelijke huisverboden die werden 
opgelegd? Graag een opdeling per provincie en per justitiehuis.
3. Hoeveel dossiers tijdelijk huisverbod werden in 2023 afgesloten? In hoeveel dossiers 
gebeurde dat na een verlenging? Graag een opdeling per provincie en per justitiehuis.
4. Heeft de minister ondertussen al kennis kunnen nemen van resultaten van de evaluatie 
van omzendbrieven rond intrafamiliaal geweld en de toepassing van het tijdelijk 
huisverbod? Zo ja, welke maatregelen koppelt de minister daaraan?
5. Hoe worden de maatregelen om het tijdelijk huisverbod meer ingang te doen krijgen 
(met name in de nodige tijd voorzien voor de justitieassistenten, de maatregel onder 
de aandacht brengen van de procureurs-generaal) geëvalueerd en opgevolgd?
6. Hoe wordt het tijdelijk huisverbod in het algemeen nog verder opgevolgd en 
geëvalueerd?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 234 van 11 januari 2024
van KATRIEN SCHRYVERS
1. De Vlaamse justitiehuizen ontvingen in 2023 662 mandaten tijdelijk huisverbod. U vindt 
hieronder de verdeling per provincie en per justitiehuis. 
Provincie Antwerpen 264
JH Antwerpen 191
JH Turnhout 32
JH Mechelen 41
Provincie Oost-Vlaanderen 125
JH Dendermonde 55
49
JH Oudenaarde 21
Provincie West-Vlaanderen 19
6
3
JH Kortrijk 10
JH Veurne 0
Provincie Vlaams Brabant 23
JH Leuven 23
56
JH Brussel 56
Provincie Limburg 157
JH Hasselt 89
JH Tongeren 86
Algemeen Totaal 662JH Gent 
JH Brugge 
JH Ieper 
Brussel 
2. De gemiddelde duurtijd van de tijdelijke huisverboden bedroeg over heel Vlaanderen 
gemiddeld 66 dagen. Uitgesplitst naar provincie en justitiehuis ziet dat er als volgt uit.
3. In 2023 werden er over heel Vlaanderen in totaal 624 dossiers tijdelijk huisverbod 
afgesloten. Uitgesplitst naar provincie en justitiehuis ziet dat er als volgt uit: Provincie Antwerpen 64
JH Antwerpen 62
JH Turnhout 70
JH Mechelen 66
Provincie Oost-Vlaanderen 67
JH Dendermonde 70
65
JH Oudenaarde 65
Provincie West-Vlaanderen 52
17
60
JH Kortrijk 62
JH Veurne 0
Provincie Vlaams Brabant 74
JH Leuven 74
86
JH Brussel 86
Provincie Limburg 63
JH Hasselt 60
JH Tongeren 66
Algemeen Totaal 66JH Gent 
JH Brugge 
JH Ieper 
Brussel 
Provincie Antwerpen 256
JH Antwerpen 182
JH Turnhout 35
JH Mechelen 39
Provincie Oost-Vlaanderen 116
JH Dendermonde 48
49
JH Oudenaarde 19
Provincie West-Vlaanderen 11
2
2
JH Kortrijk 7
JH Veurne 0
Provincie Vlaams Brabant 23
JH Leuven 23
58
JH Brussel 58
Provincie Limburg 160
JH Hasselt 80
JH Tongeren 80
Algemeen Totaal 624JH Gent 
JH Brugge 
JH Ieper 
Brussel 
Onderstaande tabel geeft de duur weer van de afgesloten dossiers tijdelijk huisverbod 
2023 in absolute aantallen.
 0 - 14 dagen + 14 dagen Eindtotaal
Antwerpen 69 187 256
Justitiehuis Antwerpen 51 131 182
Justitiehuis Mechelen 9 30 39
Justitiehuis Turnhout 9 26 35
Brussel-Leuven 10 71 81
Justitiehuis Brussel 5 53 58
Justitiehuis Leuven 5 18 23
Limburg 45 115 160
Justitiehuis Hasselt 27 53 80
Justitiehuis Tongeren 18 62 80
Oost-Vlaanderen 28 88 116
Justitiehuis Dendermonde 11 37 48
Justitiehuis Gent 13 36 49
Justitiehuis Oudenaarde 4 15 19
West-Vlaanderen 3 8 11
Justitiehuis Brugge 1 1 2
Justitiehuis Ieper  2 2
Justitiehuis Kortrijk 2 5 7
Eindtotaal 155 469 624
Uit bovenstaande blijkt dat 469 van de 624 afgesloten dossiers werd verlengd.
4-5.Wat betreft de evaluatie van de omzendbrieven rond intrafamiliaal geweld en de 
toepassing van het tijdelijk huisverbod kan ik u zeggen dat ik opnieuw, nog maar eens, 
gevraagd heb naar de resultaten van die bevraging toen ik op 16 oktober 2023 
samenzat met het College van Procureurs-Generaal. Opnieuw werd mij verteld dat het 
rapport binnenkort zou voorgelegd worden aan het expertisenetwerk criminaliteit 
tegen personen, waar ook het Agentschap Justitie en Handhaving in zetelt. Ik heb mijn 
administratie daarom op 25 oktober 2023 nogmaals een herinnering laten sturen. 
Vorige maand deden ze hetzelfde, maar tot op vandaag hebben we geen uitnodiging 
gekregen voor een nieuw overleg van het expertisenetwerk. Ik blijf aandringen en kan 
u verzekeren dat ik – van zodra ik over de evaluatie beschik – in overleg ga om te 
bekijken welke concrete maatregelen we aan de vaststellingen kunnen verbinden.
De radiostilte aan de andere kant betekent daarom niet dat wij ondertussen bij de 
pakken moeten blijven zitten. Zoals u weet, hebben mijn diensten begin oktober 2023 
een toelichting over het tijdelijk huisverbod gegeven aan de parketten en rechtbanken. 
We hebben van deze gelegenheid gebruik gemaakt om de familierechters inderdaad 
te vragen om de termijn van veertien dagen, waarover zij beschikken om het tijdelijk 
huisverbod te evalueren, maximaal te respecteren zodat de justitieassistenten die 
termijn ten volle kunnen gebruiken om zicht te krijgen op de situatie en de nodige 
hulp- en dienstverlening in te schakelen. Eind april 2024 hebben we opnieuw een 
bijeenkomst gepland en bekijken we in welke mate aan deze werkwijze daadwerkelijk 
gevolg werd gegeven. 
6. We monitoren onze cijfers op vlak van instroom en uitstroom permanent, zowel over 
gans Vlaanderen als per regio. Zoals te zien bij vraag 1 zijn er nog steeds regionale 
verschillen. Met de komst van de 5 bijkomende Veilige Huizen hopen we dat ook in 
andere regio’s de maatregel meer gebruikt wordt. Een structurele samenwerking met 
de Veilige Huizen en andere partners laat toe om deze maatregel volledig tot zijn recht 
te laten komen en effectief crisissituaties te ontmijnen. Verder bekijken we ook hoe 
we onze werkprocessen kunnen optimaliseren. Daarnaast blijven we uiteraard inzetten 
op overleg met de opdrachtgevers en zoals bij vraag 4 reeds aangegeven, wacht ik, 
op dat vlak, de evaluatie van het expertisenetwerk af om te kijken welke de 
vaststellingen zijn van de evaluatie en hoe we vervolgens met de aanbevelingen aan 
de slag kunnen gaan.
