title: Lokale besturen - Administratieve geldboetes voor snelheidsovertredingen
thema: Lokale overheden en Binnenlands bestuur
Mobiliteit en Verkeer
pdf link: https://docs.vlaamsparlement.be/pfile?id=2083551
thema link: https://www.vlaamsparlement.be/parlementaire-documenten/schriftelijke-vragen/1834900
SCHRIFTELIJKE VRAAG
nr. 13
van PETER VAN ROMPUY
datum: 21 oktober 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
Lokale besturen  -  Administratieve geldboetes voor snelheidsovertredingen
Sinds 1 februari 2021 hebben steden en gemeenten de mogelijkheid om voor 
beperkte snelheidsovertredingen een administratieve geldboete te innen. Het staat lokale 
besturen volledig vrij om te kiezen of zij beperkte snelheidsinbreuken zelf willen afhandelen 
of niet.
1. Hoeveel Vlaamse steden en gemeenten maakten al gebruik van de mogelijkheid om 
via een administratieve geldboete snelheidsovertredingen te beboeten? Welke? 
a) Graag cijfers per jaar. 
b) Cijfers per provincie. 
2. Voor welk bedrag inden Vlaamse steden en gemeenten administratieve geldboetes 
voor snelheidsovertredingen? Voor hoeveel overtredingen? 
a) Graag cijfers per stad of gemeente. 
b) Cijfers per jaar. 
c) Cijfers per provincie. 
3. Hoe verhouden die cijfers zich ten opzichte van het gebruik van administratieve 
geldboetes voor andere overtredingen? 
4. Hoe evalueert de minister de inzet van administratieve geldboetes voor 
snelheidsovertredingen? 
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLAND, STEDEN- EN 
PLATTELANDSBELEID, SAMENLEVEN, INTEGRATIE EN INBURGERING, BESTUURSZAKEN, SOCIALE ECONOMIE 
EN ZEEVISSERIJ
ANTWOORD
op vraag nr. 13 van 21 oktober 2024
van PETER VAN ROMPUY
1-3.Gemeenten beslissen volledig autonoom of zij beperkte snelheidsovertredingen 
sanctioneren met gemeentelijke administratieve sancties. Zij moeten de Vlaamse 
overheid hier niet van op de hoogte brengen en hier ook niet afzonderlijk over 
rapporteren. Bijgevolg beschik ik op dit moment niet over de gevraagde cijfers.  
Met de wijziging van de regels voor de beleids- en beheerscyclus van de lokale en 
provinciale besturen (BBC 3.0) zal voor de meerjarenplannen 2026-2031 en de 
jaarrekeningen vanaf boekjaar 2026 nagegaan kunnen worden:
- hoeveel inkomsten iedere gemeente raamt in de meerjarenplanning en boekt in de 
jaarrekeningen uit GAS-boetes lichte snelheidsovertredingen (toekomstige MAR 
7390);
- hoe deze cijfers zich verhouden ten opzichte van de inkomsten uit andere 
categorieÃ«n van gemeentelijke administratieve sancties en boetes. 
4. Het al dan niet inzetten van gemeentelijke administratieve geldboetes voor de 
sanctionering van beperkte snelheidsovertredingen behoort tot de gemeentelijke 
autonomie. De evaluatie hiervan behoort tot de bevoegdheid van collega De Ridder, 
Vlaams minister van Mobiliteit, Openbare Werken, Havens en Sport. 
