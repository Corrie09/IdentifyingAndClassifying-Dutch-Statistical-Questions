title: Digitale informatieborden van handelszaken langs gewestwegen - Vergunningsaanvragen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2067982
thema link: https://www.vlaamsparlement.be/parlementaire-documenten/schriftelijke-vragen/1830250
SCHRIFTELIJKE VRAAG
nr. 26
van GIJS DEGRANDE
datum: 27 augustus 2024
aan LYDIA PEETERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN MOBILITEIT, OPENBARE 
WERKEN, BINNENLANDS BESTUUR, BESTUURSZAKEN, INBURGERING EN GELIJKE KANSEN
Digitale informatieborden van handelszaken langs gewestwegen  -  Vergunningsaanvragen
Steeds meer steden en gemeenten, handelszaken en bedrijven, attractieparken of 
ondernemers maken gebruik van digitale informatieborden langs de openbare weg. Terwijl 
steden en gemeenten burgers willen informeren, plaatsen handelszaken en bedrijven dan 
weer ledschermen om klanten en bezoekers aan te trekken of van relevante informatie te 
voorzien.
1. Hoeveel vergunningen werden de afgelopen zittingsperiode aangevraagd voor 
publiciteit langs gewestwegen? Hoeveel werden er goedgekeurd? Graag een 
opsplitsing per jaar en per provincie.
2. Wat waren de voornaamste redenen om vergunningsaanvragen te weigeren?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 26 van 27 augustus 2024
van GIJS DEGRANDE
1. De lokale overheid is de vergunningverlenende overheid (ook langs gewestwegen). 
Mijn administratie heeft dan ook geen zicht op hoeveel vergunningen er afgeleverd of 
geweigerd worden. 
2. De voornaamste reden om digitale informatieborden te weigeren op privaat domein 
zijn:
a. afmetingen niet conform de geldende regelgeving
b. herkenbaar vanop de autosnelweg
c. niet conform artikel 80.2 van de wegcode
d. in het kader van de nieuwe publiciteitsverordening: op minder dan 50 meter 
van een kruispunt
