title: Leegstandsbeheerders - Stand van zaken
thema: Wonen
pdf link: https://docs.vlaamsparlement.be/pfile?id=2037982
thema link: https://www.vlaamsparlement.be/parlementaire-documenten/schriftelijke-vragen/1794544
SCHRIFTELIJKE VRAAG
nr. 126 
van MAXIM VEYS
datum: 16 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Leegstandsbeheerders  -  Stand van zaken
Private leegstandsbeheerders kunnen, na erkenning door de Vlaamse Regering, sociale 
huurwoningen die leegstaan in afwachting van renovatie, beschikbaar stellen aan tijdelijke 
bewoners. Doorgaans gebeurt dat via een bezetting ter bede. Op 8 november 2023 vroeg 
ik met mijn vraag om uitleg nr. 365 (2023-2024) aan de minister om een stand van zaken 
over de werking van de huidige erkende leegstandbeheerders.
Ik heb op basis van de antwoorden van de minister nog de volgende aanvullende vragen:
1. Een van de nieuwe erkenningsvoorwaarden is dat private leegstandsbeheerders 
jaarlijks, uiterlijk in mei, een verslag moeten overmaken aan de administratie over de 
werking van het jaar daarvoor. Graag had ik de werkingsverslagen van alle 
leegstandsbeheerders ontvangen vanaf de erkenning van leegstandsbeheerders door 
de Vlaamse overheid.
2. De minister gaf in zijn antwoord aan dat in 2022 2215 woningen werden verhuurd 
buiten het sociale huurstelsel, waarvan 438 door middel van de tussenkomst van een 
erkende private leegstandsbeheerder. Zo’n 1 op 5 woningen dus.
Wat is de situatie bij de overige woningen? Staan die gewoon leeg? Heeft minister daar 
zicht op? Hoe pakt hij leegstand dan aan?
3. Graag overzicht van het aantal buiten stelsel verhuurde sociale woningen aan 
leegstandsbeheerders. Graag opgesplitst per provincie en per leegstandbeheerder. 
Graag ook de cijfers per jaar sinds de eerste erkenning van leegstandsbeheerders door 
de Vlaamse overheid.
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 126 van 16 januari 2024
van MAXIM VEYS
1. U vindt de werkingsverslagen terug in bijlage 1 tot en met 6. Omwille van privacy 
werden de adresgegevens verwijderd.
2. U kan de gevraagde gegevens terugvinden in bijlage 7. Deze cijfers geven een overzicht 
van het aantal leegstaande woningen, of het gaat om (niet-) structurele leegstand en 
een verdere omschrijving van de leegstand. Ik verwijs ook naar SV 59 van 21 november 
2023 van Sarah Smeyers voor verdere detailinformatie over het type van leegstand.
3. U kan de gevraagde gegevens terugvinden in bijlage 8.
BIJLAGEN
1.Werkingsverslag Interim Vastgoedbeheer
2.Blanco huurovereenkomst Interim Vastgoedbeheer
3.Overzicht verhuringen Interim Vastgoedbeheer
4.Werkingsverslag Homy Rentals
5.Werkingsverslag Prevenda
6.Blanco huurovereenkomst Prevenda
7.Leegstand
8.Leegstandsbeheerders
