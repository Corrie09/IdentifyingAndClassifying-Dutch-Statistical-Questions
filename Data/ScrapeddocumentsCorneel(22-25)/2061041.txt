title: Wapenexport - Maandverslag dualusegoederen januari 2024
thema: Buitenlands beleid
Internationaal ondernemen
Wapenhandel
pdf link: https://docs.vlaamsparlement.be/pfile?id=2061041
thema link: https://www.vlaamsparlement.be/parlementaire-documenten/schriftelijke-vragen/1817551
SCHRIFTELIJKE VRAAG
nr. 191
van ANNICK LAMBRECHT
datum: 28 maart 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wapenexport  -  Maandverslag dualusegoederen januari 2024
In het maandverslag dual use van januari 2024 vallen de volgende vergunningen op:
1. vergunning naar het Verenigd Koninkrijk van goederen uit de categorie 2B204.a. 
(dossier 6)
2. vergunningen naar Oekraïne van goederen uit de categorie 2B201.a.3. (dossiers 7 en 
8)
3. vergunning naar India van goederen uit de categorie 6A003.b.4.b. (dossier 9)
1. Voor dossier 6 (Verenigd Koninkrijk), om welke goederen gaat het hier specifiek? Wat 
is het specifieke eindgebruik? Wie is de specifieke bestemmeling? Wat is de reden 
waarom dat niet in delegatie werd gegeven?
2. Voor dossiers 7 en 8 (Oekraïne), om welke goederen gaat het hier specifiek? Wat is 
het specifieke eindgebruik? Wie is de specifieke bestemmeling? Wat is de reden 
waarom dit niet in delegatie werd gegeven?
3. Voor dossier 9 (India), om welke goederen gaat het hier specifiek? Wat is het specifieke 
eindgebruik? Wie is de specifieke bestemmeling? Wat is de reden waarom dit niet in 
delegatie werd gegeven?
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN,  
CULTUUR, DIGITALISERING EN FACILITAIR MANAGEMENT
ANTWOORD 
op vraag nr. 191 van 28 maart 2024
van ANNICK LAMBRECHT
1. Wat de vergunning van goederen uit de categorie 2B204.a. naar het Verenigd 
Koninkrijk (dossier 6) betreft:
a) Het betreft een isostatische pers.
b) Het specifieke eindgebruik is de onderzoek en ontwikkeling van materialen voor 
toekomstige defensietoepassingen.
c) De specifieke bestemmeling is een verstrekker van totaaloplossingen (goederen 
en diensten). De specifieke eindgebruiker is een krijgsmacht.
d) Het principe van de delegatieregeling in artikel 3, §3 van het ministerieel besluit 
tot delegatie van bepaalde bevoegdheden aan de leidend ambtenaar van het 
Departement Kanselarij en Buitenlandse zaken, zoals gewijzigd, stelt dat elke 
aanvraag van een individuele of globale vergunning voor de uitvoer of 
overbrenging van dual use goederen in delegatie zal worden behandeld, tenzij één 
van de vijf uitzonderingsgronden van toepassing is. Het dossier in kwestie werd 
niet in delegatie gegeven op basis van artikel 3, §3, 1° van voornoemd ministerieel 
besluit.
2. Wat de vergunning van goederen uit de categorie 2B201.a.3. naar Oekraïne (dossiers 
7 en 8) betreft:
Wat betreft dossier 7:
a) Het betreft onderdelen voor een freesmachine.
b) Het specifieke eindgebruik is de productie van accessoires voor jacht- en 
sportwapens. 
c) De bestemmeling en eindgebruiker is een verdeler van accessoires en toebehoren 
voor civiele vuurwapens. 
d) Het principe van de delegatieregeling in artikel 3, §3 van ministerieel besluit tot 
delegatie van bepaalde bevoegdheden aan de leidend ambtenaar van het 
Departement Kanselarij en Buitenlandse zaken, zoals gewijzigd, stelt dat elke 
aanvraag van een individuele of globale vergunning voor de uitvoer of 
overbrenging van dual use goederen in delegatie zal worden behandeld, tenzij één 
van de vijf uitzonderingsgronden van toepassing is. Het dossier in kwestie werd 
niet in delegatie gegeven op basis van artikel 3, §3, 5° van voornoemd ministerieel 
besluit.
Wat betreft dossier 8:
a) Het betreft een onderdeel voor een freesmachine.
b) Het specifieke eindgebruik is de productie van mallen.
c) De bestemmeling en eindgebruiker is een producent van mallen voor 
spuitgietmachines.
d) Het principe van de delegatieregeling in artikel 3, §3 van ministerieel besluit tot 
delegatie van bepaalde bevoegdheden aan de leidend ambtenaar van het 
Departement Kanselarij en Buitenlandse zaken, zoals gewijzigd, stelt dat elke 
aanvraag van een individuele of globale vergunning voor de uitvoer of 
overbrenging van dual use goederen in delegatie zal worden behandeld, tenzij één 
van de vijf uitzonderingsgronden van toepassing is. Het dossier in kwestie werd 
niet in delegatie gegeven op basis van artikel 3, §3, 5° van voornoemd ministerieel 
besluit.
3. Wat de vergunning van goederen uit de categorie 6A003.b.4.b. naar India (dossier 9) 
betreft:
a) Het betreft infraroodcamera’s.
b) Het specifieke eindgebruik is de bewaking van een marine-/overheidsbasis.
c) De specifieke bestemmeling is een defensiegerelateerd bedrijf. De specifieke 
eindgebruiker is een krijgsmacht. 
d) Het principe van de delegatieregeling in artikel 3, §3 van ministerieel besluit tot 
delegatie van bepaalde bevoegdheden aan de leidend ambtenaar van het 
Departement Kanselarij en Buitenlandse zaken, zoals gewijzigd, stelt dat elke 
aanvraag van een individuele of globale vergunning voor de uitvoer of 
overbrenging van dual use goederen in delegatie zal worden behandeld, tenzij één 
van de vijf uitzonderingsgronden van toepassing is. Het dossier in kwestie werd 
niet in delegatie gegeven op basis van artikel 3, §3, 1° van voornoemd ministerieel 
besluit.
