title: Geïntegreerd investeringsprogramma (GIP) 2024 - Compensaties en onteigeningen Toekomstverbond
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019256
thema link: https://www.vlaamsparlement.be/parlementaire-documenten/schriftelijke-vragen/1781673
SCHRIFTELIJKE VRAAG
nr. 246 
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Compensaties en onteigeningen 
Toekomstverbond
In het geïntegreerd investeringsprogramma (GIP) van het Departement Mobiliteit en 
Openbare Werken (DMOW) worden alle investeringen van de verschillende entiteiten 
binnen het domein Mobiliteit en Openbare Werken gebundeld om een beter overzicht van 
de inzet van de middelen te krijgen, evenals een betere afstemming tussen de entiteiten. 
In november 2023 werd het ontwerp GIP 2024 gepubliceerd, maar eveneens een voorlopig 
doorkijk GIP voor 2025 en 2026. Graag vraag ik meer informatie over de investeringen die 
erin worden opgenomen voor de compensaties en de onteigeningen binnen het 
Toekomstverbond.
1. In het ontwerp GIP 2024 wordt onder nummer GIP001585/01: “algemeen 
compensaties (onteigeningen)” een budget van 630.000 euro gereserveerd.
Kan meer duiding worden gegeven over het budget? Welke concrete compensaties 
zullen met het budget worden uitgevoerd?
2. In het doorkijk GIP 2025 evenals het doorkijk GIP 2026 wordt onder nummer 
GIP001585/01: “algemeen compensaties (onteigeningen)” telkens een budget van 
404.000 euro gereserveerd.
Kan meer duiding worden gegeven over dit budget? Welke concrete compensaties 
zullen met dit budget worden uitgevoerd?
3. Welke compensaties en onteigeningen konden worden uitgevoerd met het budget van 
7.024.000 euro dat op het GIP 2023 gereserveerd werd?
4. Kan een financieel overzicht worden gegeven voor elk jaar van deze legislatuur van de 
onteigeningen en de compensaties die door Lantis en de minister en haar administratie 
werden gepland binnen het Toekomstverbond? Kan een overzicht worden gegeven 
welke concrete onteigeningen ermee werden voorzien?
5. Welke verdere onteigeningen moeten er nog gebeuren binnen de geplande werken van 
het Toekomstverbond?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 246 van 23 november 2023
van ORRY VAN DE WAUWER
1. Deze post behelst voornamelijk onteigeningen en andere eigendoms- of 
exploitatiecompensaties voor partijen die zich op of te dicht tegen het tracé van de 
Oosterweelverbinding bevinden. Het gaat over partijen/eigenaars die bijvoorbeeld al 
dan niet tijdelijk dienen te verhuizen, grote hinder ondervinden of beperkingen krijgen 
in hun exploitatie. 
Elk jaar wordt een inschatting gemaakt over deze compensaties, waarbij het grootste 
deel achter de rug zal zijn in 2023, maar nog kan schuiven naargelang planning en 
hinder.
2. Ik verwijs hierbij naar het antwoord op vraag 1. 
3. De belangrijkste betrokken partijen betroffen staalhandel Noesen, restaurant Het 
Pomphuis en Stroom (Werminval), waarbij (een deel van) hun terrein nodig is voor 
de werken en/of hun exploitatie sterk gehinderd is tijdens de werken.
4. Uitgaven tijdens de legislatuur (Lantis):
2019 – 3,3 Mio€
2020 – 3,5 Mio€
2021 – nihil
2022 – 11,4 Mio€
2023 – 7,0 Mio€ (BA 2023)
5. Er zijn volgens huidige inschatting geen toekomstige onteigeningen gepland voor wat 
betreft het tracé van de Oosterweelverbinding. 
