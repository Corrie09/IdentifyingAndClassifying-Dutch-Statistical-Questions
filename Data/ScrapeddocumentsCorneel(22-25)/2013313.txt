title: Dierenmishandeling en -verwaarlozing - Aantallen
thema: Dierenwelzijn
pdf link: https://docs.vlaamsparlement.be/pfile?id=2013313
thema link: https://www.vlaamsparlement.be/parlementaire-documenten/schriftelijke-vragen/1778914
SCHRIFTELIJKE VRAAG
nr. 119 
van SOFIE MERTENS
datum: 13 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Dierenmishandeling en -verwaarlozing  -  Aantallen
Het Vlaamse regeerakkoord heeft de ambitie om elke vorm van dierenmishandeling te 
vervolgen en streng te bestraffen. De afdeling Dierenwelzijn staat in voor de voorbereiding, 
ondersteuning en controle van het dierenwelzijnsbeleid in Vlaanderen. Zij zal de rol van 
dierenpolitie opnemen.
Problemen met dierenwelzijn kunnen worden gemeld aan Dierenwelzijn Vlaanderen, 
wanneer de eigenaar van het dier gekend is. Wanneer de eigenaar niet gekend is of hetom 
een heel dringend geval gaat, wordt beter contact opgenomen met de lokale politie.
Het kan gaan over:
- meldingen van dierenmishandeling in woningen, kwekerijen, dierentuinen, asielen, 
weides, pensions, kermissen, enzovoort;
- meldingen van aankoop van zieke dieren bij erkende kwekers;
- meldingen van katten en honden die door particulieren te koop worden aangeboden 
op sociale media of zoekertjeswebsites.
Graag de totale aantallen van deze drie punten.
1. Hoeveel meldingen van verwaarloosde en mishandelde dieren ontving Dierenwelzijn 
Vlaanderen in totaal in de periode 2018 tot 2023? Graag een overzicht per jaar en per 
maand, per provincie en diersoort.
2. Hoeveel van de meldingen gingen over dierenmishandeling en -verwaarlozing? Graag 
een overzicht per jaar en per maand, per provincie en diersoort. Graag absolute en 
relatieve cijfers.
3. Hoeveel van de meldingen gingen over de aankoop van zieke dieren bij erkende 
kwekers? Graag een overzicht per jaar en per maand, per provincie en diersoort. Graag 
absolute en relatieve cijfers.
4. Hoeveel van de meldingen gingen over het te koop aanbieden van katten en honden 
op sociale media of zoekertjeswebsites door particulieren? Graag een overzicht per jaar 
en per maand, per provincie en diersoort. Graag absolute en relatieve cijfers.
5. Wat is de gemiddelde doorlooptijd tussen de melding en de opvolging van de melding 
door Dierenwelzijn Vlaanderen? Graag een overzicht per jaar en per provincie.
6. Hoe vaak worden foto’s of video’s toegevoegd aan de melding? Graag een overzicht 
per jaar en per provincie. Graag absolute en relatieve cijfers.
7. Hoe vaak resulteert een melding in het opmakenopm van een proces-verbaal van 
waarschuwing? Graag een overzicht per jaar, per provincie, diersoort en reden. Graag 
absolute en relatieve cijfers.
8. Hoe vaak resulteert een melding in het opmaken van een proces-verbaal? Graag een 
overzicht per jaar, per provincie, diersoort en reden. Graag absolute en relatieve cijfers.
9. Hoe vaak resulteert een proces-verbaal van waarschuwing uiteindelijk toch in het 
opmaken van een proces-verbaal? Graag een overzicht per jaar, per provincie, 
diersoort en reden. Graag absolute en relatieve cijfers.
10.Hoeveel inbeslagnames vonden er plaats na een melding? Graag een overzicht per jaar, 
per provincie, diersoort en reden. Graag absolute en relatieve cijfers.
11.Hoeveel dieren werden er gemiddeld in beslag genomen per melding? Graag een 
overzicht per jaar, per provincie, diersoort en reden. Graag absolute en relatieve cijfers.
12.Hoe vaak resulteert een melding in een verbod op het houden van dieren? Graag een 
overzicht per jaar, per provincie, diersoort en reden. Graag absolute en relatieve cijfers. 
13.Hoe evalueert de minister de cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr.119 van 13 november 2023
van SOFIE MERTENS 
De aard van de melding of de reden voor het initiëren van een controle wordt niet op 
zodanige wijze geregistreerd dat dit uit onze databanken gefilterd kan worden. Ik verwijs 
verder naar mijn antwoord op uw schriftelijke vraag nr. 118 van 13 november 2023. 
