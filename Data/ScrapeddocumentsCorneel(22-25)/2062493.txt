title: Sociale woningen - Uitstroom 2023
thema: Wonen
pdf link: https://docs.vlaamsparlement.be/pfile?id=2062493
thema link: https://www.vlaamsparlement.be/parlementaire-documenten/schriftelijke-vragen/1818205
SCHRIFTELIJKE VRAAG
nr. 254
van KATRIEN SCHRYVERS
datum: 8 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale woningen  -  Uitstroom 2023
Een sociale huurwoning is voorbehouden voor inwoners die daar het meest nood aan 
hebben. Daarvoor gelden verschillende voorwaarden. Het aandeel sociale huisvesting is in 
Vlaanderen relatief laag. De wachtlijsten voor het huren van een woning bij een sociale 
huisvestingsmaatschappij (SHM) en een sociaal verhuurkantoor (SVK) zijn lang. De 
beperkte sociale woningvoorraad moet dus goed beheerd worden. Essentieel daarbij is wie 
wel en wie niet terechtkomt in de sociale huisvesting, welke bewoners in welke woningen 
gehuisvest worden en welke bewoners de sociale huisvesting verlaten. Voor dat laatste 
kan ook het hebben van een zorgnood een reden zijn, waarbij mensen er bijvoorbeeld niet 
meer kunnen blijven wonen omdat de sociale huurwoning niet is aangepast aan hun 
zorgnood.
In antwoord op eerdere schriftelijke vragen (meest recente nr. 347 van 24 april 2023) 
verkreeg ik cijfers over het aantal mensen dat hun sociale woning verliet.
1. Hoeveel mensen verlieten in 2023 hun sociale woning? Graag een opdeling per 
provincie, tegelijk onderverdeeld per leeftijdscategorie (<=19 jaar; 20-29 jaar; 30-39 
jaar; 40-49 jaar; 50- 59 jaar; >=60 jaar). Wanneer er ook een opsplitsing mogelijk is 
voor 60-plussers, graag ook daar de onderverdeling volgens leeftijd (60-69 jaar; 70-
79 jaar; 80-89 jaar; >=90 jaar).
2. Hoe verhouden die cijfers zich tot de voorgaande jaren? Welke evolutie is merkbaar? 
Hoe kan die verklaard worden? 
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 254 van 8 april 2024
van KATRIEN SCHRYVERS
1-2. Deze gegevens zijn momenteel nog niet beschikbaar. De woonmaatschappijen 
dienden dit jaar voor de eerste keer hun huurders- en patrimoniumgegevens als 
gefuseerde of gesplitste woonmaatschappij in te dienen. Dit zorgt voor een 
complexere verwerking van deze data. De gegevens van 2023 zullen medio 2024 
beschikbaar zijn op https://www.vlaanderen.be/sociaal-woonbeleid/cijfers.
