title: Vlaams Landbouwinvesteringsfonds (VLIF) - Investeringen sinds 2022
thema: Landbouw
pdf link: https://docs.vlaamsparlement.be/pfile?id=2080996
thema link: https://www.vlaamsparlement.be/parlementaire-documenten/schriftelijke-vragen/1839363
SCHRIFTELIJKE VRAAG
nr. 72
van LYDIA PEETERS
datum: 8 november 2024
aan JO BROUNS
VLAAMS MINISTER VAN OMGEVING EN LANDBOUW
Vlaams Landbouwinvesteringsfonds (VLIF)  -  Investeringen sinds 2022
Via het Vlaams Landbouwinvesteringsfonds kunnen de Vlaamse boeren, hun verenigingen 
en coöperaties investeringssteun genieten om alle verrichtingen te bevorderen die de 
productiviteit van de land- en tuinbouwbedrijven verhogen, hun rendabiliteit verzekeren 
en opvoeren, en de kostprijs verminderen. Daarnaast steunt het fonds 
investeringsverrichtingen, bijvoorbeeld bij het verwerven, uitbreiden of verbeteren van 
goederen van blijvende aard, zoals gebouwen, constructies, bedrijfsuitrustingen, 
installaties, machines, werktuigen en materiaal. Ook helpt het bij de omschakeling van 
bedrijven ingevolge gewijzigde economische omstandigheden, ondersteunt het de 
installatie van jonge land- en tuinbouwers en helpt het bij de verwerking en 
commercialisering van land- en tuinbouwproducten. Eveneens ondersteunt het 
investeringen betreffende hoevetoerisme.
Voor de eerste drie kwartalen van 2024 kreeg ik graag een antwoord op de volgende 
vragen, opgesplitst per kwartaal.
1. a) Hoeveel steunaanvragen voor hoeveel investeringslijnen werden ingediend, resp. 
goedgekeurd, resp. niet goedgekeurd voor VLIF-steun?
b) Hoeveel bedroegen de goedgekeurde investeringen?
c) Hoeveel bedroeg de toegekende steun?
Graag telkens een opdeling 
- per provincie; 
- per steuncategorie (30-15%, 40%...) en het totale steunbedrag per categorie;
- per (hoofd)sector;
- per doelstelling;
- naar premies, rentesubsidies en kapitaalswaarborgen;
- volgens soort investering (dierenwelzijn, biologische landbouw, 
duurzaamheidscriteria, jongerencoëfficiënt…);
- volgens herkomst van dossiers, meer bepaald: 
a. per vestiging (eenmanszaken, vennootschap…);
b. per categorie:
- landbouwers;
- proefcentra;
- coöperaties; 
- producentenorganisaties;
- …..
2. Ontvingen er ook (boerderijen uitgebaat door) natuurorganisaties VLIF-steun voor de 
vervulling van landbouwactiviteiten?
Zo ja, graag een overzicht van de goedgekeurde projecten.
3. Hoeveel van de steunaanvragen werden ingediend de laatste tien dagen, resp. twee 
dagen van elk kwartaal?
4. Hoeveel van de afgewezen dossiers uit het kwartaal voordien werden heringediend om 
in aanmerking te komen voor het nieuwe kwartaal?
5. Hoeveel van die afgewezen dossiers uit het kwartaal voordien werden in het volgende 
kwartaal wél goedgekeurd?
6. De limitatieve lijst van potentiële landbouwinvesteringen waarmee het VLIF werkt, kan 
elke drie maanden aangevuld of opgewaardeerd worden zodat innovaties sneller 
kunnen worden opgepikt. 
a) Welke nieuwe codes werden in elk kwartaal aangemaakt? 
b) Welke codes werden opgewaardeerd?
c) Zijn er ook codes die afgewaardeerd werden naar 15% of geschrapt? Zo ja, welke?
7. Hoeveel bedroeg het aantal ingediende, resp. goedgekeurde, resp. niet-goedgekeurde 
dossiers voor investeringen die betrekking hebben op
a) niet-productieve investeringen;
b) biolandbouw;
c) dierenwelzijn;
d) korte keten;
e) hoevetoerisme?
Ook hier graag telkens vermelding van het aantal dossiers, de goedgekeurde 
investeringen en de toegekende steun.
8. Ondersteunt het VLIF ook investeringen in kinderboerderijen in zoverre die deel 
uitmaken van het bedrijf van een actieve landbouwer? Zo ja, hoeveel 
investeringsdossiers werden ingediend, goedgekeurd, niet goedgekeurd?
9. a) Hoeveel steun heeft het VLIF in 2024 in totaal al goedgekeurd, resp. uitbetaald? 
b) Voor welk totaalbedrag heeft het VLIF al ingediende dossiers niet goedgekeurd?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 72 van 8 november 2024
van LYDIA PEETERS
1. Graag geef ik mee dat er elk jaar een volledig en uitgebreid VLIF-activiteitenverslag 
wordt gepubliceerd waarin de gevraagde gegevens terug te vinden zijn, met extra 
verduidelijking en interpretatie. Op vandaag zijn nog niet alle gevraagde gegevens 
verwerkt of beschikbaar. Deze zullen worden opgenomen in het activiteitenverslag 
2024 dat in het voorjaar 2025 ter beschikking wordt gesteld.
Hoofdstuk 3 van het vorige VLIF-activiteitenverslag ( activiteitenverslag 2023) bevat 
nuttige informatie over de verschillende VLIF-maatregelen, de gebruikte terminologie 
en het verloop van een VLIF-steunaanvraag en de selectie.
Het antwoord op de cijfervragen is bijgevolg opgevat zoals gebruikelijk in het VLIF-
activiteitenverslag.
a-c) In bijlage 1 worden het aantal ingediende investeringen, het bijhorend 
aangevraagd steunbedrag, het aantal geselecteerde investeringen en het 
bijhorend selectiebedrag weergegeven voor de eerste drie blokperiodes van 
2024, per kwartaal.
In bijlage 2 worden per provincie het aantal ingediende investeringen, het 
bijhorend aangevraagd steunbedrag, het aantal geselecteerde investeringen en 
het bijhorend selectiebedrag weergegeven voor de eerste drie blokperiodes van 
2024.
In bijlage 3 worden per thema zoals opgenomen in het besluit van de Vlaamse 
Regering het aantal ingediende investeringen, het bijhorend aangevraagd 
steunbedrag, het aantal geselecteerde investeringen en het bijhorend 
selectiebedrag weergegeven voor de eerste drie blokperiodes van 2024.
In bijlage 4 worden het aantal geselecteerde investeringen en het bijhorend 
selectiebedrag weergegeven voor de eerste drie blokperiodes van 2024, al dan 
niet met claim jonge landbouwer.
In bijlage 5 worden het aantal geselecteerde investeringen en het bijhorend 
selectiebedrag met claim biologische productie, claim beter leven en claim anti-
staartbijten weergegeven voor de eerste drie blokperiodes van 2024.
2. Enkel actieve landbouwers kunnen VLIF-steun aanvragen. Erkende terreinbeherende 
natuurverenigingen worden via de negatieve lijst uitgesloten van actieve landbouwer.
3. Van de in totaal 5.988 steunaanvragen werden 3.775 aanvragen (63%) ingediend in 
de laatste 10 dagen. 1.408 steunaanvragen (24%) werden ingediend in de laatste 2 
dagen.
4-5.Sinds de start van het GLB 2023-2027, en dus de steunaanvragen vanaf 2023, is er 
geen sprake meer van herindieningen. Binnen de 2,5 maand na het einde van de 
aanvraagperiode moeten landbouwers aantonen dat ze begonnen zijn met de 
geselecteerde investeringen (bewijs van uitvoering). Als dit niet (tijdig) gebeurt, 
vervalt de steunaanvraag en komt het selectiebudget (i.e. teller die gaat tot 300.000 
euro voor de periode 2023-2027) weer vrij en wordt het beschikbaar voor volgende 
steunaanvragen. Landbouwers kunnen elke aanvraagperiode (blokperiode) een 
aanvraag indienen. Er is hierbij echter geen enkel verband (wetgevend en ook niet 
datatechnisch) tussen een nieuwe steunaanvraag voor investeringen en eventueel 
eerdere geselecteerde investeringen die niet uitgevoerd worden. Op deze vraag kan 
dus geen cijfermatig antwoord worden gegeven.
6. a) Bij productieve investeringen werden vanaf de tweede blokperiode van 2024 
volgende codes toegevoegd:
-elektronisch monitoringssysteem voor de opvolging van de werking van een 
bestaand biobed;
-elektronisch monitoringssysteem voor de opvolging van de werking van een 
nieuw biobed;
-opslag gebruikt water vóór en na de zuivering met als doel het hergebruiken 
van dit water – foliebassin;
-pneumatisch zaaimachine met ketsplaatjes.
Vanaf de derde blokperiode 2024 werden de oogsthulp aangedreven door batterij 
voor aspergeteelt, palenmaaier/obstakelmaaier en virtual fencing systeem in het 
kader van PAS toegevoegd.
Voor de steun aan niet-productieve investeringen is een vaste lijst opgenomen in 
het Besluit van de Vlaamse Regering. Onder het thema mechanische 
onkruidbestrijding en loofverwijdering werd vanaf de tweede blokperiode 2024 de 
code ‘Frees wied combinatie’ toegevoegd.
b) Er werden geen codes gewijzigd naar een hoger steunpercentage.
c) Er werden codes stopgezet en vervangen door 2 of meer codes, om meer in lijn te 
zijn met wat op de markt beschikbaar is. De code ‘regenkap/hagelnet’ is opgesplitst 
naar ‘Regenkap: Constructie en palen’, ‘Regenkap: doek’, ‘Hagelnet: Constructie en 
palen’ en ‘Hagelnet: doek’. De codes ‘Klepelmaaier’ en ‘Klepelmaaier hydraulisch 
opklapbaar/kantelbaar’ zijn vervangen door ‘Klepelmaaier met afvoer’.
7. a-e) In bijlage 6 worden het aantal geselecteerde investeringen en het bijhorend 
selectiebedrag weergegeven voor de eerste drie blokperiodes van 2024, per 
kwartaal (niet-productieve investeringen). Merk op, alle ingediende 
investeringen werden geselecteerd.
Hoevetoerisme valt onder verbreding.
8. Specifieke investeringen in het concept ‘kinderboerderij’ zijn niet subsidiabel, ook bij 
een actieve landbouwer die voldoet aan minimaal 20.000 euro 
standaardverdiencapaciteit (SVC). Investeringen in dagrecreatie/educatief 
toegankelijk maken zijn wel subsidiabel. Meer informatie over de mogelijke 
investeringen is terug te vinden in een fiche ‘investeringen in verbreding’ op de website 
van het Agentschap Landbouw en Zeevisserij ( fiche verbreding). Overlap tussen deze 
investeringen en het concept ‘kinderboerderij’ is theoretisch mogelijk, maar omdat het 
concept niet afgebakend is en gekend is bij de administratie, kunnen geen cijfers 
aangeleverd worden.
9. a) In 2024 werd tot en met 30/09/2024 43.355.537 miljoen euro VLIF-steun 
goedgekeurd/uitbetaald.
b) In 2024 werd tot en met 30/09/2024 4.343.770 miljoen euro VLIF-steun niet 
uitbetaald vanwege een ongunstige beslissing.  
BIJLAGEN
1. VLIF-productieve investeringen tijdens de eerste drie blokperiodes van 2024, per 
blokperiode
2. VLIF-productieve investeringen tijdens de eerste drie blokperiodes van 2024, per 
provincie
3. VLIF-productieve investeringen tijdens de eerste drie blokperiodes van 2024, per 
thema zoals opgenomen in het besluit van de Vlaamse Regering
4. VLIF-productieve investeringen tijdens de eerste drie blokperiodes van 2024, claim 
jonge landbouwer
5. VLIF-productieve investeringen tijdens de eerste drie blokperiodes van 2024, claim bio, 
beter leven, anti-staartbijten
6. VLIF-niet-productieve investeringen tijdens de eerste drie blokperiodes van 2024, per 
blokperiode
Bijlage 1. VLIF-productieve investeringen tijdens de eerste drie blokperiodes van 
2024, per blokperiode
Blokperiode 
in 2024aantal 
ingediende 
investeringenaangevraagd 
steunbedrag 
(euro)aantal 
geselecteerde 
investeringenselectiebedrag 
(euro)
blokperiode 
1 7.480 70.330.162 4.262 43.549.407
blokperiode 
2 5.943 61.774.451 2.867 35.460.750
blokperiode 
3 6.356 81.490.036 2.372 48.384.037
totaal 19.779 213.594.649 9.501 127.394.194
Bijlage 2. VLIF-productieve investeringen tijdens de eerste drie blokperiodes van 
2024, per provincie
Provincieaantal 
ingediende 
investeringenaangevraagd 
steunbedrag 
(euro)aantal 
geselecteerde 
investeringenselectiebedrag 
(euro)
Antwerpen 2.529 36.235.566 1.184 22.688.166
Limburg 1.573 18.722.220 667 8.436.279
Oost-
Vlaanderen 3.868 36.257.605 1.852 20.251.784
Vlaams-
Brabant 1.332 14.000.522 637 6.859.125
West-
Vlaanderen 10.477 108.378.736 5.161 69.158.840
totaal 19.779 213.594.649 9.501 127.394.194
Bijlage 3. VLIF-productieve investeringen tijdens de eerste drie blokperiodes van 
2024, per thema zoals opgenomen in het besluit van de Vlaamse Regering
Themaaantal 
ingediende 
investeringenaangevraagd 
steunbedrag 
(euro)aantal 
geselecteerde 
investeringenselectiebedrag 
(euro)
Arbeidskwaliteit en 
arbeidsveiligheid 1.973 25.688.057 617 8.949.281
Automatisatie 361 7.907.151 26 264.173
Beloftevolle 
fruitvarieteiten 4 30.343 2 22.256
Biodiversiteit 491 5.515.246 490 5.336.662
Biologische 
landbouw (exclusief 
stallen) 5 29.412 5 29.412
Bodemkwaliteit 1.698 15.917.570 1.698 15.917.570
Dierenwelzijn 1.345 6.246.874 352 1.931.018
Emissie 1.442 23.202.252 1.355 21.023.084
Energiebesparing 1.682 12.520.781 1.362 10.591.340
Hernieuwbare 
energie 641 38.346.630 641 38.346.630
Verbreding 170 2.939.348 170 2.939.348
Precisielandbouw 1.618 5.637.461 1.532 5.114.892
Investeringen in 
roerend goed met 
een minimale 
bijdrage aan de 
verduurzaming 2.812 21.848.338 7 43.893
Ruimtelijke kwaliteit 139 285.797 31 134.781
Sanitaire veiligheid 
en voedselveiligheid 295 1.682.701 14 126.076
Investeringen in 
onroerend goed om 
een 
structuurverbetering 
te realiseren 3.496 33.626.049 181 9.669.249
Voedselverliezen en 
circulaire economie 364 5.188.990 63 922.306
Waterkwaliteit 839 4.952.183 572 4.079.212
Waterkwantiteit 404 2.029.466 383 1.953.011
totaal 19.779 213.594.649 9.501 127.394.194
Bijlage 4. VLIF-productieve investeringen tijdens de eerste drie blokperiodes van 
2024, claim jonge landbouwer
Claim jonge 
landbouweraantal geselecteerde 
investeringenselectiebedrag (euro)
Ja 4.580 69.884.496
Nee 4.921 57.509.698
totaal 9.501 127.394.194
Bijlage 5. VLIF-productieve investeringen tijdens de eerste drie blokperiodes van 
2024, claim bio, beter leven, anti-staartbijten
Claimaantal geselecteerde 
investeringenselectiebedrag 
(euro)
claim biologische 
productie (stallen) 314 2.973.666
claim beter leven 25 151.250
claim anti-staartbijten 76 886.215
Bijlage 6. VLIF-niet-productieve investeringen tijdens de eerste drie blokperiodes 
van 2024, per blokperiode
Blokperiode 
in 2024aantal geselecteerde 
investeringenselectiebedrag (euro)
blokperiode 1 184 1.552.071
blokperiode 2 243 1.524.944
blokperiode 3 277 1.322.327
totaal 704 4.399.342
