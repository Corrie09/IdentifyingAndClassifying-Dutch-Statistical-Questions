title: Eentalig Franstalige verkeersborden Linkebeek - Taalwetgeving
thema: Brussel en de Vlaamse Rand
Mobiliteit en Verkeer
pdf link: https://docs.vlaamsparlement.be/pfile?id=2055423
thema link: https://www.vlaamsparlement.be/parlementaire-documenten/schriftelijke-vragen/1811023
SCHRIFTELIJKE VRAAG
nr. 161
van KLAAS SLOOTMANS
datum: 7 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Eentalig Franstalige verkeersborden Linkebeek  -  Taalwetgeving
Ik verneem dat er in de Vlaamse gemeente Linkebeek diverse verkeersborden voor 
aanduiding van een snelheidsbeperking van 30 km/u werden aangebracht met daaronder 
een eentalig Franstalig onderbord ‘rappel’. Dat is uiteraard strijdig met de taalwet in 
bestuurszaken.
Er blijkt een tiental van die borden geplaatst te zijn op basis van een arbitraire waarneming.
1. Welke maatregelen neemt de minister om dat zo snel mogelijk recht te zetten?
2. Zal de minister het Linkebeeks gemeentebestuur wijzen op de toepassing van de 
taalwetgeving? Zo ja, hoe en wanneer zal ze dat doen? 
Deze vraag werd gesteld aan de ministers Gwendolyn Rutten (161), Lydia Peeters (751)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 161 van 7 maart 2024
van KLAAS SLOOTMANS
Mijn diensten zullen contact opnemen met de gemeente Linkebeek teneinde vast te stellen 
wat er precies aan de hand is. Als er een inbreuk op de taalwetgeving wordt vastgesteld, 
zal de toezichthoudende overheid gepast optreden. 
