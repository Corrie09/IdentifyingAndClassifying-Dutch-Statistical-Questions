title: Bovenlokale sportprojecten - Subsidiëring (2)
thema: Sport
pdf link: https://docs.vlaamsparlement.be/pfile?id=2046174
thema link: https://www.vlaamsparlement.be/parlementaire-documenten/schriftelijke-vragen/1803211
SCHRIFTELIJKE VRAAG
nr. 292
van BRECHT WARNEZ
datum: 9 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Bovenlokale sportprojecten  -  Subsidiëring (2)
Sport Vlaanderen wenst in te zetten op de ontwikkeling van een levenslange sport- en 
beweegmentaliteit bij iedereen. Ze willen lokale en regionale sportactoren helpen bij de 
uitbouw van hun sportbeleid aan de hand van een subsidie. Zo streeft Sport Vlaanderen 
samen met alle Vlaamse sportactoren naar de stimulatie van een duurzaam en innovatief 
breedtesportaanbod. 
De subsidie wil ook bovenlokale samenwerkingen en sportbeleid van centrumsteden 
ondersteunen. Daarbovenop wil men aan de hand van de subsidie ook lokale en regionale 
actoren helpen met de uitbouw van hun sportbeleid. Daarom promoot, stimuleert en 
ondersteunt Sport Vlaanderen zowel sportpromotionele activiteiten als beleidsmatige 
sportprojecten op bovenlokaal niveau en op niveau van centrumsteden.
Een sportpromotioneel project moet een sportieve activiteit bevatten en moet één van de 
opgegeven doelstellingen van Sport Vlaanderen vervullen (bv. niet-sporters aanzetten tot 
bewegen in een sportieve context). Een beleidsmatig project moet een beleidsmatige 
samenwerking tussen gemeenten/steden zijn.
De dertien centrumsteden in Vlaanderen kunnen ook projecten indienen, maar hoeven 
daarvoor niet samen te werken met andere steden of gemeenten. De subsidie dient om 
het sportbeleid van een centrumstad te bevorderen en uit te bouwen met het oog op een 
kwalitatievere interne of externe werking.
De oproep staat permanent open maar de uiterste indieningsdatum voor een dossier is 14 
oktober van het jaar voorafgaand aan het subsidiejaar. 
In het antwoord op mijn schriftelijke vraag nr. 181 van 7 december 2023 gaf de minister 
een overzicht van de aanvaarde West-Vlaamse projecten (tabblad 2 van de bijlage). 
Kan de minister per project ook meedelen wat het subsidiebedrag is?
Gelieve alle gegevens beschikbaar te stellen in Excel.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 292 van 9 februari 2024
van BRECHT WARNEZ
In bijlage 1 vindt u een overzicht van de geselecteerde West-Vlaamse projecten voor 2024 
in het kader van het subsidiereglement voor bovenlokale projectondersteuning. Daarbij 
wordt telkens de volgende informatie bezorgd: 
- de naam van het geselecteerde project; 
- het toegekende subsidiebedrag;
BIJLAGE
Overzicht gesubsidieerde West-Vlaamse projecten bovenlokale sportwerking 2024
