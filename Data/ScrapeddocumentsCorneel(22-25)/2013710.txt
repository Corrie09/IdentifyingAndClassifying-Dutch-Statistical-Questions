title: Geïntegreerd investeringsprogramma (GIP) 2024 - Departement Mobiliteit en Openbare Werken - Instandhouding haveninfrastructuur zeehaven Gent
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013710
thema link: https://www.vlaamsparlement.be/parlementaire-documenten/schriftelijke-vragen/1777407
SCHRIFTELIJKE VRAAG
nr. 178
van STIJN DE ROO
datum: 8 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Departement Mobiliteit en Openbare 
Werken  -  Instandhouding haveninfrastructuur zeehaven Gent
In het ontwerp GIP 2024, Departement Mobiliteit en Openbare Werken, Zeehaven van 
Gent, lees ik dat voor de instandhouding van de haveninfrastructuur van Gent voor het 
jaar 2024 8.467.000 euro budget en 254.000 euro fietsbudget wordt gereserveerd.
1. Kan de minister een nauwkeurige omschrijving geven van de uit te voeren werken 
voor instandhouding van de haveninfrastructuur van Gent?
2. Wat is de timing voor de werken? 
3. Wanneer zullen de werken afgerond zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 178 van 8 november 2023
van STIJN DE ROO
De verschillende vragen worden hieronder in één keer beantwoord.
Volgende projecten worden voorzien binnen het GIP 2024:
- Herstellen van de oever van het kanaal Gent-Terneuzen t.h.v. de Riemekaai te 
Gent
- Renovatie Veerhaven Langerbrugge
- Uitstroomconstructie elektriciteitscentrale Moervaart
Deze projecten zullen in 2024 ter goedkeuring worden voorgelegd om dan te kunnen 
publiceren. Afhankelijk van de verkregen inschrijvingen zullen de verschillende projecten 
dan besteld worden.
Elk project afzonderlijk zal een uitvoeringstermijn hebben van een klein jaar.
