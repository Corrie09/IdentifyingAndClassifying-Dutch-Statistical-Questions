title: Onderwijsinspectie - Ondersteuning thuiswerkend personeel
thema: Onderwijs en Vorming
Vlaamse administratie
pdf link: https://docs.vlaamsparlement.be/pfile?id=2016467
thema link: https://www.vlaamsparlement.be/parlementaire-documenten/schriftelijke-vragen/1779067
SCHRIFTELIJKE VRAAG
nr. 123
van BRECHT WARNEZ
datum: 14 november 2023
BEN WEYTS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijsinspectie  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de 
Onderwijsinspectie:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren kregen de thuiswerkvergoeding voor internet? Hoeveel 
hebben andere financiële vergoedingen gekregen? Graag absolute aantallen en 
procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Onderwijsinspectie nog geen maatregelen genomen zijn zoals in 
deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Onderwijsinspectie nog geen initiatieven genomen zijn over materiële 
ondersteuning zoals in deelvraag 2, zijn er dan extra initiatieven gepland? Graag met 
vermelding van motivatie alsook van timing en budget.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 123 van 14 november 2023
van BRECHT WARNEZ
Dezelfde vragen stelde de Vlaamse volksvertegenwoordiger in de schriftelijke vraag nr. 
240 (11/01/2022). In wat volgt, vul ik aan voor het kalenderjaar 2022. Over 2023 deel ik 
niets mee: dit jaar is nog niet afgerond.
1. Tijdens 2022 betaalde de onderwijsinspectie in totaal € 3.120 voor de 
internetvergoeding (excl. BTW) voor haar thuiswerkende ambtenaren. 
2. In 2022 stapte één nieuw personeelslid van de onderwijsinspectie in op het aanbod 
voor specifiek werkmateriaal voor thuis. De andere personeelsleden reageerden reeds 
op het eerdere aanbod om ICT-ondersteuning thuis te ontvangen.
3-4.Niet van toepassing.
