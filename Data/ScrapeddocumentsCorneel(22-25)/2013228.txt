title: Refu Interim - Subsidies voor het verbinden van nieuwkomers via vrijwilligerswerk
thema: Integratie en Inburgering
pdf link: https://docs.vlaamsparlement.be/pfile?id=2013228
thema link: https://www.vlaamsparlement.be/parlementaire-documenten/schriftelijke-vragen/1776720
SCHRIFTELIJKE VRAAG
nr. 48
van CHRIS JANSSENS
datum: 6 november 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Refu Interim  -  Subsidies voor het verbinden van nieuwkomers via vrijwilligerswerk
Op pagina 21 van de beleids- en begrotingstoelichting (BBT) Gelijke Kansen, Integratie en 
Inburgering, begrotingsuitvoering 2022, valt het volgende te lezen: “Om mensen met 
elkaar te verbinden, in contact te brengen en hen kennis te laten maken met onze Vlaamse 
samenleving, werd een projectsubsidie verleend aan Refu Interim, om nieuwkomers via 
vrijwilligerswerk te verbinden met sociale, culturele en andere vrijetijdspartners.”
In zijn antwoord op mijn schriftelijke vraag nr. 107 van 4 januari 2023 gaf de minister ook 
aan dat de subsidie bij besluit van de Vlaamse Regering van 23 december 2022 verlengd 
werd tot 31 december 2024, en dat de subsidie voor 2023 245.000 euro bedraagt. De 
functionele en financiële verantwoording van de subsidie 2022 moest worden ingediend 
tegen 28 februari 2023. Op basis daarvan werd het project geëvalueerd.
1. Hoe werd de subsidie 2022 van Refu Interim geëvalueerd? Werden de vooropgestelde 
doelen bereikt en zo ja, op welke manier kan dat concreet worden aangetoond? Welke 
negatieve zaken/werkpunten werden aangeduid?
2. Hoeveel nieuwkomers werden door Refu Interim sinds het ingaan van de subsidie 
jaarlijks precies via vrijwilligerswerk verbonden met sociale, culturele en andere 
vrijetijdspartners? Bij welke lokale besturen/organisaties/andere ging de organisatie 
overal te werk, en over welke soorten vrijwilligerswerk gaat het precies? 
3. Welk budget wordt in 2024 voor de subsidie aan Refu Interim vrijgemaakt? 
4. Kan de minister een overzicht geven van alle subsidies die Refu Interim sinds 2014 
kreeg? Over welke projecten gaat het precies, wat is/was de looptijd per project, welk 
budget werd per project vrijgemaakt, en wat zijn/waren de doelstellingen? Werden de 
doelstellingen behaald bij de al afgelopen projecten? Zo niet, hoe komt dat?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 48 van 6 november 2023
van CHRIS JANSSENS aan BART SOMERS
1-2.De subsidie 2022 aan Refu Interim voor het project ‘Refu Interim verdiept en 
verbreedt: vrijwilligerswerk als hefboom voor sociale integratie van nieuwkomers’ 
werd verleend voor:
a) De bestaande werking inhoudelijk verdiepen: met meer aandacht voor duurzame 
en kwalitatieve samenwerkingen, een stroomlijning van de werking in de 
verschillende (boven)lokale werkingen, en de ontwikkeling van een 
vormingsaanbod voor betrokken partnerorganisaties.
Deze doelstelling werd behaald. 
Vanuit 7 satellietkantoren wordt gewerkt naar de bredere regio Gent (regio Gent), 
Kortrijk (regio Zuid West Vlaanderen en Midwest), Brugge – Oostende (regio Brugge 
en Middenkust) , Lokeren - Sint-Niklaas (regio Waasland) en Leuven (regio Oost-
Brabant). 
Refu Interim werkte in 2022 samen met een brede waaier (250 tal) lokale en 
bovenlokale organisaties. Vrijwilligers kunnen kiezen uit volgende sectoren: kunst-
cultuur, muziekfestivals, jeugd, zorg, sport, onderwijs, socio-cultureel, onderwijs, 
natuur-milieu en ‘andere’. 
862 vrijwilligers werden bereikt. Uit de bevraging van de vrijwilligers blijkt dat 65% 
van de vrijwilligers iets nieuws geleerd heeft en 91% heeft nieuwe mensen leren 
kennen. Aan 245 vrijwilligers werd een referentiebrief gegeven die bij hun cv 
gevoegd kan worden.
Door Refu Interim wordt nauw samengewerkt met de Agentschappen Integratie en 
Inburgering en lokale besturen in de context van de vierde pijler inburgering, zijnde 
het netwerk- en participatietraject. De trajectbegeleiders van de agentschappen zijn 
belangrijke toeleiders van geïnteresseerde inburgeraars naar de organisatie en 
omgekeerd zal Refu Interim terugkoppelen naar de trajectbegeleiders.  
b) De bestaande werking geografisch uitbreiden: versterking van de reeds bestaande 
werkingen zodat nieuwkomers uit kleinere steden en gemeenten ook de kans 
krijgen om via Refu Interim aan vrijwilligerswerk te doen.
Deze doelstelling werd behaald. 
In 2022 werkte Refu Interim buiten de steden waar een kantoor gevestigd is met 
één of meer organisaties. De organisaties bevonden zich in: Sint-Gillis-Waas, 
Wetteren, Temse, Ieper, Lendelede, Hasselt,  Roeselare, Berchem, Sijsele, Sint-
Pieters-Leeuw, Koksijde, Lubbeek, Brussel,  Middelkerke, Heuvelland en Beveren.
Op basis van gesprekken die in 2022 werden gevoerd, werd in 2023 een nieuwe 
werking vanuit Aalst opgestart. 
Werkpunten die ook door Refu Interim zelf werden aangehaald: meer inzetten op 
structurele vrijwilligerswerking en op registratie van vrijwilligerswerk, met onderscheid 
tussen structureel vrijwilligerswerk en occasioneel vrijwilligerswerk bij evenementen. 
Verhoging van het aandeel structureel vrijwilligerswerk vraagt een intensievere 
toeleiding/begeleiding.
3. In 2024 is een budget van 255.000 euro beschikbaar.
4. Vanuit mijn bevoegdheden, kreeg Refu Interim gedurende 3 jaar middelen voor het  
project ‘Vrijwilligerswerk als hefboom, verdieping en verbreding van de werking van 
Refu Interim’.
LOOPTIJD BUDGET Behalen van de doelstellingen
1 januari - 31 december 
2022213.000,00 Doelstellingen zijn bereikt, zie antwoord 
1 – 2
1 januari - 31 december 
2023245.000,00 Verantwoording wordt ingediend in 2024
1 januari – 31 december 
2024255.000,00 Subsidie wordt toegekend begin 2024
