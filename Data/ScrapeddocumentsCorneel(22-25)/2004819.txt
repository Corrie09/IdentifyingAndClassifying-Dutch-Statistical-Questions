title: Kennis van het Nederlands voor inburgeraars - Vrijstelling
thema: Integratie en Inburgering
Onderwijs en Vorming
pdf link: https://docs.vlaamsparlement.be/pfile?id=2004819
thema link: https://www.vlaamsparlement.be/parlementaire-documenten/schriftelijke-vragen/1771537
SCHRIFTELIJKE VRAAG
nr. 24
van LOES VANDROMME
datum: 13 oktober 2023
aan BART SOMERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Kennis van het Nederlands voor inburgeraars  -  Vrijstelling 
Het Certificaat Nederlands als Vreemde Taal (of CNaVT) is een project van de Taalunie dat 
aan anderstaligen die het Nederlands als vreemde taal leren, mogelijkheden biedt om hun 
taalvaardigheid in het Nederlands te laten toetsen en certificeren. Mensen leren Nederlands 
om verschillende redenen, bijvoorbeeld om op vakantie te gaan naar Nederland of België, 
of om in een Nederlandstalige omgeving te gaan studeren, wonen of werken.
1. In antwoord op mijn schriftelijke vraag nr. 882 van 6 september 2023 verwijst minister 
Weyts mij door naar het Agentschap Integratie en Inburgering voor de volgende vraag: 
“Met een CNaVT-certificaat kan een vrijstelling verkregen worden bij het Vlaamse 
inburgeringsprogramma voor het luik kennis van het Nederlands voor inburgeraars.” 
Hoe vaak werd in de voorbije 5 jaar een vrijstelling voor het luik Nederlands verleend 
op basis van dit CNaVT-certificaat? Graag een overzicht per jaar.
2. Zijn er nog andere manieren om als inburgeraar een vrijstelling te krijgen voor het luik 
kennis van het Nederlands? Zo ja, welke en hoe vaak werden die de voorbije vijf jaren 
gebruikt? Graag ook hier telkens een overzicht per jaar.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 24 van 13 oktober 2023
van LOES VANDROMME aan BART SOMERS
Naast dit certificaat kan een inburgeraar ook nog op andere manieren een vrijstelling 
verkrijgen voor het onderdeel Nederlands als tweede taal binnen het inburgeringstraject. 
Deze vrijstellingen zijn opgenomen in het Evaluatiereglement Nederlands. De specifieke 
reden wordt niet geregistreerd in het cliëntopvolgingssysteem. 
In onderstaande tabel geef ik de algemene cijfers mee in verband met de vrijstelling voor 
het opleidingsonderdeel NT2. De afgelopen vijf jaar verkregen 9.753 inburgeraars een 
vrijstelling voor het opleidingsonderdeel NT2 bij de ondertekening van het 
inburgeringscontract.
Kalenderjaar Aantal ondertekende 
contracten Aantal personen met 
een vrijstelling voor 
opleidingsonderdeel 
NT2
2018 17106 2053
2019 17811 2269
2020 14395 1855
2021 18625 2237
2022 17058 1339
Totaal 84.995 9.753
