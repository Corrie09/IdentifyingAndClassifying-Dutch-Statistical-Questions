title: Carpoolparkings Halle-Vilvoorde - Sluikstorten
thema: Mobiliteit en Verkeer
Natuur en Milieu
Openbare werken
pdf link: https://docs.vlaamsparlement.be/pfile?id=2050866
thema link: https://www.vlaamsparlement.be/parlementaire-documenten/schriftelijke-vragen/1809067
SCHRIFTELIJKE VRAAG
nr. 728
van INEZ DE CONINCK
datum: 1 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Carpoolparkings Halle-Vilvoorde  -  Sluikstorten
In antwoord op mijn schriftelijke vraag nr. 736 van 3 februari 2023 bezorgde de minister 
cijfermateriaal in verband met de problematiek van sluikstorten op carpoolparkings in de 
regio Halle-Vilvoorde. Ter opvolging heb ik de volgende vragen:
1. Hoe reageert de minister op de betrokkenheid van lokale overheden zoals steden en 
gemeenten bij het opruimen van afval op carpoolparkings, zoals het geval is bij de 
parkings in Halle St-Rochus en Jezus-Eik?
2. Zijn er specifieke sensibiliseringscampagnes gepland in het kader van de strijd tegen 
zwerfvuil en sluikstorten op de carpoolparkings in de regio Halle-Vilvoorde?
3. Heeft de minister nog bijkomende plannen om samen te werken met andere betrokken 
partijen, zoals milieuorganisaties of lokale burgerinitiatieven, om sluikstorten op 
carpoolparkings aan te pakken?
4. Zijn er technologische oplossingen, naast cameratoezicht, die overwogen worden om 
het probleem van sluikstorten op carpoolparkings aan te pakken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 728 van 1 maart 2024
van INEZ DE CONINCK
1. Samenwerken tussen verschillende overheden is altijd een meerwaarde.  
2. AWV plant samen met Mooimakers in september 2024 een zwerfvuilcampagne op 
affiches langs autosnelwegen en gewestwegen. Mogelijk neemt Mooimakers nog 
gericht initiatieven in de regio Halle-Vilvoorde, maar daarvan is AWV momenteel niet 
op de hoogte. 
3. Zoals aangegeven in het antwoord op deelvraag 1, is samenwerken steeds belangrijk, 
maar in deze is het OVAM/Mooimakers die dergelijke zaken coördineert. 
4. Ik sta steeds open voor vernieuwing, maar momenteel zijn camera’s de enige 
hulpmiddelen die worden ingezet door AWV.
