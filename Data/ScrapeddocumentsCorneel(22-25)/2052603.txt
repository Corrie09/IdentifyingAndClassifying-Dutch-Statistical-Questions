title: Schending taalwetgeving - Verkeersborden Linkebeek
thema: Lokale overheden en Binnenlands bestuur
Mobiliteit en Verkeer
pdf link: https://docs.vlaamsparlement.be/pfile?id=2052603
thema link: https://www.vlaamsparlement.be/parlementaire-documenten/schriftelijke-vragen/1809905
SCHRIFTELIJKE VRAAG
nr. 160
van JEROEN TIEBOUT
datum: 6 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Schending taalwetgeving  -  Verkeersborden Linkebeek
Recent werd een nieuw snelheidsregime van kracht op het grondgebied van de gemeente 
Linkebeek (quasi volledig 30 km/u). De verkeersborden die dat aanduiden, zijn gedeeltelijk 
eentalig Frans ('Rappel'), en vormen dus een inbreuk op de taalwetgeving.
1. Ontving de minister daarover al klachten?
2. Kan de minister de precieze omvang van de inbreuk nader duiden?
3. Heeft de minister al contact opgenomen met haar diensten en/of de gemeente 
Linkebeek om de inbreuk zo snel mogelijk recht te zetten?
Deze vraag werd gesteld aan de ministers Gwendolyn Rutten (160), Lydia Peeters (744)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÃ–RDINEERD ANTWOORD 
op vraag nr. 160 van 6 maart 2024
van JEROEN TIEBOUT
1. De toezichthoudende overheid heeft hierover nog geen klachten ontvangen. 
2-3.Mijn diensten zullen contact opnemen met de gemeente Linkebeek teneinde vast te 
stellen wat er precies aan de hand is. Als er een inbreuk op de taalwetgeving wordt 
vastgesteld, zal de toezichthoudende overheid gepast optreden. 
