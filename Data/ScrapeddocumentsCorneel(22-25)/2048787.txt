title: Veerdiensten - Gebruik
thema: Mobiliteit en Verkeer
pdf link: https://docs.vlaamsparlement.be/pfile?id=2048787
thema link: https://www.vlaamsparlement.be/parlementaire-documenten/schriftelijke-vragen/1803144
SCHRIFTELIJKE VRAAG
nr. 660
van ORRY VAN DE WAUWER
datum: 9 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veerdiensten  -  Gebruik
De Vlaamse overheid biedt op verschillende waterwegen veerdiensten aan. Die 
veerdiensten worden beheerd door de agentschappen De Vlaamse Waterweg (DVW) en 
Maritieme Dienstverlening en Kust (MDK). Concreet worden op 13 locaties bemande 
veerdiensten aangeboden.
1. Kan de minister een overzicht geven van de gebruikscijfers van de verschillende veren 
waarin wordt voorzien door de Vlaamse overheid? Graag maandelijkse gebruikscijfers 
voor deze legislatuur.
2. Welk budget wordt uitgetrokken voor de uitvoering van de veerdiensten? Wat is de 
gemiddelde jaarlijkse kostprijs voor het voorzien van de Vlaamse veerdiensten? Graag 
een financieel overzicht voor deze legislatuur.
3. Wordt een uitbreiding van verbindingen over water door middel van veerdiensten 
gepland in Vlaanderen? Wordt in een aanbod voorzien aan de vervoerregio’s om 
veerdiensten in te kunnen leggen, of worden er vanuit vervoerregio’s en/of gemeenten 
vragen gesteld over het voorzien in extra veerverbindingen? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 660 van 9 februari 2024
van ORRY VAN DE WAUWER
1. De Vlaamse overheid baat verschillende veren uit, allen inmiddels in beheer van MDK 
(met uitzondering van de dwarsverbindingen over de gemeenschappelijke Maas) na 
de beslissing uit 2020 van de Vlaamse Regering om de verantwoordelijkheid voor 
openbaar personenvervoer over water aan MDK toe te wijzen. Er zijn veren op 
verschillende locaties:
Veerdiensten in eigen beheer (MDK/DAB Vloot):
-Veerdienst Oostende (havengeul)
-Veerdienst Nieuwpoort (havengeul)
-Veerdienst Langerbrugge (kanaal Gent-Terneuzen)
-Veerdienst Terdonk (kanaal Gent-Terneuzen)
-Veerdienst Sint-Anna (Schelde)
-Veerdienst Kruibeke – Hoboken (Schelde)
-Veerdienst Bazel – Hemiksem (Schelde)
Veerdiensten uitbesteed aan particuliere spelers (tijdens de legislatuur 
overgedragen van DVW naar MDK):
-Veerdienst Baarle-Drongen (Toeristische Leie)
-Veerdienst Afsnee (Toeristische Leie)
-Veerdienst Schellebelle (Boven-Zeeschelde)
-Veerdienst Appels – Berlare (Boven-Zeeschelde)
-Veerdienst Baasrode – Moerzeke (Boven-Zeeschelde)
-Veerdienst Sint-Amands – Moerzeke – Mariekerke (Boven-Zeeschelde)
-Veerdienst Driegoten – Weert (Boven-Zeeschelde)
-Veerdienst Rupelmonde – Wintam (Boven-Zeeschelde)
-Veerdienst Hamme – Tielrode (Durme)
-Veerdienst Schelle – Wintam (Rupel)
-Veerdienst Boom – Klein-Willebroek (Rupel)
Voor de veerdiensten in eigen beheer vindt u in de bijlage de maandcijfers van de 
hele legislatuur.
Wat de veerdiensten betreft die tijdens de legislatuur werden overgedragen van DVW 
naar MDK, daarvoor zijn enkel cijfers beschikbaar bij MDK sinds de veren in opdracht 
van MDK varen. Hieronder de maandcijfers voor 2023: 
De jaarcijfers voor die veren van 2022 en 2021 kan MDK wel nog meegeven, zie 
hieronder:
2. Voor de veren die overgenomen werden van De Vlaamse Waterweg werd in 2023 een 
budget uitgetrokken van 2.776.472 EUR. Het gaat dan om 9 van de 11 veren. De 
laatste 2 (Boom-Klein-Willebroek en Schellebelle) werden in 2024 overgenomen. De 
jaarprijs voor het veer te Boom-Klein-Willebroek bedraagt 443.979 EUR, voor het veer 
van Schellebelle- loopt de aanbesteding nog. 
Voor het uitvoeren van de veren in eigen beheer werd in 2023 een budget 
uitgetrokken van 13.030.000 euro (afgerond). 
3. Uitbreiding van verbindingen over water wordt besproken binnen de 
vervoerregioraden. Personenvervoer over water is één van de verschillende modi 
waarop kan ingezet worden in het regionaal mobiliteitsplan van elke vervoerregio. Bij 
de ene vervoerregio is het belang van personenvervoer over water natuurlijk groter 
dan bij andere, bijvoorbeeld in Antwerpen, waar er verschillende veerdiensten zijn, 
alsook DeWaterbus Antwerpen. 

Aangaande het vervoeren van personen over water zijn er op heden geen vragen 
bekend vanuit de vervoerregio’s en/of gemeenten voor het voorzien in bijkomende 
veerverbindingen. Er zijn wel ideeën en vragen bekend aangaande mogelijke 
uitbreidingen van het vervoeren van personen over water via langsverbindingen. Zo 
zijn er vragen om DeWaterbus in Antwerpen uit te breiden en lopen er momenteel 
haalbaarheidsstudies m.b.t. personenvervoer over water in de Gentse kanaalzone en 
de Gentse stadszone. Deze studies worden eind 2024 afgerond. 
BIJLAGE
Maandcijfers veerdiensten in eigen beheer
