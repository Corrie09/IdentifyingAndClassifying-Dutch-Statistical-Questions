title: Woonzorgcentra (wzc's) - Verhoging personeelsnorm
thema: Welzijn en Gezin
pdf link: https://docs.vlaamsparlement.be/pfile?id=2048468
thema link: https://www.vlaamsparlement.be/parlementaire-documenten/schriftelijke-vragen/1803561
SCHRIFTELIJKE VRAAG
nr. 247
van LISE VANDECASTEELE
datum: 15 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc’s)  -  Verhoging personeelsnorm
In 2021 beloofde de Vlaamse Regering om via het VIA6-akkoord de personeelsnormen te 
verhogen en een einde te maken aan het onderscheid tussen een rustoord voor bejaarden 
(rob) en een rust- en verzorgingstehuis (rvt), waardoor het verschil in personeelsinzet 
tussen de verschillende types woonzorgcentra (openbaar, vzw en commercieel) 
weggewerkt zou kunnen worden. In maart 2023 bleek uit cijfers dat in commerciële 
woonzorgcentra gemiddeld een vijfde minder zorgpersoneel per bewoner werkt dan in een 
openbaar woonzorgcentrum.
1. Graag een overzicht van hoe het aantal bewoners per type woonzorgcentrum 
(openbaar, vzw en commercieel) is geëvolueerd sinds 2023.
2. Graag een overzicht van hoe het aantal verpleegkundigen per type woonzorgcentrum 
(openbaar, vzw en commercieel) is geëvolueerd sinds 2023.
3. Graag een overzicht van hoe het aantal zorgkundigen per type woonzorgcentrum 
(openbaar, vzw en commercieel) is geëvolueerd sinds 2023.
4. Graag een overzicht van hoe het aantal kinesisten per type woonzorgcentrum 
(openbaar, vzw en commercieel) is geëvolueerd sinds 2023.
5. Graag een overzicht van hoe het aantal reactiveringspersoneelsleden per type 
woonzorgcentrum (openbaar, vzw en commercieel) is geëvolueerd sinds 2023.
6. Graag een overzicht van hoe de personeelsinzet (totaalaantal zorgpersoneelsleden per 
100 bewoners) per type woonzorgcentrum (openbaar, vzw en commercieel) is 
geëvolueerd sinds 2023.
7. Graag een overzicht van hoe het aantal verpleegkundigen per 100 bewoners per type 
woonzorgcentrum (openbaar, vzw en commercieel) is geëvolueerd sinds 2023.
8. Graag een overzicht van het bovennormpersoneel (aandeel aanwezig zorgpersoneel 
boven de gesubsidieerde norm) per type woonzorgcentrum (openbaar, vzw en 
commercieel) voor de beschikbare referentieperiodes (2022-2023, 2023-2024) 
uitgedrukt in zowel percentages als voltijdse equivalenten.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN  
ANTWOORD
op vraag nr. 247 van 15 februari 2024 
van LISE VANDECASTEELE
De cijfers van de woonzorgcentra over referentieperiode 1 juli 2022 tot en met 30 juni 
2023 zijn nog niet beschikbaar. Deze zullen de komende weken aan minister Crevits 
worden voorgelegd en kunnen vervolgens gedeeld worden binnen het Vlaams Parlement.
