title: Gemeenschapsinstellingen - Verplaatsingen naar jeugdrechtbank
thema: Justitie en Handhaving
pdf link: https://docs.vlaamsparlement.be/pfile?id=2059398
thema link: https://www.vlaamsparlement.be/parlementaire-documenten/schriftelijke-vragen/1811658
SCHRIFTELIJKE VRAAG
nr. 435
van KATRIEN SCHRYVERS
datum: 12 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Gemeenschapsinstellingen  -  Verplaatsingen naar jeugdrechtbank
Het decreet betreffende het jeugddelinquentierecht van 15 februari 2019 voorziet in de 
mogelijkheid van het gebruik van videoconferentie voor het verschijnen van minderjarigen 
voor de jeugdrechter (artikel 15). Alle gemeenschapsinstellingen zijn uitgerust om via 
Webex met de jeugdrechtbanken in Vlaanderen te communiceren en zittingen te 
organiseren. Daarnaast is het mogelijk om contacten tussen advocaten en consulenten via 
de videoconferenties te organiseren. Anderzijds, dat is ook opgenomen in het decreet 
Jeugddelinquentierecht, moet de jongere nog altijd de mogelijkheid krijgen om een 
persoonlijk contact te hebben met de jeugdrechter. 
In antwoord op schriftelijke vragen (meest recente nr. 645 van 31 maart 2023) verkreeg 
ik cijfers over het aantal verplaatsingen tussen gemeenschapsinstellingen en 
jeugdrechtbanken.
1. Hoeveel verplaatsingen werden in 2023 gedaan tussen de gemeenschapsinstellingen 
en de jeugdrechtbanken opdat jongeren door de jeugdrechtbank gehoord zouden 
kunnen worden? Graag een opdeling per gemeenschapsinstelling en per 
jeugdrechtbank. Hoe verhouden die cijfers zich tot de vorige jaren? Hoe kan dat 
worden verklaard?
2. Welke kosten waren in 2023 verbonden aan die verplaatsingen? Graag een opdeling 
per gemeenschapsinstelling.
3. Is bekend hoe vaak de jeugdrechtbanken doorheen het hele jaar 2023, behalve de 
eerste verschijning, de fysieke verschijning van jongeren vorderden? Zijn er 
verschillen tussen de verschillende jeugdrechtbanken zichtbaar? Waardoor zijn die 
desgevallend te verklaren?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 435 van 12 maart 2024
van KATRIEN SCHRYVERS
1. Onderstaande tabel biedt een overzicht van het aantal verplaatsingen tussen de 
gemeenschapsinstelling en de jeugdrechtbank:
De Zande De 
KempenDe Grubbe
Antwerpen 36 95 197
Brugge 37 2 13
Brussel 24 3 44
Dendermonde 106 17 70
Gent 48 4 27
Hasselt 0 22 15
Kortrijk 69 0 40
Ieper 17 0 5
Mechelen 5 8 34
Leuven 0 17 19
Oudenaarde 17 3 19
Turnhout 0 46 29
Tongeren 2 13 28
Veurne 13 0 5
TOTAAL 374 228 545
We merken bij de cijfers van 2023 op dat de capaciteit van De Grubbe te Everberg 
steeg t.a.v. de vorige jaren en dat sinds 01/03/2023 fase 2 van het 
jeugddelinquentierecht in werking trad. Dit betekende ook de start van De Grubbe als 
oriÃ«ntatiecentrum (sinds 01/03/2023). De verblijfsduur van jongeren in De Grubbe is 
nu beperkt tot maximum 1 maand (waarbij de jongere na 10 werkdagen vrijgesteld 
kan worden bij een laagrisico) waar dit vroeger 2 maanden en 5 dagen was. 
2. De kost voor vervoer voor De Grubbe in Everberg bedroeg 168.112,09 euro. Voor De 
Kempen en De Zande bestaat de kostprijs uit een forfaitaire combinatie van personeels- 
en werkingsmiddelen. Voor De Kempen bedroeg de kost in 2023 52.690,42 euro. Voor 
De Zande gaat het om eenzelfde grootteorde.
3. Dit onderscheid registreren we niet in onze huidige systemen.
