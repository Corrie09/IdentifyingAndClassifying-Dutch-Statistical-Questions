title: Relanceplan Vlaamse Veerkracht - Uitvoering
thema: Welzijn en Gezin
pdf link: https://docs.vlaamsparlement.be/pfile?id=2037939
thema link: https://www.vlaamsparlement.be/parlementaire-documenten/schriftelijke-vragen/1794589
SCHRIFTELIJKE VRAAG
nr. 199 
van THIJS VERBEURGT
datum: 16 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Relanceplan Vlaamse Veerkracht  -  Uitvoering
De uitvoering van het plan Vlaamse Veerkracht is volop bezig. Voor een aantal projecten 
die oorspronkelijk werden opgenomen in het relanceplan is de rapportering in het kader 
van Vlaamse Veerkracht stopgezet.
1. Is het project ‘Pijler 2: Gunning van bestek "Ontwikkelen van kaders voor organisaties 
jeugdhulp” (VV113 - blended-care jeugdhulp - bandbreedte) overgezet naar een 
regulier investeringsplan?
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 199 van 16 januari 2024
van THIJS VERBEURGT
Deze gunning werd stopgezet omwille van de prijszetting en een tekort aan expertise van 
de enige kandidaat.
Er werd een nieuw bestek uitgeschreven binnen de kaders van VV113 met een bredere 
scope met name “Bouwen aan medewerkersvertrouwen in de digitale mogelijkheden voor 
een betere begeleiding en ondersteuning van kinderen, jongeren en gezinnen”. Dit werd 
gegund aan Sam, Steunpunt mens en samenleving en is in uitvoering.
