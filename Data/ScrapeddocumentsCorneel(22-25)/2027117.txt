title: Middelen fietsinfrastructuur - Vastlegging en vereffening
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2027117
thema link: https://www.vlaamsparlement.be/parlementaire-documenten/schriftelijke-vragen/1789361
SCHRIFTELIJKE VRAAG
nr. 407
van STIJN BEX
datum: 15 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Middelen fietsinfrastructuur  -  Vastlegging en vereffening
Het budget voor fietsinfrastructuur in het ge√Øntegreerd investeringsprogramma (GIP) 
evolueerde van 354 miljoen euro in 2021 naar 328 miljoen euro in 2022, naar 302 miljoen 
euro in 2023.
In de Commissie voor Mobiliteit en Openbare Werken van 30 november 2023 stelt de 
minister dat het vastleggingspercentage voor investeringen in fietspaden in 2022 slechts 
30 procent bedraagt. Ze gaf aan dat volgens de huidige stand van zaken eind oktober 2023 
slechts 201 miljoen euro van de 301 miljoen euro is vastgelegd voor het jaar 2023.
Graag een overzicht van de vastleggingen en vereffeningen van de middelen voor 
fietsinfrastructuur voor 2020-2021-2022-2023, opgesplitst per entiteit, per provincie en 
per project.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 407 van 15 december 2023
van STIJN BEX 
In bijlage 1 vindt u een overzicht van de vastleggings- en vereffeningskredieten voor 
fiets, per jaar en per entiteit. Voor AWV kan er geen opsplitsing van jaar van vereffening 
worden gemaakt voor de vastleggingen in 2020 en 2021, waardoor deze vereffeningen 
zijn opgenomen in het jaar van vastlegging.
Merk op dat het overzicht de status weergeeft van eind november 2023. De definitieve 
cijfers voor 2023 zullen midden februari 2024 beschikbaar zijn. In bijlage 2 vindt u verder 
een overzicht van de vastleggings- en vereffeningskredieten per project. 
Tot slot geef ik nog mee dat mijn administratie momenteel aan een nieuwe GIP-tool 
werkt. De huidige verwerking verloopt daarom manueel, waardoor de opsplitsing per 
provincie momenteel niet mogelijk is. Het is de bedoeling om de nieuwe GIP-tool in het 
najaar te finaliseren. Dan zal deze opsplitsing ook opnieuw mogelijk zijn.
BIJLAGEN
1.Overzicht vastleggings- en vereffeningskredieten fiets per jaar en per entiteit
2.Overzicht vastleggings- en vereffeningskredieten fiets per project
