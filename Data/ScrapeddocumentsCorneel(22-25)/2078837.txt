title: Openbare Vlaamse Afvalstoffenmaatschappij (OVAM) - Terreincontroles 2024
thema: Natuur en Milieu
pdf link: https://docs.vlaamsparlement.be/pfile?id=2078837
thema link: https://www.vlaamsparlement.be/parlementaire-documenten/schriftelijke-vragen/1834849
SCHRIFTELIJKE VRAAG
nr. 35
van ANDY PIETERS
datum: 18 oktober 2024
aan JO BROUNS
VLAAMS MINISTER VAN OMGEVING EN LANDBOUW
Openbare Vlaamse Afvalstoffenmaatschappij (OVAM)  -  Terreincontroles 2024
Uit antwoorden op schriftelijke vragen aan de vorige bevoegde minister blijkt dat de OVAM 
in 2023 in totaal 229 terreincontroles heeft uitgevoerd. Bij die controles bleek 37% van de 
gecontroleerde partijen in overtreding te zijn. 
Gezien het belang van die cijfers voor de verdere opvolging van milieu-inbreuken, zou ik 
graag inzicht krijgen in de meest recente cijfers voor 2024. 
1. Hoeveel controles werden (tot op heden) in 2024 door de OVAM uitgevoerd? Graag 
totaalaantal en opdeling naar provincie. 
2. Hoeveel van die bedrijven waren in 2024 in overtreding? Graag totaalaantal en 
opdeling naar de aard van de overtreding. 
3. Is er een projectie van het totaalaantal controles waar voor het volledige jaar 2024 
wellicht geland zal worden?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 35 van 18 oktober 2024
van ANDY PIETERS
1. Totaal aantal controles in 2024 tot nu toe: 142 controles (stand van zaken 
23/10/2024).  
De databank handhaving bij de OVAM bevat geen opsplitsing per provincie. Het team 
terreincontrole van de OVAM werkt ook niet provinciaal maar voert controles uit in heel 
Vlaanderen.
Voor 2022 is er een gedetailleerde analyse gedaan van de opsplitsing per provincie, 
voor 2024 zal dit in dezelfde lijn liggen. Dit gaf in 2022 het volgend resultaat:
•West-Vlaanderen: 13%
•Oost-Vlaanderen: 19%
•Vlaams-Brabant: 13%
•Antwerpen: 21%
•Limburg: 13%
•Buitenland (webshops): 20%
2. De finale rapportering over 2024 wordt pas uitgevoerd in januari 2025, definitieve 
cijfers zijn dus niet beschikbaar.
In 2024 zijn tot nu toe 54 bedrijven in overtreding.
Bij 39 dossiers is dit op dit moment nog niet duidelijk: ofwel nog in onderzoek (wachten 
op bijkomende informatie om dit te beoordelen) ofwel recente dossiers (databank nog 
vervolledigen, wachten op bijkomende informatie).
De aard van overtreding is zeer divers (lange lijst van diverse overtredingen) en hangt 
sterk af van de soort controle.
Bijvoorbeeld het verschil tussen neerwaartse en opwaartse controles: 
•Neerwaartse controles: 
Neerwaartse controles leggen de focus op de inzameling, de verwerking en de 
afvoer van de afvalstoffen die vallen onder de uitgebreide 
producentenverantwoordelijkheid (aanvaardingsplicht). Dit gebeurt voornamelijk 
bij schroothandelaars, containerdiensten en garages.
•Opwaartse controles: 
De controles zijn vooral bedoeld om bedrijven op te sporen die niet zijn aangesloten 
als invoerder/producent bij een beheersorganisme (bijvoorbeeld Bebat) of die niet 
beschikken over een door de OVAM goedgekeurd afvalbeheersplan. Dit zijn voor 
een groot deel administratieve controles.
Dit zijn de meest voorkomende overtredingen:
• Neerwaartse afgedankte voertuigen en banden: 
oAfgedankte voertuigen niet tijdig afgevoerd naar een erkend centrum - 
wettelijke afvoertermijnen overschreden;
oAfgedankte voertuigen – voldoen niet aan opslagvoorwaarden;
oGeaccidenteerde voertuigen - voldoen niet aan opslagvoorwaarden;
oAfbraak afgedankte voertuigen zonder erkend centrum te zijn;
oOnvolledige afvalstoffenregisters;
oOnvolledige depollutie van afgedankte voertuigen.
• Neerwaarts AEEA (afgedankte elektrische en elektronische apparatuur):
oAEEA-voldoet niet aan opslagvoorwaarden;
oOnvolledige afvalstoffenregisters;
oAEEA-rapportering niet in orde;
oAEEA – niet selectieve inzameling;
oAEEA-verwerken zonder voorgaande depollutie.
•Opwaarts AEEA, batterijen, banden, olie, matrassen:
oNiet aansluiten bij een beheersorganisme (Recupel, Bebat, PV Cycle, 
Recytyre, Valorlub, Valumat) of niet beschikken over een door de OVAM 
goedgekeurd afvalbeheersplan. 
•Grondverzet:
oNiet aangesloten zijn bij een erkende bodembeheerorganisatie 
(Grondbank of Grondwijzer);
oGeen grondtransporttoelating (GTT)
oNiet voldaan aan verplichting technisch verslag
oAangesloten tussentijdse opslagplaats (TOP) – onvoldoende 
traceerbaarheid
3. Naar schatting 170 controles zullen uitgevoerd zijn in 2024.
