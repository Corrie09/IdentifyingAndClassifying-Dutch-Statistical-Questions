title: Kabinetten - Stagiairs
thema: Vlaamse Regering
pdf link: https://docs.vlaamsparlement.be/pfile?id=2034505
thema link: https://www.vlaamsparlement.be/parlementaire-documenten/schriftelijke-vragen/1796213
SCHRIFTELIJKE VRAAG
nr. 108
van BRECHT WARNEZ
datum: 18 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Kabinetten  -  Stagiairs
Jaarlijks zijn er duizenden studenten die in aanraking komen met de arbeidsmarkt, ofwel 
via een studentenjob, ofwel via een stage.
Een stage is voor een student een geschikte manier om het werkveld te verkennen, theorie 
in de praktijk te brengen en inzicht te krijgen in de eigen kwaliteiten en tekortkomingen. 
Na afloop van een stage weet de student meer over zijn of haar eigen capaciteiten, wensen 
en ambities. 
Een stageplek op een kabinet van de Vlaamse Regering lijkt een interessante leerkans voor 
studenten.
Gelieve de gevraagde gegevens weer te geven in een Excel-bestand.
1. Wat het aantal stageplaatsen betreft;
a) Hoeveel stagiair(e)s werden er tewerkgesteld op het kabinet? Graag een overzicht 
per kabinet, per jaar van deze legislatuur.
b) Hoeveel stagiair(e)s stelden zich kandidaat voor een stage op het kabinet? Graag 
een overzicht per kabinet, per jaar van deze legislatuur.
c) Hoe evalueert de minister het aantal aangeboden stageplaatsen?
2. Hoe lang duurt een gemiddelde stage in de beleidsperiode op het kabinet?
3. Hoeveel van de stagiair(e)s deden een stage vanuit een vak in hun opleiding en 
hoeveel stagiair(e)s deden een vrijwillige stage? Graag een overzicht per jaar en per 
kabinet.
4. Aan welke vereisten moeten sollicitanten voldoen om in aanmerking te komen voor 
een stage op een kabinet? Graag een overzicht per kabinet en functie.
5. Hoeveel van die stagiair(e)s uit deze legislatuur komen later in een vaste 
tewerkstelling terecht op een kabinet? Graag een overzicht per kabinet en per functie.
6. Zijn de stages tot op heden nog altijd onbezoldigd? Wat is de motivatie daarvoor? Plant 
de minister of de Vlaamse Regering bijsturingen in het stagebeleid of in het 
vergoedingenbeleid ter zake?
Deze vraag werd gesteld aan de ministers Jan Jambon (107), Hilde Crevits (205), 
Gwendolyn Rutten (108), Ben Weyts (262), Zuhal Demir (252), Matthias Diependaele 
(145), Lydia Peeters (509), Benjamin Dalle (61), Jo Brouns (201)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÃ–RDINEERD ANTWOORD 
op vraag nr. 108 van 18 januari 2024
van BRECHT WARNEZ
De gegevens in het antwoord zijn via een rondvraag bij de verschillende kabinetten 
verzameld. Er is geen centrale registratie van de stagiairs bij de kabinetten. Er is evenmin 
een verplichting voor de kabinetten om hierover gegevens of statistieken bij te houden.
1. a-b) Als bijlage is een overzicht opgenomen met volgende gegevens:
- Het aantal stagiairs dat zich kandidaat stelde voor een stage op een kabinet, 
opgedeeld per jaar en per kabinet;
- Het aantal stagiairs dat stage liep op een kabinet, opgedeeld per jaar en per 
kabinet.
c) De kabinetten zijn niet verplicht om stages aan te bieden. Niettemin is er over de 
verschillende kabinetten heen een divers aanbod van stages. Uit de rondvraag kwam 
naar boven dat een stagiair zorgt voor een positieve dynamiek in een kabinet, maar 
ook begeleiding vraagt, vandaar dat niet alle aanvragen om stage te lopen worden 
aanvaard.
2-5.Als bijlage is een overzicht opgenomen met volgende gegevens:
- De gemiddelde duurtijd van een stage, opgedeeld per jaar en per kabinet;
- Het aantal stages in opleidingsverband en het aantal vrijwillige stages, opgedeeld 
per jaar en per kabinet;
- De vereisten voor een stage, opgedeeld per jaar, per functie en per kabinet;
- Het aantal stagiairs dat later in een vaste tewerkstelling terecht kwam op het 
kabinet, opgedeeld per jaar, per functie en per kabinet.
6. Door het aanbieden van stages krijgen stagiairs de kans om ervaring op te doen tijdens 
of na hun opleiding. Zo kunnen ze met deze ervaring beter gewapend de arbeidsmarkt 
betreden. De leerervaring van de stagiair primeert en niet de productiviteit. Bovendien 
vraagt dit ook een investering van de kabinetten zelf, vandaar de keuze voor 
onbezoldigde stages. Daarnaast stelt het stagebeleid van diverse hogescholen en 
universiteiten uitdrukkelijk dat de stage in het kader van een opleiding onbezoldigd dient 
te zijn. 
BIJLAGE
Overzicht
