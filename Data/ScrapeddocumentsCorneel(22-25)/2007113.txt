title: Agentschap Plantentuin Meise - Ondersteuning thuiswerkend personeel
thema: Vlaamse administratie
pdf link: https://docs.vlaamsparlement.be/pfile?id=2007113
thema link: https://www.vlaamsparlement.be/parlementaire-documenten/schriftelijke-vragen/1773414
SCHRIFTELIJKE VRAAG
nr. 38
van BRECHT WARNEZ
datum: 19 oktober 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Agentschap Plantentuin Meise  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Plantentuin Meise.
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen. 
b) Welk budget werd daarvoor uitgetrokken? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor uitgetrokken? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren die initiatieven genoten? Graag 
een overzicht van de afgelopen drie jaar.
3. Indien bij het Agentschap Plantentuin Meise nog geen maatregelen genomen zijn zoals 
in vraag 1, zijn er dan extra initiatieven gepland? Graag met vermelding van motivatie 
alsook van timing en budget.
4. Indien bij het Agentschap Plantentuin Meise nog geen initiatieven genomen zijn 
omtrent materiële ondersteuning zoals in vraag 2, zijn er dan extra initiatieven 
gepland? Graag met vermelding van motivatie alsook van timing en budget.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 38 van 19 oktober 2023
van BRECHT WARNEZ
1. Plantentuin Meise biedt structureel thuiswerk aan, aan personeelsleden waarvan het 
werk het toelaat dit thuis uit te voeren. Technische profielen (tuiniers, elektriciens, 
loodgieters,…) kunnen enkel ad hoc thuiswerk aanvragen. Bij structureel thuiswerk 
wordt op vraag van de medewerker een thuiswerkvergoeding voor internet voorzien 
van 20 EUR per maand. 
a)
Aantal medewerkers Procentueel
2023 43 25,4%
2022 48 28,6%
2021 38 23,3%
2020 14 9,1%
b)
Budget
2022 € 10.420
2021 € 6.740
2020 € 2.480
2. Medewerkers van Plantentuin Meise kunnen kiezen tussen een laptop of een vaste 
computer. Voor structureel thuiswerkers wordt sowieso een laptop voorzien. In een 
aantal gevallen is er een vaste computer nodig op het werk in combinatie met een 
laptop. Op aanvraag kunnen medewerkers een tweede scherm, klavier, muis, webcam, 
headset, barcode lezer en een ergonomische stoel voor thuis vragen. 
a) Er werden hier geen specifieke budgetten voor gereserveerd: de middelen komen 
uit het algemene ICT-budget en budget voor kantoorinrichting.
b)  De lijst wordt constant aangevuld. Enkel voor 2021 en 2023 kunnen we een 
correcte momentopname geven:
2021 2023
Extra laptop 31 20
Ergonomische 
stoelen 6 6
Extra beeldscherm 4 11
 
 
3. Er zijn geen bijkomende initiatieven of maatregelen voorzien rond thuiswerk.  
4. Er zijn geen andere initiatieven of maatregelen voorzien rond thuiswerk dan hierboven 
opgesomd.  Extra docking station 3 8
Extra klavier 2 7
Extra muis 41 80
Webcam 4 6
Headset 4 10
Barcode lezer 2 2
