title: Jobbonus plus - Stand van zaken
thema: Economie
Werk
pdf link: https://docs.vlaamsparlement.be/pfile?id=2042995
thema link: https://www.vlaamsparlement.be/parlementaire-documenten/schriftelijke-vragen/1800670
SCHRIFTELIJKE VRAAG
nr. 229
van MAURITS VANDE REYDE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Jobbonus plus  -  Stand van zaken
Naast de jobbonus voor werknemers met een laag of bescheiden loon, werd ook voor 
werkzoekenden die een zelfstandige activiteit opstarten in een jobbonus plus van tweemaal 
600 euro voorzien. Helaas wordt de jobbonus plus in tegenstelling tot de gewone jobbonus 
nog niet fiscaal vrijgesteld. Dat is een materie die op federaal niveau moet worden 
aangekaart en doorgevoerd. Intussen werd de jobbonus voor werknemers al enkele keren 
versterkt en uitgebreid.
1. Graag kreeg ik een overzicht van het aantal jobbonussen plus die sinds de invoering 
van het stelsel jaarlijks werden
a) aangevraagd;
b) goedgekeurd;
c) geweigerd;
d) uitbetaald voor jaar 1, respectievelijk jaar 2.
Graag een opdeling per provincie, per gemeente en daarbinnen volgens gender.
2. Zijn er nog mensen die hun jobbonus plus voor 2023 nog niet hebben ontvangen? Zo 
ja, hoeveel en tegen wanneer zal alles betaald zijn?
3. Hoeveel mensen hebben de jobbonus plus niet opgevraagd?
4. Wat wordt er ondernomen om startende zelfstandigen toch hun jobbonus plus te doen 
aanvragen?
5. Welk bedrag werd jaarlijks uitbetaald aan de jobbonus plus?
6. a) Vermits de jobbonus intussen werd versterkt en uitgebreid, vernam ik graag van 
de minister welke maatregelen hij plant om het instrument van de jobbonus plus 
verder te versterken.
Overweegt de minister concreet
i. de verlenging van de toekenning van de premie met een jaar extra;
ii. de verhoging van het bedrag van de premie?
b) Heeft de minister de problematiek van de fiscale vrijstelling van de jobbonus plus 
nogmaals besproken met zijn federale collega bevoegd voor FinanciÃ«n?
Zo ja, hoe en met welke argumenten reageert hij op de vraag naar fiscale 
vrijstelling?
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 229 van 2 februari 2024
van MAURITS VANDE REYDE
1. Zie bijlagen. 
Binnen het aantal goedgekeurde dossiers zijn er 3 statussen: premie toe te kennen wil 
zeggen dat de zelfstandige zijn verklaring op eer nog moet invullen, de status betaald 
zijn de reeds uitbetaalde dossiers en goedgekeurd door accounting zijn dossiers die in 
een betaalstatus zitten maar nog niet finaal zijn uitbetaald.
Cijfers over gender kan ik niet meedelen.
2. De jobbonusPLUS kan pas uitbetaald worden als de zelfstandige zijn rekeningnummer 
registreert in Mijn Burgerprofiel en een de-minimisverklaring invult. Enkel als men 
beide stappen doorloopt, kan de jobbonusPLUS worden uitbetaald.
Voor refertejaar 2022 moeten 4.390 zelfstandigen hun verklaring op eer nog invullen, 
voor refertejaar 2023 zijn dat er nog 4.794. 
3. Voor refertejaar 2022 hebben voorlopig 3 zelfstandigen hun jobbonusPLUS geweigerd.
Voor refertejaar 2023 werden er tot nu toe 11 dossiers stopgezet.  
4. Beide schijven van de jobbonusPLUS worden automatisch toegekend. De jobbonus 
plus wordt slechts toegekend indien de zelfstandige op eer verklaart dat hij de 
betreffende deminimis-drempel niet overschrijdt. Er zijn hiervoor aanvink-opties 
voorzien in Mijn Burgerprofiel. 
De communicatie verloopt per brief of via e-box. Als de e-box geactiveerd is in Mijn 
Burgerprofiel dan verloopt de communicatie via die weg. Omdat we merken dat nogal 
wat e-box berichten ongelezen blijven, zullen we binnenkort een tweede 
herinneringsbrief op papier versturen met de nadruk op de actie die de zelfstandige 
moet ondernemen om zijn verklaring op eer in te vullen.  
5. Voor refertejaar 2022 werd ondertussen 1.794.600 euro uitbetaald.
Voor refertejaar 2023 is dat tot nu 1.347.600 euro.
6.a) Ik werk momenteel aan een voorstel om de jobbonus plus aan te passen. 
b) Er is geen gewijzigd standpunt omtrent de fiscale vrijstelling van de jobbonus plus.
BIJLAGE
Aantal dossiers
 
