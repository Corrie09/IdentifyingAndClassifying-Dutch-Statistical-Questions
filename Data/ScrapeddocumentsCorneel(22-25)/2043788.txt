title: Flexvervoer - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2043788
thema link: https://www.vlaamsparlement.be/parlementaire-documenten/schriftelijke-vragen/1798801
SCHRIFTELIJKE VRAAG
nr. 560
van MARINO KEULEN
datum: 26 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Flexvervoer  -  Stand van zaken
Samen met de invoering van basisbereikbaarheid werd ook het flexvervoer ingevoerd.
1. Wat is de uiteindelijke capaciteit die gegund werd om flexvervoer uit te voeren, 
opgedeeld per vervoerregio?
2. Hoeveel flexritten werden er op dagbasis uitgevoerd sinds de invoering?
3. Zijn er klanten geweest die geen rit kregen door te weinig capaciteit? Zo ja, hoeveel 
waren er dat op dagbasis sinds de invoering van basisbereikbaarheid?
4. Hoeveel van de ritten die een halfuur op voorhand werden aangevraagd konden tijdig 
worden uitgevoerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.560 van 26 januari 2024
van MARINO KEULEN
1. Hieronder vindt u een overzicht van de ingekochte capaciteit per vervoerregio op een 
weekdag:
•Aalst 4
•Antwerpen 9
•Brugge 7
•Gent 13
•Kempen 9
•Kortrijk 4
•Leuven 8
•Limburg 35
•Mechelen 5
•Midwest 13
•Vlaamse Ardennen 13
•Vlaamse Rand 1
•Westhoek 24
2. Het detail van het aantal vervoerde reizigers is terug te vinden als bijlage, opgesplitst 
per dag en per vervoerregio.
3. In totaal konden sinds 6 januari 3.5% van de verzoeken niet tot een rit leiden 
vanwege "voertuig niet beschikbaar". 
Let op: “voertuig niet beschikbaar” betekent meestal dat de bus al een opdracht had 
en de nieuwe passagier niet meer mee kon ophalen en/of afzetten. Bijvoorbeeld: het 
voertuig heeft al andere reizigers aan boord en de nieuwe reiziger mee ophalen 
betekent dat de toegestane omrijtijd wordt overschreden (reisweg werd te lang) of 
het voertuig kan de nieuwe reiziger niet op tijd ophalen door de afstand die te ver is 
van waar het voertuig zich bevindt. Het betekent dus niet noodzakelijk dat een 
voertuig vol was (alle stoelen bezet). 
Momenteel wordt samen met VIA nog gewerkt aan een rapportage op dagbasis.
4. 15% van de passagiers vraagt 30 minuten van tevoren een rit aan. Ongeveer 50% 
daarvan krijgt een flex voorstel. Van deze 50%:
•boekte ongeveer 30% een flex rit - 20-22% voltooide de rit (er zijn ook 
annuleringen en no-shows).
•accepteert 20% het voorstel niet.
Bij de anderen betekent het niet noodzakelijk dat het voertuig niet beschikbaar was: 
het kan ook zijn dat de passagiers een voorstel hebben gekregen voor regulier 
openbaar vervoer. 
BIJLAGE
Overzicht vervoerde reizigers
