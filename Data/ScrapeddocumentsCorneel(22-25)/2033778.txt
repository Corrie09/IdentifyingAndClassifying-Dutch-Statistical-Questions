title: Personeel Vlaamse overheid - Mantelzorgverlof
thema: Vlaamse administratie
pdf link: https://docs.vlaamsparlement.be/pfile?id=2033778
thema link: https://www.vlaamsparlement.be/parlementaire-documenten/schriftelijke-vragen/1794422
SCHRIFTELIJKE VRAAG
nr. 103
van KATRIEN SCHRYVERS
datum: 15 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Personeel Vlaamse overheid  -  Mantelzorgverlof
Sinds 17 juli 2020 hebben personeelsleden van de Vlaamse overheid recht op 
mantelzorgverlof. Een personeelslid kan per hulpbehoevende de arbeidsprestaties ofwel 
maximaal 1 maand voltijds onderbreken (100%) ofwel maximaal 2 maanden 
aaneensluitend deeltijds onderbreken met de helft (50%) of 1/5 (20%). Een personeelslid 
heeft gedurende zijn volledige loopbaan recht op maximaal zes maanden volledige 
onderbreking van de loopbaan ofwel twaalf maanden vermindering van de voltijdse 
arbeidsprestatie met de helft of een vijfde. 
De mogelijkheid tot het opnemen van een zorgverlof zoals mantelzorg is een belangrijk 
element in de voortdurende inspanningen die geleverd worden in het kader van de 
verbetering van de combinatie werk en gezin. Voor heel wat mensen is het op een bepaald 
moment immers uitermate belangrijk om gedurende een zekere periode als mantelzorger 
voor een gezinslid te kunnen fungeren. Het opnemen van mantelzorg is een uitermate 
waardevol engagement en draagt onmiskenbaar bij tot het verhogen van het welzijn en 
het welbevinden van de betrokken personeelsleden en de hele samenleving. 
In zijn antwoord op mijn eerdere schriftelijke vragen (meest recente nr. 141 van 16 januari 
2023) verkreeg ik cijfers ter zake. 
1. Hoeveel personeelsleden binnen de Vlaamse overheidsdiensten vroegen in 2022 
zorgverlof voor mantelzorg aan? Graag een opdeling per geslacht en per leeftijd.
2. Hoeveel medewerkers vroegen dit voltijds, hoeveel voor een vermindering van de 
arbeidsprestaties met de helft en hoeveel voor een vermindering van arbeidsprestaties 
met een vijfde?
3. Hoe evolueerde dat aantal tegenover het jaar daarvoor? Hoe verklaart de minister dat?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 103 van 15 januari 2024
van KATRIEN SCHRYVERS
1-2.Voor de gevraagde cijfers van 2022 verwijs ik naar het antwoord op schriftelijke vraag 
141 van 16 januari 2023. In 2023 namen 17 personeelsleden van de diensten van de 
Vlaamse overheid (aangesloten op het personeelsregistratiesysteem Vlimpers) 
mantelzorgverlof op. Onderstaande tabel geeft het aantal personeelsleden weer die 
mantelzorgverlof hebben opgenomen in 2023, opgedeeld volgens prestatieregime, 
geslacht en leeftijd. 
Prestatieregime Leeftijd Vrouw Man
50 - 54j 2 Deeltijds 
mantelzorgverlof (1/5e) 55 - 59j 1 3
30 - 34j 1
45 - 49j 2
50 - 54j 3 1Deeltijds 
mantelzorgverlof (50%)
55 - 59j 4
Totaal 12 5
3. 2021 is het eerste volledige jaar waarover gerapporteerd kon worden. De opname 
fluctueert over de afgelopen drie jaren (24 in 2021; 6 in 2022 en 17 in 2023). 
Mantelzorgverlof is een specifieke verlofvorm die dient als ondersteuning voor 
personeelsleden die erkend zijn als mantelzorger en meer tijd willen om voor een 
zorgbehoevend persoon te zorgen. Een schommeling in de opnamecijfers is in die zin 
dus normaal.
