title: Solidariteitsfonds 'Iedereen Verdient Vakantie' - Werking 2023
thema: Gelijke kansen
Toerisme
pdf link: https://docs.vlaamsparlement.be/pfile?id=2062484
thema link: https://www.vlaamsparlement.be/parlementaire-documenten/schriftelijke-vragen/1816195
SCHRIFTELIJKE VRAAG
nr. 477
van CATHY COUDYSER
datum: 27 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Solidariteitsfonds 'Iedereen Verdient Vakantie' - Werking
Uit het Vlaamse coronanoodfonds reserveerde de minister 500.000 euro voor de opstart 
van het Iedereen Verdient Vakantie-solidariteitsfonds. Het fonds werd eind 2020 boven de 
doopvont gehouden en ondergebracht in een aparte nieuw opgerichte vzw Vakantie voor 
Iedereen. Die vzw wordt beheerd door de vzw Koepel van Attracties en Musea.
In haar antwoord op mijn schriftelijke vraag nr. 1310 van 25 augustus 2021 lichtte de 
minister toe dat het doel van het fonds is om met de ingezamelde giften een kosteloze en 
zorgeloze vakantie waar te maken voor de meest kwetsbare personen en gezinnen in 
armoede. Het fonds mikt specifiek op de meest kwetsbare groep mensen in Vlaanderen 
voor wie het bestaande sociaal-toeristische aanbod (ondanks kortingen) niet toereikend is 
en zal op maat van het gezin/de kwetsbare personen een vakantieoplossing aanreiken. 
Voor die aanpak op maat wordt een beroep gedaan op zogenaamde Fonzies, 
eerstelijnswerkers of vrijwilligers van sociale organisaties die opgeleid worden om de 
doelgroep gezinnen uit het eigen netwerk te begeleiden om een daguitstap op vakantie 
voor te bereiden. Het fonds betaalt de logies (aan het sociaal tarief), maaltijden en 
voldoende vakantiebeleving. Waar nodig of gewenst wegens te grote kwetsbaarheid, gaat 
de Fonzie mee met de vakantiegangers. Het fonds streeft ernaar om 100% van de giften 
te besteden aan zorgeloze vakanties voor die doelgroep. De werking wordt volledig 
bekostigd met de steun van partnerorganisaties en structurele sponsors (waaronder ook 
Toerisme Vlaanderen zelf).
In haar antwoord verduidelijkte de minister daarnaast dat 2021 aanzien moet worden als 
een pilootjaar voor het fonds, waarbij de focus ligt op de uitbouw van een degelijke 
vakantiewerking en Fonzie-vakantiebegeleiding op maat van individuele behoeften van een 
(zeer beperkt) aantal gezinnen. De minister verduidelijkte dat het fonds op dat moment 
nog niet focuste op actieve fondsenwerving omdat het toen nog geen fiscale attesten kon 
uitreiken. De eerste contacten met bedrijven over mogelijke interesse om met het fonds 
een duurzaam partnerschap te sluiten, waren gelegd. Het fonds zou na de lancering van 
een eigen website starten met actieve prospectie naar bedrijfssponsors en structurele 
partners die niet alleen willen doneren (in ruil voor een fiscaal attest), maar vooral ook 
duurzaam willen samenwerken in het kader van hun MVO-beleid (MVO: maatschappelijk 
verantwoord ondernemen).
In haar antwoord op mijn schriftelijke vraag nr. 568 van 14 maart 2023 gaf de minister 
mee dat het fonds nog onvoldoende gekend is bij het grote publiek, particulieren en 
bedrijven en dat een fondsenwervingscampagne en actieve bedrijfsprospectie pas zal 
worden opgestart nadat er meer duidelijkheid is over de optie om fiscale attesten uit te 
reiken. Alle aandacht en prioriteit werden dan ook besteed aan de uitbouw van een netwerk 
van Fonzies in Vlaanderen dat moet zorgen voor een kwalitatieve toeleiding naar het Fonds. 
Via de website https://www.vakantievooriedereen.be/ lees ik dat het fonds sedert eind 
november 2023 fiscale attesten kan uitreiken (via koppeling met de Koning 
Boudewijnstichting) waardoor de tijd nu rijp lijkt om het solidariteitsfonds breder bekend 
te maken.
1. Hoeveel fiscale attesten heeft het fonds sedert eind november 2023 tot op heden al 
uitgereikt?
2. Hoeveel giften van bedrijven, organisaties of private personen heeft het fonds in 2023 
en het eerste kwartaal van 2024 ontvangen? Graag cijfers uitgesplitst per categorie.
Welke impact heeft de mogelijkheid om fiscale attesten te kunnen uitreiken precies 
gehad op de hoeveelheid en het aantal giften waarop het fonds een beroep kan doen?
3. Met hoeveel en welke bedrijven en structurele sponsors heeft het fonds op dit moment 
een duurzaam partnerschap? Hoeveel middelen heeft de vzw op die manier in 2023 
kunnen verzamelen? Kan de minister een exhaustief overzicht geven van de bedrijven 
en structurele sponsors uit West-Vlaanderen waarmee het fonds een duurzaam 
partnerschap heeft en een idee geven van de grootteorde van steun die het fonds krijgt 
van de West-Vlaamse partners?
4. Hoeveel daguitstappen en/of vakanties werden op jaarbasis sedert het fonds 
operationeel is al gerealiseerd met middelen uit het fonds? Hoeveel kwetsbare 
Vlamingen heeft het fonds tot op heden al kunnen helpen in het waarmaken van hun 
vakantiedromen? Heeft de minister zicht op het aantal kwetsbare West-Vlamingen dat 
het fonds sedert zijn oprichting al geholpen heeft? Heeft de minister zicht op het aantal 
daguitstappen en/of vakanties dat via tussenkomst van het fonds bij West-Vlaamse 
toeristische spelers is gerealiseerd?
5. Hoeveel vrijwilligers zetten zich momenteel als Fonzie in? Hoeveel West-Vlaamse 
vrijwilligers zijn momenteel actief als Fonzie?
6. Welke concrete acties of initiatieven staan er voor 2024 gepland omtrent de verdere 
bekendmaking van het solidariteitsfonds?
7. Welk groeipad heeft de minister voor ogen voor het solidariteitsfonds voor de komende 
jaren (naar vergroten van bereik van het aantal kwetsbare Vlamingen die kunnen 
worden geholpen)?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 477 van 27 maart 2024
van CATHY COUDYSER
1. De Koning Boudewijnstichting zal met betrekking tot 2023 ongeveer 100 fiscale 
attesten uitreiken. 
2. In 2023 ontving het Fonds ongeveer 100 giften. Private personen vormen de grootste 
groep aan donateurs (ongeveer 96%), de overige giften gebeuren door bedrijven en 
organisaties. 
Bedrijven en organisaties genereren wel, met ongeveer 61%, het grootste volume aan 
giften.
Op het aantal giften voor dit voorjaar hebben we nog geen zicht.
Gezien de uitreiking van fiscale attesten slechts mogelijk is sinds eind 2023 is de impact 
ervan nog niet meetbaar.
3. Het aantal partnerschappen staat in 2023 op drie. Fondsenwerving was vorig jaar dan 
ook nog geen prioriteit. Het verzamelde bedrag kunnen we op vraag van de partners 
niet publiek maken.
Een belangrijke West-Vlaamse partner is Bellewaerde Park. Zij steunen het fonds vanuit 
hun duurzame, sociaal-maatschappelijke visie.
4. Sinds zijn ontstaan realiseerde het Fonds 163 daguitstappen, gezins- en 
groepsvakanties voor in het totaal 1.328 mensen in armoede in zeer kwetsbare 
situaties. Die mensen zouden zonder deze steun niet op daguitstap of vakantie kunnen 
gaan. In 2024 wil het Fonds opnieuw voor meer dan 1.000 andere mensen in armoede 
een daguitstap of vakantie mogelijk maken.
Voor de vakantiebestemmingen werkt het Fonds vraaggestuurd binnen het toeristische 
aanbod van Iedereen Verdient Vakantie. Bijna de helft van alle vakantiegangers 
(613/1.328) kiest daarbij voor een daguitstap of vakantie in West-Vlaanderen. Dat is 
niet verrassend, omdat mensen van de Fonds-doelgroep vakantiebeleving associëren 
met zon, zee en strand. 
Voor de daguitstappen van zowel gezinnen als kleine, begeleide groepen gaat de 
voorkeur uit naar dierenparken en kindvriendelijke attractieparken. Dit zijn allebei pilootjaar
20212022 2023
gezins-daguitstap 1 7 9 17
gezins-vakantie 8 13 47 68
groeps-daguitstap met warme begeleiding - - 78 78
Aantal mensen in kansarmoede bereikt met een 
daguitstap of vakantie dankzij het Fonds29 82 1217 1328163Totaal
 2021-2023Aantal daguitstappen en vakantiesFonds Vakantie Voor Iedereen
droombestemmingen voor mensen die zich normaal geen betalende uitstap kunnen 
veroorloven. Daarbij scoren eveneens West-Vlaanderen met zijn kustfactor, maar ook 
de provincie Antwerpen hoog.
5. Het Fonds telt momenteel 153 Fonzies.
Daarnaast zetten zich nog heel wat vrijwilligers van welzijnsorganisaties in om mensen 
in armoede toe te leiden naar het Fonds en om vakantiedrempels te helpen verlagen 
samen met de vakantieganger. Vooral de groepsdaguitstappen vergen organisatie en 
extra vrijwillige begeleiders. In 2023 ging het in totaal over minimum 195 begeleiders. 
Maar ook Fonzies vinden vaak hulp bij een lokale vrijwilliger om bijvoorbeeld een 
vakantiegezin zonder vervoer naar de vakantiebestemming te brengen en daar weer 
op te halen.
6. Volgende initiatieven staan onder meer op de planning, met name in het kader van 
fondsenwerving en corporate sponsoring:alle daguitstappen en vakanties
bestemming per provincie
naar:                             Antwerpen
Brussel
Limburg
Oost-Vlaanderen
Vlaams-Brabant
West-Vlaanderen
andereFonds Vakantie Voor Iedereen
0
613
107
13282021-2023
TOTAAL # MIA's
op daguitstap of 
vakantie met fondsmiddelen
417
26
75
90
 # sociale en 
welzijnsorganisaties
op 31/12/2023 # (vrijwillige) 
begeleiders
(raming)
 voor een 
groeps-daguitstap assisteren de toeleiders 
voor begeleiding op 
maat van 
vakantiegangers
11 45 38
4 8 11
9 21 27
29 81 112
5 23 14
20 53 63
78 231 263Totaal
West-Vlaanderen 33
153Aantal toeleiders 
              per provincie
voor
gezins-vakanties en
gezins-daguitstappen
Limburg 12
Oost-Vlaanderen 52
Vlaams-Brabant 18 # Fonzies
op 11/04/2024
        Antwerpen 34
Brussel 4Fonds Vakantie Voor Iedereen
B2B-bekendmaking, in de eerste plaats met toeristische aanbieders omwille van 
hun grote thematische affiniteit met het goede doel van het solidariteitsfonds.
Via acties op hun maat en via hun kanalen willen we ons bekend maken bij hun 
ruimere toeristische publiek. 
oDe Koepel van Attracties en Musea heeft zijn uitdrukkelijke medewerking 
toegezegd om het Fonds binnen zijn netwerk mee bekend te maken en op 
hun beurt kunnen hun leden het Fonds bekend maken bij hun 
bezoekerspubliek.
oHet Fonds zal op eenzelfde manier aanbieders van dag- en verblijfstoerisme 
benaderen in Vlaanderen en Brussel.
oVerder zal het Fonds een selectie van bedrijven en middenveldorganisaties 
benaderen uit diverse sectoren, alsook serviceclubs, scholen enz.
Opbouwen van een portfolio van vakantieverhalen en getuigenissen van toeleiders 
en begeleiders, te ontsluiten via website en B2B-presentaties. 
Het bestuur besliste om in 2024:
geen acties op te zetten naar het grote publiek; daarvoor ontbreken de nodige 
campagnemiddelen;
geen sociale media op te starten, gezien de kostprijs voor het inhuren van expertise, 
permanente monitoring, contentcreatie en advertenties.
7. Het groeipad van het solidariteitsfonds is kwalitatief, niet kwantitatief. Het Fonds wil in 
de komende jaren steeds andere mensen uit de juiste doelgroep bereiken. De groei zit 
dus minder in het absolute aantal mensen dan wel in het bereiken van steeds weer 
andere mensen die onder de radar blijven en altijd uit de boot vallen bij het reguliere 
toeristische aanbod, zelfs aan het sociale tarief. Daarbij streeft het Fonds naar een 
evenwichtige geografische spreiding in Vlaanderen. Het Fonds is voor de toeleiding 
geheel afhankelijk van de goodwill van vrijwilligers en beroepskrachten uit de 
welzijnssector. Ook daarom is het streven naar een groeiend bereik een realistische 
doelstelling. 
Een cruciale factor daarbij wordt de aanvulling van de fondsmiddelen via 
fondsenwerving. Onder voorbehoud van voldoende beschikbare middelen in de 
toekomst wil het Fonds het aantal bereikte mensen van 2023 (meer dan 1.200) 
aanhouden en continueren over de komende jaren. Dat is bijzonder veel, gezien het 
niet een loutere distributie van fondsen betreft. Elke benadering en toeleiding van een 
persoon of een gezin vraagt namelijk een outreachende en aanklampende aanpak op 
maat. Bovendien vergt elke daguitstap of vakantie een uitgebreide voorbereiding en 
warme begeleiding, eveneens op maat volgens de behoeften van de doelgroep. 
Jaarlijks opnieuw meer dan 1.200 mensen in heel Vlaanderen bereiken, vraagt dus op 
zich al bijzondere inspanningen, met name om sociale en welzijnsorganisaties te 
overtuigen om telkens nieuwe mensen, zonder vakantie-ervaring, toe te leiden. 
Outreachend mensen selecteren voor een vakantie of daguitstap vraagt immers extra 
tijd en moeite bovenop de reguliere werking van de meeste toeleiders, bovendien op 
geheel vrijwillige basis.
Het Fonds wordt geconfronteerd met de volgende belangrijkste uitdagingen om in de 
komende jaren zijn kwalitatieve groeipad te realiseren:
1. Voldoende werving van fondsen;
2. Tijd en vrijwillige bereidheid van toeleiders voor de kwalitatieve toeleiding van de 
juiste doelgroep. Hierbij moeten we rekening houden met het gegeven dat:
Vakantie dikwijls geen prioriteit is: een daguitstap of vakantie (of vrijetijd in 
het algemeen) komt vaak op de laatste plaats bij sociale of 
welzijnsorganisaties (onze toeleiders).
Zowel professionele organisaties als vrijwilligersorganisaties blijken nu al 
overbevraagd om in andere levensdomeinen te helpen, zoals bijvoorbeeld 
voedsel, minimuminkomen, gezondheid, gezonde woonst, onderwijs en werk. 
Vrije tijd komt daardoor vaak op de laatste plaats, soms als bewuste (beleids-
)keuze, soms ongewild.
Toeleiding naar een daguitstap of vakantie een tijdsintensief proces is, dat 
bovendien niet vergoed wordt. Het Fonds stelt vast dat meer beroepskrachten 
uit de sociale sector dan verwacht afhaken omwille van tijdsgebrek of ‘behoort 
niet tot de opdracht’. 
Steun uit het Fonds veronderstelt per definitie namelijk drempels helpen 
oplossen die mensen uit de doelgroep niet op eigen kracht kunnen overkomen. 
De tijd nodig om dat te doen op maat van elk individu of gezin wordt door het 
Fonds (vanuit zijn visie) niet vergoed. Het Fonds rekent op de goodwill van de 
toeleiders om, op geheel vrijwillige basis, extra inspanningen en 
tijdsinvesteringen te leveren, aan het in kaart brengen van individuele 
vakantiedrempels en die daarna ook samen met de rechthebbenden te 
verlagen, zodat voor hen een daguitstap of vakantie toch mogelijk wordt.
