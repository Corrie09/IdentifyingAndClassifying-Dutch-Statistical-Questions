title: Werkhervattingsproject 'Rentree' - Drempels werknemers en uitsluiting zelfstandigen
thema: Werk
pdf link: https://docs.vlaamsparlement.be/pfile?id=2050598
thema link: https://www.vlaamsparlement.be/parlementaire-documenten/schriftelijke-vragen/1806780
SCHRIFTELIJKE VRAAG
nr. 301
van BOB SAVENBERG
datum: 27 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkhervattingsproject 'Rentree'  -  Drempels werknemers en uitsluiting zelfstandigen
Wie na een kankerbehandeling opnieuw aan het werk wil, vindt steeds moeilijker 
begeleiding op maat. Dat is gebleken uit getuigenissen verzameld door Kom op tegen 
Kanker. Voor wie geconfronteerd wordt met vermoeidheid, concentratieverlies of 
functionele beperkingen na operaties (trillen, incontinentie enzovoort) is een job op maat 
noodzakelijk. Kom op tegen Kanker vindt het daarom essentieel dat iedere patiënt opnieuw 
toegang krijgt tot de gepaste en gratis begeleiding van Rentree, een onderdeel van de 
Vlaamse Dienst voor Arbeidsbemiddeling (VDAB), dat tot vorig jaar met re-
integratietrajecten een gratis antwoord bood op de noden van patiënten. 
Maar door veranderingen bij VDAB zijn er momenteel veel drempels waardoor mensen 
minder makkelijk of zelfs helemaal geen gebruik meer kunnen maken van die begeleiding. 
Een van de pijnpunten is het feit dat de werkgever sinds juli 2023 akkoord moet gaan met 
de jobcoaching. Dat is problematisch voor patiënten die hun werkgever liever niet op de 
hoogte brengen van hun kankerdiagnose en -behandeling. Daarnaast is de begeleiding niet 
langer toegankelijk voor zelfstandigen. Ook werkzoekenden kunnen zich niet meer 
rechtstreeks bij Rentree aanmelden, enkel nog bij de algemene diensten van VDAB. Ze 
zouden dan niet gegarandeerd worden doorverwezen naar Rentree, dat in 2017 met 
financiering van Kom op tegen Kanker werd opgestart. 
In een reactie op het bericht van Kom op tegen Kanker heeft de minister al laten weten 
om met VDAB en Kom op tegen Kanker in overleg te treden om de dienstverlening verder 
te optimaliseren.
1.
a) Graag kreeg ik een overzicht van het aantal begeleidingen die Rentree sinds de 
oprichting heeft gedaan om personen die getroffen werden door kanker te 
begeleiden in hun re-integratie naar de arbeidsmarkt. Cijfers graag per jaar, en 
daarbinnen opgesplitst per provincie en per geslacht.
b) Hoe groot was de succesratio van de begeleidingen door Rentree? Ook hier graag 
de jaarlijkse cijfers sinds de oprichting.
2. Welke concrete wijzigingen werden aan het stelsel aangebracht sinds de oprichting 
ervan? Graag een punctueel en chronologisch overzicht.
3. Om welke redenen werden een aantal drempels opgeworpen die personen met kanker 
tegenhouden om zich in te schrijven in een begeleidingstraject door Rentree?
4.
a) Waarom moet opeens de werkgever per se zijn of haar handtekening zetten als 
akkoord voor jobcoaching?
b) Werd die maatregel getoetst aan het beginsel van de bescherming van de 
persoonlijke levenssfeer?
5.
a) Waarom kunnen werkzoekenden zich niet meer rechtstreeks bij Rentree 
aanmelden?
b) Hoeveel werkzoekenden hebben dat in het verleden wél gedaan? Graag een 
overzicht per jaar sinds de oprichting van Rentree.
6. Waarom is de begeleiding niet langer toegankelijk voor zelfstandigen?
7. Hoeveel zelfstandigen hebben in het verleden een beroep gedaan op Rentree? Graag 
een overzicht per jaar sinds de oprichting van Rentree.
8. Tot welke instantie moeten de zelfstandigen zich tegenwoordig richten om zich te laten 
begeleiden tot werkhervatting na een kankerbehandeling?
9.
a) Wanneer zal de minister in gesprek treden met VDAB en Rentree om de problemen 
te bespreken?
b) Tegen wanneer zullen de problemen in kaart gebracht worden?
c) Welk plan van aanpak wordt ontwikkeld om de problemen aan te pakken en te 
verhelpen?
10.Is er überhaupt de bereidheid om de huidige probleempunten weg te werken in functie 
van een laagdrempelige toetreding van werknemers tot Rentree met respect voor hun 
privacy?
11.Zullen ook zelfstandigen opnieuw van Rentree gebruik kunnen maken?
12.Omdat een aantal werknemers nog steeds aarzelend staan om hun werkgever in te 
lichten over hun kankerdiagnose - iets wat gelet op de privacy hun volste recht is, maar 
niet als een rem zou mogen worden beschouwd om het toch te doen als men dat wil - 
ook de vraag aan de minister of werd nagegaan welke de belangrijkste redenen zijn 
voor die werknemers om geen open kaart te kunnen, willen of durven spelen?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 301 van 27 februari 2024
van BOB SAVENBERG
1. a) VDAB beschikt over cijfers vanaf 2020 t.e.m. 1/1/2023 voor de GLOW/GOB 
werkplekleren en tot 30/6/2023 voor gespecialiseerde jobcoaching: 
2020
provincie man vrouw eindtotaal
Antwerpen 9 45 55
Brussel 0 4 4
Buiten 
Brussel/Vlaanderen0 3 3
Limburg 3 27 30
Oost-Vlaanderen 6 49 55
Vlaams-Brabant 2 36 38
West-Vlaanderen 5 32 37
Eindtotaal 25 197 222
2021
provincie man vrouw eindtotaal
Antwerpen 12 76 88
Brussel 1 4 5
Buiten 
Brussel/Vlaanderen1 0 1
Limburg 8 29 37
Oost-Vlaanderen 14 58 72
Vlaams-Brabant 5 47 52
West-Vlaanderen 10 68 78
Eindtotaal 51 282 333
2022
provincie man vrouw eindtotaal
Antwerpen 18 99 117
Brussel 3 3 6
Buiten 
Brussel/Vlaanderen1 1
Limburg 7 50 57
Oost-Vlaanderen 10 96 106
Vlaams-Brabant 8 64 72
West-Vlaanderen 11 65 76
Eindtotaal 57 378 435
2023 (t.e.m. 30/6/2023)
provincie man vrouw eindtotaal
Antwerpen 6 42 48
Brussel 0 0 0
Buiten 
Brussel/Vlaanderen0 0 0
Limburg 1 21 22
Oost-Vlaanderen 6 33 39
Vlaams-Brabant 3 28 31
West-Vlaanderen 5 31 36
Eindtotaal 21 155 176
b) VDAB kan geen correct antwoord op deze vraag geven aangezien VDAB niet 
beschikt over gegevens waar iemand tewerkgesteld is en hoe lang iemand in een 
job tewerkgesteld is.
2. U kan hieromtrent informatie terugvinden in het jaarverslag van 2022 van Sterpunt 
Inclusief Ondernemen, De werkplekarchitecten. VDAB heeft hierover zelf geen 
informatie. 
3. De begeleiding van Rentree is niet langer rechtstreeks toegankelijk voor 
●Werkzoekenden
VDAB heeft de rol van vertrouwde gids opgenomen voor alle werkzoekenden, 
ongeacht hun statuut. VDAB bespreekt samen met de klant zijn wensen en noden. 
De VDAB bemiddelaar heeft een overzicht van het volledige dienstverleningsaanbod 
en tracht de klant naar het meest passende aanbod toe te leiden, in samenspraak 
met de klant. Zo kan de klant nood hebben aan competentieversterking (GLOW). 
Als de GLOW-partner een GOB is, kan dit GOB ervoor kiezen om Rentrée als 
methodiek in te zetten. VDAB leidt m.a.w. niet toe op basis van methodieken maar 
op basis van nood aan dienstverlening.
●Zelfstandigen
Bij jobcoaching is het de bedoeling dat er gewerkt wordt aan drempels op de 
werkvloer met betrokkenheid van de werkgever. Dit is niet aan de orde bij 
zelfstandigen. In het verleden werd heel weinig van dit uitgangspunt afgeweken. 
(zie antwoord op vraag 7) Vanaf 1/7/2023 werd het kader verduidelijkt naar de 
GOB’s. Over een bijkomende drempel gaat dit bijgevolg niet.  
 
●Mensen die van werkgever willen veranderen.
VDAB merkte dat gespecialiseerde jobcoaching in het verleden geregeld als een 
vorm van loopbaanbegeleiding werd ingezet waarbij de werknemer gecoacht werd 
in de zoektocht naar een andere tewerkstelling. Dit terwijl gespecialiseerde 
jobcoaching een duurzame tewerkstelling wil bevorderen op de huidige werkvloer, 
door de huidige werkgever en collega’s mee te nemen in de begeleiding. 
4. a) Bij jobcoaching is het de bedoeling dat er gewerkt wordt aan drempels op de 
werkvloer bij de werknemer met betrokkenheid van de werkgever (en collega’s).  
Om het onderscheid met loopbaanbegeleiding en de doelstelling van de 
ondersteuning te bewaken, wordt goedkeuring vanuit de werkgever gevraagd. Deze 
instemming van de werkgever kan worden aangeleverd onder vorm van een 
handtekening binnen een ruime termijn van zes maanden na opstart van een 
begeleiding. Zo voorzien we de nodige tijd voor een gespecialiseerde jobcoach en 
de burger die met gezondheidsuitdagingen kampt om eerst een aantal 
voorbereidende gesprekken te voeren met de klant zonder onmiddellijke 
betrokkenheid van de werkgever.
b)  De betrokken maatregel is volledig in overeenstemming met het beginsel van de 
bescherming van de persoonlijke levenssfeer. Gezien jobcoaching plaatsvindt op de 
werkvloer bij de werkgever, en ondersteuning biedt zowel aan de werknemer als 
aan de werkgever is de toestemming van de werkgever onontbeerlijk. Het vragen 
van de toestemming van de werkgever is verantwoord, en zelfs noodzakelijk, in het 
kader van het doel, nl. jobcoaching opstarten op de werkvloer voor zowel de 
werknemer als de werkgever. Het vragen van die toestemming is dan ook geenszins 
een inbreuk op het beginsel van de bescherming van de persoonlijke levenssfeer. 
De betrokken werknemer dient daarbij trouwens ook enkel minimale informatie mee 
te delen, volkomen in overeenstemming met het beginsel van de bescherming van 
de persoonlijke levenssfeer.
5. a) Bij een werkzoekende schat de VDAB-bemiddelaar in welke noden er zijn. 
Vervolgens wordt de werkzoekende naar de passende dienstverlening 
doorverwezen. Zo kan de klant nood hebben aan competentieversterking (GLOW). 
Als de GLOW-partner een GOB is, kan dit GOB ervoor kiezen om Rentrée als 
methodiek in te zetten. VDAB leidt m.a.w. niet toe op basis van methodieken maar 
op basis van nood aan dienstverlening.
b) VDAB beschikt over cijfers vanaf 2020 t.e.m. 30/6/2023: 
jaartalaantal werkzoekenden 
zonder werk die beroep 
deed op Rentree
2020 33
2021 69
2022 97
2023 3
6. Bij jobcoaching is het de bedoeling dat er gewerkt wordt aan drempels op de werkvloer 
met betrokkenheid van de werkgever. Dit is niet aan de orde bij zelfstandigen. In het 
verleden werd hier heel weinig van afgeweken. (zie vraag 7) 
Zelfstandigen kunnen niet toegeleid worden naar de GLOW, gezien die bedoeld is voor 
werkzoekenden.
7. VDAB beschikt over cijfers vanaf 2020 t.e.m. 1/1/2023 voor de GLOW/GOB 
werkplekleren en t.e.m. 30/6/2023 voor gespecialiseerde jobcoaching: 
jaartal personen die het statuut 
zelfstandige hadden op het 
moment dat ze met 
Rentree begonnen
2020 1
2021 1
2022 1
2023 0
8. Zelfstandigen die arbeidsongeschikt erkend zijn en dus niet actief zijn op een werkvloer 
kunnen beroep doen op het volledige aanbod van VDAB, nadat ze hiertoe goedkeuring 
vanuit hun ziekenfonds ontvingen.
Daarnaast heeft iedere zelfstandige die de afgelopen 7 jaar gewerkt heeft recht op 
loopbaancheques. Zelfstandigen in hoofd- of in bijberoep die geconfronteerd worden 
met gezondheidsuitdagingen kunnen onder bepaalde voorwaarden tegemoetkomingen 
ontvangen voor aangepast werkmateriaal of aanpassingen aan de werkplek. 
Zelfstandigen in hoofd- of in bijberoep met een erkende blijvende of tijdelijke 
arbeidsbeperking, kunnen onder bepaalde voorwaarden individueel maatwerk 
aanvragen. Deze ondersteuningspremie compenseert de eventuele extra kosten of de 
lagere productiviteit die samengaan met de arbeidsbeperking voor maximaal 2 tot 5 
jaar afhankelijk van de behoefte aan ondersteuning. 
9. a) Ik zal de komende maanden met VDAB en Kom op Tegen Kanker in gesprek treden 
om te bekijken welke gesignaleerde knelpunten deze legislatuur nog kunnen worden 
aangepakt.
b) VDAB treedt op regelmatige basis in overleg met de dienstverlenende  organisaties 
die de rentree methodiek hanteren. Daar capteren zij rechtstreeks knelpunten. 
Daarnaast werden de knelpunten zoals omschreven door organisaties die de 
belangen van de doelgroep behartigen zoals Kom op Tegen Kanker ons 
gesignaleerd. 
c) Een plan van aanpak zal in samenspraak met VDAB besproken worden.
10.Uiteraard is er bereidheid om over de huidige knelpunten in dialoog te treden en te 
kijken welke en op welke manier deze weggewerkt kunnen worden. 
11. Ook hier wil ik niet voorop lopen op de feiten en het gesprek met VDAB afwachten.
12.Dit wordt niet systematisch geregistreerd.  
