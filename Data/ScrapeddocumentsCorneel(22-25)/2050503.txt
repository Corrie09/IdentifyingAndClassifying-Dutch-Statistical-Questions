title: Bebossingsprojecten - Subsidies voor aankoop gronden
thema: Natuur en Milieu
pdf link: https://docs.vlaamsparlement.be/pfile?id=2050503
thema link: https://www.vlaamsparlement.be/parlementaire-documenten/schriftelijke-vragen/1803200
SCHRIFTELIJKE VRAAG
nr. 341
van BRECHT WARNEZ
datum: 9 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Bebossingsprojecten  -  Subsidies voor aankoop gronden
In de strijd tegen de klimaatopwarming en in het belang van het welzijn en de gezondheid 
van de inwoners van Vlaanderen, heeft deze Vlaamse Regering een versterkte inspanning 
beloofd voor de ontwikkeling van natuur- en bosgebieden in Vlaanderen. 
De Vlaamse Regering stelt in haar regeerakkoord 10.000 extra hectaren bos in het 
vooruitzicht tegen 2030. Om dat te kunnen verwezenlijken, kondigde de minister daarom 
samen met natuurverenigingen een bosuitbreidingsplan aan.
De Vlaamse overheid biedt nu twee soorten subsidies aan voor de aankoop van gronden 
voor bebossing, de ‘Aankoop gronden voor bebossing’ voor particulieren en de ‘Subsidie 
voor aankoop van gronden door lokale besturen’, voor lokale besturen. Er is dan ook nog 
een subsidie voor de bebossing, ‘Subsidie bebossing’ en daarnaast zijn er nog 
projectsubsidies voor inrichtingswerken. 
Gelieve de gevraagde gegevens in een Excel-bestand weer te geven.
1. Weet de minister hoeveel de totale kostprijs van al die subsidies bedraagt in 2023? 
Graag het totale bedrag en een overzicht van de bebossingssubsidies per provincie.
2. Is het mogelijk een overzicht te geven met een onderscheid tussen de subsidies die 
aan lokale besturen worden toegekend en de subsidies die aan particulieren worden 
toegekend?
3. Weet de minister welke van die subsidies het meest werden gebruikt in 2023? Graag 
de bedragen per subsidie voor Vlaanderen, per provincie.
4. Weet de minister hoeveel bebossingsprojecten gebruikmaakten van de subsidies in 
West-Vlaanderen in 2023? Graag een overzicht per gemeente, met vermelding van 
het project.
5. Heeft de minister cijfers over hoeveel bos er deze legislatuur is bijgekomen? Zijn er 
ook cijfers over bebossing in West-Vlaanderen?
6. Denkt de minister dat de doelstelling die de regering voorop heeft gesteld tegen 2030 
nog altijd haalbaar is? Wat zijn de argumenten daarvoor? Welke uitdagingen ziet de 
minister op dat vlak?
7. Acht de minister een bijsturing van het subsidiebeleid in deze legislatuur nodig als 
blijkt dat de doelstelling niet zal worden gehaald? Heeft ze plannen in die richting?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 341 van 9 februari 2024
van BRECHT WARNEZ
1. Ik verwijs hiervoor naar bijlage 1.
2. Ik verwijs hiervoor naar bijlage 2.
3. Ik verwijs hiervoor naar bijlagen 1 en 2.
4. Ik verwijs hiervoor naar bijlage 3.
5. Ik verwijs naar mijn antwoord op uw schriftelijke vraag nr. 344 van 12 februari 2024.
6. Ik verwijs naar mijn antwoord op uw schriftelijke vraag nr. 344 van 12 februari 2024.
7. Ik verwijs naar mijn antwoord op uw schriftelijke vraag nr. 344 van 12 februari 2024.
BIJLAGEN
1.Overzicht subsidies voor bebossing 2023
2.Overzicht subsidies voor bebossing 2023 per doelgroep
3.Overzicht subsidies voor bebossing 2023 per West-Vlaamse gemeente
