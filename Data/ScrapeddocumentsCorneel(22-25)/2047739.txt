title: Mijn VerbouwBegeleiding en Mijn VerbouwLening - Dossiers West-Vlaanderen
thema: Energie
Wonen
pdf link: https://docs.vlaamsparlement.be/pfile?id=2047739
thema link: https://www.vlaamsparlement.be/parlementaire-documenten/schriftelijke-vragen/1800202
SCHRIFTELIJKE VRAAG
nr. 303
van BRECHT WARNEZ
datum: 1 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mijn VerbouwBegeleiding en Mijn VerbouwLening  -  Dossiers West-Vlaanderen
Via Mijn VerbouwLening kan men tot 60.000 euro lenen. Met die lening kunnen renovaties 
gefinancierd worden die zowel focussen op woningkwaliteit als op het verbeteren van de 
energieprestatie (onder andere isolatie, zonneboiler, warmtepomp(boiler), zonnepanelen). 
De lening voorziet in een financiële ondersteuning van mensen die woningen en 
appartementen renoveren.
Onderstaand vraag ik graag naar de situatie in West-Vlaanderen. Gelieve alle data in Excel 
beschikbaar te stellen.
Dit is een opvolgvraag van mijn schriftelijke vraag nr. 575 van 16 maart 2023.
1. Hoeveel dossiers werden in het totaal al ingediend in Vlaanderen? Graag een overzicht 
per provincie en per maand.
Hoeveel daarvan werden per provincie effectief toegekend en voor welk bedrag?
2. Hoeveel dossiers werden vanuit West-Vlaanderen ingediend? Graag een overzicht voor 
West-Vlaanderen per energiehuis, per gemeente en per doelgroep.
3. In hoeveel West-Vlaamse dossiers werd een lening toegekend en in hoeveel werd de 
lening geweigerd? Graag een overzicht voor West-Vlaanderen per energiehuis, per 
gemeente en per doelgroep.
4. In haar antwoord op mijn schriftelijke vraag nr. 575 gaf de minister te verstaan dat 
het van belang is dat de energiehuizen versterkt worden.
a) Heeft de minister daarvoor al concrete inspanningen gedaan?
Zo ja, wat heeft ze gedaan?
Zo niet, zal de minister nog extra inspanningen doen?
b) Komen er vanuit de energiehuizen signalen dat er extra middelen nodig zijn om 
een vlotte dienstverlening te garanderen?
Zo ja, zal de minister extra middelen vrijmaken? Graag plan van aanpak met 
timing en budget.
5. Sinds dit jaar wordt Mijn VerbouwBegeleiding ook via de energiehuizen aangeboden.
a) Wat verwacht de minister van dat extra aanbod?
b) Welke doelstellingen wil de minister daarmee bereiken?
c) Welke budgetten reserveert de minister per jaar en per provincie voor dat aanbod?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 303 van 1 februari 2024
van BRECHT WARNEZ
1. Zie bijlage 1: tabellen 1, 2 en 2 bis.
2. Zie bijlage 1: tabellen 3, 4 en 5.
3. Zie bijlage 1: tabellen 6, 7 en 8 voor de toegekende leningen, en tabellen 9, 10 en 11 
voor de geweigerde leningen.
Opmerking: de cijfers in de antwoorden op de vragen 1.-3. zijn de gegevens zoals 
actueel beschikbaar in het kredietbeheersysteem Galop. Mogelijk zijn nog niet alle 
aanvragen in het kredietbeheersysteem geregistreerd. Ook registeren bepaalde 
energiehuizen aanvragen die bij een eerste onderzoek niet in aanmerking blijken te 
komen, niet in Galop.
4. a) Wat betreft de Mijn Verbouwlening is de laatste maanden hard gewerkt aan de 
ontwikkeling van het Mijn VerbouwLoket; een uitbreiding van het digitaal portaal 
waarmee nu naast de Mijn Verbouwpremie ook de Mijn Verbouwlening zal kunnen 
aangevraagd worden vanaf 1 maart 2024. Dankzij het digitaal portaal zullen de 
energiehuizen nu volledige aanvragen ontvangen, waardoor zij veel minder tijd 
zullen moeten besteden aan het opvragen en wachten op bijkomende stukken. 
Tegelijkertijd zullen via dit loket de noodzakelijke authentieke bronnen bevraagd 
worden, wat de foutenmarge alsook de tijdsbesteding, evenals de doorloop- en 
verwerkingstermijnen, zal doen afnemen. De terbeschikkingstelling aan de 
energiehuizen van deze tool kan word beschouwd als een aanzienlijke versterking 
van hun werking.  Daarnaast worden de energiehuizen voor de uitvoering van de 
hun via de energieregelgeving opgelegde basistaken ondersteund vanuit het Vlaams 
Energie- en Klimaatagentschap (VEKA), dat hiervoor een periodiek overleg met alle 
energiehuizen coördineert. Voortdurend wordt er met de energiehuizen gezamenlijk 
gewerkt aan de optimalisering van de dienstverlening, onder meer via het 
aanbieden van opleidingssessies en gestandaardiseerde infofiches en 
handleidingen. De werkvorm hiervoor staat stilaan op punt en zal ook in de 
komende maanden en jaren volop worden ingezet om de uitbouw en 
professionalisering van de dienstverlening in de energiehuizen verder te 
ondersteunen. Deze legislatuur slaagde ik erin om de energiehuizen echt op de 
kaart te zetten en ze zowel inhoudelijk als qua werkingsmiddelen te versterken.
b) In 2023 werden de middelen voor de energiehuizen substantieel verhoogd voor de 
periode 2023 tot en met 2026. Met deze bijkomende middelen kunnen de 
energiehuizen kwaliteitsvolle diensten aanbieden en de daarvoor benodigde 
capaciteit uitbouwen. De middelen voorzien voor de basisvergoeding en voor het 
verwerken van de aanvragen van de Mijn Verbouwlening werden nagenoeg 
verdubbeld. Daarbij komen de budgetten voor de prestatiegerichte vergoedingen 
voor de verschillende vormen van de Mijn Verbouwbegeleiding (zie ook antwoord 
op de volgende vraag).
Voor wat betreft de beschikbare financiële middelen bereiken mij op dit moment 
geen signalen vanuit de energiehuizen dat die niet zouden volstaan. Aangezien ik 
de bovenvermelde budgetten al kon vrijmaken tot eind 2026 zie ik geen reden om 
ze nog deze legislatuur verder te verhogen.
Er bereiken mij wel signalen dat de energiehuizen nu op de korte termijn vooral 
nood hebben aan een periode waarin ze zich verder kunnen organiseren om hun 
brede gamma aan dienstverlening kwaliteitsvol te kunnen aanbieden. Door de 
sterke groei van de vraag naar informatie, advies en begeleiding over renovatie, de 
Mijn Verbouwpremie en de Mijn Verbouwlening, hebben ze vooral nood aan 
gestroomlijnde processen en kennisopbouw. Zij worden hierbij ondersteund vanuit 
het VEKA, zoals hiervoor vermeld.
5. a) Het nieuwe aanbod van verschillende begeleidingen onder de noemer van Mijn 
Verbouwbegeleiding integreert meerdere bestaande, eerder versnipperde, 
maatregelen voor renovatiebegeleiding (burenpremie, huur- en isolatiepremie op 
de private markt en de energiescan bij de energiehuizen) in een meer gestroomlijnd 
geheel, onder de coördinatie van de energiehuizen. Op deze manier evolueren de 
energiehuizen verder tot een centrale speler voor informatie, advies en begeleiding 
bij renovatie.
De begeleiding bij de plaatsing van PV-panelen en begeleiding bij het uitvoeren van 
het onderhoud van verwarming zijn nu al beschikbaar. Voor de twee anderen 
vormen, de Mijn Verbouwbegeleiding Basis en de Mijn Verbouwbegeleiding EPC, 
wordt momenteel een inkomensconsultatieplatform gebouwd dat naar verwachting 
gelanceerd kan worden in het najaar.
Voor deze maatregelen gelden inkomensvoorwaarden, waardoor we de capaciteit 
maximaal inzetten op de doelgroepen die daar het meest nood aan hebben, net 
zoals bij de Mijn Verbouwpremie en de Mijn Verbouwlening. Met dit te combineren 
aanbod van begeleiding, financiële steun en voordelige financiering wil ik 
huishoudens actief ondersteunen voor wie een energiebesparende renovatie met 
eigen middelen weinig of niet haalbaar is.
b) De doelstelling is dubbel: enerzijds het bundelen van meerdere bestaande vormen 
van begeleiding in een bij de energiehuizen gecentraliseerde aanpak en anderzijds 
het inzetten van de middelen voor doelgroepen met midden en vooral lagere 
inkomens. Om de doelgroep te informeren over het aanbod wordt de komende 
periode in nauw overleg met de energiehuizen een communicatieplan uitgewerkt. 
Hierbij zal maximaal rekening gehouden worden met de noden van de doelgroep, 
doorverwijzers en energiehuizen zelf.Totaal basisvergoeding EH 
+ vergoeding MVL
(k€)Bijkomende resultaatsgebonden 
begeleidingsmaatregelen
(k€)Totale vergoeding
(k€)
2022 8.476 0 8.476
2023 16.076 2.500 (verwarming)
5.200 (pv)23.776
2024 16.076 2.500 (verwarming)
5.200 (pv)
1.540 (MVB basis)
3.500 (MVB EPC)28.816
2025 16.076 1.855 (MVB Basis)
4.025 (MVB EPC)21.956
2026 16.076 1.855 (MVB Basis)
4.025 (MVB EPC)21.956
c) Een overzicht van het voor de Mijn Verbouwbegeleiding tot eind 2026 gereserveerde 
budget kan u terugvinden in de derde kolom van de tabel, ingevoegd bij het 
antwoord op vraag 4.a). Het budget geldt op Vlaams niveau en is niet verdeeld over 
de provincies.
BIJLAGE
Detailcijfers bij de schriftelijke vraag
