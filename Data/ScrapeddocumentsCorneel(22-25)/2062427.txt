title: Kinderopvang - Subsidies
thema: Welzijn en Gezin
pdf link: https://docs.vlaamsparlement.be/pfile?id=2062427
thema link: https://www.vlaamsparlement.be/parlementaire-documenten/schriftelijke-vragen/1815757
SCHRIFTELIJKE VRAAG
nr. 322
van ILSE MALFROOT
datum: 22 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Subsidies
Op 31 maart 2020 werd het volgende toegevoegd in het Subsidiebesluit 22 november 
2013: “Artikel 4. (31/03/2020- ...) De organisator die een subsidie ontvangt van het 
agentschap die het bedrag van 200.000 euro (tweehonderdduizend euro) op jaarbasis 
overschrijdt, voert, in het kader van de verplichting, vermeld in het eerste lid, een 
boekhouding volgens het principe van dubbelboekhouden en voegt een uitbreiding bij zijn 
rekeningstelsel. Hij maakt een jaarlijks financieel verslag op dat bestaat uit: 1° een 
goedgekeurde jaarrekening; 2° een resultatenrekening, opgesplitst voor hetzij 
groepsopvang, hetzij gezinsopvang; 3° een lijst van alle subsidiebedragen, gelinkt aan 
kinderopvang, die toegekend zijn door een overheid, met vermelding van de toekennende 
overheid en het doel van de subsidie. De voorwaarde, vermeld in het derde lid, is niet van 
toepassing voor een lokaal bestuur, met uitzondering van de verplichting, vermeld in het 
derde lid, 3°. Een lokaal bestuur heeft wel een resultatenrekening, opgesplitst voor hetzij 
groepsopvang, hetzij gezinsopvang. De organisator beschikt over het financieel verslag, 
uiterlijk zeven maanden na de afsluiting van het boekjaar.” 
Het antwoord van de minister op mijn schriftelijke vragen nr. 547 en 795 was echter niet 
volledig omdat in de oplijstingen van de controles de voorzieningen ontbraken. Bij dezen 
daarom opnieuw een poging om alle informatie te bekomen:
1. Graag een overzicht van 2022 tot heden, opgesplitst per jaar in Excel, van de 
kwartaalbetalingen/voorschotten, oplijsting volgens type organisator, privé/openbaar, 
groepsopvang/gezinsopvang/dienst gezinsopvang, opgesplitst volgens subsidietrap, 
capaciteit, bedrag en datum van uitbetaling.
2. Bij hoeveel opvangvoorzieningen ging Kind en Gezin over tot uitbetalen van 
maandelijkse voorschotten in plaats van kwartaalvoorschotten? Graag een oplijsting 
in Excel van 2022 tot heden volgens type organisator, privé/openbaar, 
groepsopvang/gezinsopvang/dienst gezinsopvang, opgesplitst volgens subsidietrap, 
capaciteit, bedrag, datum van uitbetaling en reden tot toepassing. Het feit dat het niet 
aanleveren van bovenvermelde informatie omdat de minister deze niet als dusdanig in 
een fiche opneemt, is geen excuus om het recht op openbaarheid te verhinderen. 
Gelieve dus minimaal vermelding te maken van de openstaande saldi bij Opgroeien, 
naam organisator, vestigingsnummer en subsidiegroep en de reden voor het 
openstaande saldo.
3. Bij hoeveel opvangvoorzieningen werden er boekhoudkundige inspecties uitgevoerd? 
Graag een oplijsting in Excel van 2014 tot heden volgens type organisator, 
privé/openbaar, groepsopvang/gezinsopvang/dienst gezinsopvang, opgesplitst 
volgens subsidietrap, capaciteit, bedrag, datum van uitbetaling en reden tot 
toepassing.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 322 van 22 maart 2024
van ILSE MALFROOT
1. Zie bijlagen.
2. Registratie van de maandelijkse voorschotten is beschikbaar vanaf het subsidiejaar 
2024. Deze zijn opgenomen in de bijlage van vraag 1.
3. In bijlage het overzicht van boekhoudkundige inspecties van 2014 tot heden.
BIJLAGEN
1.Kinderopvang – Subsidies – Kopie van 2022 subsidiejaar
2.Kinderopvang – Subsidies – Kopie van 2023 subsidiejaar
3.Kinderopvang – Subsidies – Kopie van 2024 subsidiejaar
4.Kinderopvang – Subsidies – Kopie van 2024-03-22 cijfers aantal boekhoudkundige 
inspecties sinds 2014
