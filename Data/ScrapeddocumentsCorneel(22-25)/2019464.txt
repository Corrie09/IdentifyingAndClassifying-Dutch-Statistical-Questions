title: Buitengewoon onderwijs - Leerlingenaantallen volgens socio-economische indicatoren
thema: Onderwijs en Vorming
pdf link: https://docs.vlaamsparlement.be/pfile?id=2019464
thema link: https://www.vlaamsparlement.be/parlementaire-documenten/schriftelijke-vragen/1781148
SCHRIFTELIJKE VRAAG
nr. 146 
van ELISABETH MEULEMAN
datum: 22 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Buitengewoon onderwijs  -  Leerlingenaantallen volgens socio-economische indicatoren
De statistiek ‘leerlingenkenmerken’ geeft inzicht in het aandeel leerlingen in het gewoon 
kleuter- en leerplichtonderwijs dat (al dan niet) voldoet aan de decretaal bepaalde socio-
economische indicatoren (SES). De cijfers die worden ontsloten in de dataloep omvatten 
voor deze statistiek niet de leerlingen in het buitengewoon onderwijs.
1. Kan de minister aangeven hoeveel leerlingen in het buitengewoon onderwijs aantikken 
op de indicatoren (1) Gezinstaal (thuistaal niet-Nederlands), (2) Opleidingsniveau van 
de moeder (laag opleidingsniveau moeder), (3) Schooltoeslag/schooltoelage en (4) 
Buurt met een hoge mate van schoolse vertraging? Kan de ministers de cijfers opdelen 
naar onderwijsniveau (buitengewoon kleuteronderwijs, buitengewoon lager onderwijs 
en buitengewoon secundair onderwijs)? Kan de ministers de cijfers opdelen naar de 
verschillende types die worden aangeboden in het buitengewoon kleuteronderwijs?
2. Kan de minister die cijfers ter beschikking stellen voor de laatste 5 schooljaren?
3. Zullen de cijfers in de toekomst ontsloten worden in de dataloep?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 146 van 22 november 2023
van ELISABETH MEULEMAN
Het is niet mogelijk om het gevraagde overzicht te geven. In tegenstelling tot bij het 
gewoon onderwijs vormen de leerlingenkenmerken in het buitengewoon onderwijs geen 
parameter in de berekening van het werkingsbudget. Daarom wordt niet aan alle ouders 
gevraagd om de verklaring op eer voor ‘thuistaal niet-Nederlands’ en ‘opleidingsniveau 
moeder’ in te vullen en wordt de parameter ‘buurt met een hoge mate van schoolse 
vertraging’ niet berekend. AGODI verzamelt de leerlingenkenmerken niet voor alle 
leerlingen in het buitengewoon onderwijs en kan er evenmin over rapporteren. Daarom 
kunnen de cijfers ook niet worden ontsloten in Dataloep.
