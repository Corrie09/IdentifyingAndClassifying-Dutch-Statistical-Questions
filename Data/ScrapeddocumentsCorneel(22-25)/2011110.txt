title: Gezinshuizen - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2011110
thema link: https://www.vlaamsparlement.be/parlementaire-documenten/schriftelijke-vragen/1771849
SCHRIFTELIJKE VRAAG
nr. 51
van KATRIEN SCHRYVERS
datum: 17 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Gezinshuizen  -  Stand van zaken
Het is de bedoeling de komende twee jaar werk te maken van de opstart van veertig 
gezinshuizen, goed voor in totaal 123 opvangplaatsen voor kinderen en jongeren die, 
wegens een verontrustende thuissituatie, tijdelijk niet meer thuis kunnen blijven wonen. 
Er wordt daarvoor gezocht naar gezinshuishouders, namelijk professionele begeleiders die 
de kinderen opvangen in het eigen huis en daarvoor een loon en een onkostenvergoeding 
krijgen. Zij worden begeleid en ondersteund door een jeugdhulporganisatie.
Er is dit jaar in een projectsubsidie voorzien van 350.000 euro. Na een succesvol 
proefproject in Oost-Vlaanderen is het Agentschap Opgroeien nu op zoek naar nog meer 
professionele medewerkers uit de jeugdzorg die kinderen in nood willen opvangen bij zich 
thuis, in het bijzonder in de provincies Antwerpen en Limburg.
In maart 2023 is er al een eerste campagne geweest rond gezinshuizen, zo zei de minister 
in antwoord op mijn vraag om uitleg van 9 mei 2023. 
1. Wat was de respons op de eerste campagne van maart 2023? Hoeveel 
geïnteresseerden volgden een informatiesessie? Hoeveel van hen gingen intussen 
werkelijk aan de slag als gezinshuishouder?
2. Hoeveel gezinshuizen zijn momenteel al actief en waar? Hoeveel plaatsen stellen die 
al ter beschikking?
3. Hoeveel kinderen worden daar sinds de opstart tot 1 oktober 2023 al opgevangen? 
Hoe oud zijn deze kinderen? Hoe vaak gaat het om broers en zussen die samen ergens 
terechtkonden?
4. Wat zijn de doelstellingen voor de opstart van gezinshuizen dit najaar en wat zijn de 
doelstellingen voor het komende jaar?
5. Welke campagnes worden er gepland om gezinshuishouders aan te trekken? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 51 van 17 oktober 2023
van KATRIEN SCHRYVERS
1. In Oost-Vlaanderen is er veel respons geweest op de infosessies. Hieronder enkele 
cijfers van de respons op de eerste campagnes vanaf maart 2023 tot nu, uitgedrukt in 
het aantal gezinnen (dus niet het aantal koppen, sommigen kwamen met twee) die 
aanwezig waren op de infosessies:
Maart 2023 Oost-Vlaanderen infosessie Gezinshuizen (actieve 
pleeggezinnen)23
Maart 2023 Oost-Vlaanderen infosessie Gezinshuizen (breed publiek) 17
Maart 2023 Oost-Vlaanderen infosessie Gezinshuizen (breed publiek) 20
Juni 2023 Oost-Vlaanderen infosessie Gezinshuizen (vzw Lia) 23
Juni 2023 Oost-Vlaanderen infosessie Gezinshuizen (vzw 
Ruyskensveld)5
24/10/2023 Oost-Vlaanderen Infosessie Gezinshuizen 8
Okt 2023 Antwerpen Infosessie Gezinshuizen Mechelen 8
Okt 2023 Antwerpen Infosessie Gezinshuizen Turnhout 13
Okt 2023 Antwerpen Infosessie Gezinshuizen Antwerpen 25*
* 25 gezinnen ingeschreven, effectieve aanwezigheidslijst nog niet doorgekregen
Intussen is 1 gezinshuisouder gestart en zijn er nog drie lopende trajecten in Oost-
Vlaanderen. 
2-3.Momenteel zijn vier gezinshuizen actief: 
- Steevliet vzw, Oost-Vlaanderen met één gezinshuis voor 3 plaatsen dat volledig 
operationeel is; een meisje van 7jaar en een broer en zus van 4 en 9j. 
- Jeugddorp vzw, Bonheiden: twee gezinshuizen die al langer bestonden als 
innovatieve werking binnen Jeugddorp; 
oGezinshuis 1. Man en vrouw zijn beiden gezinshuisouder waardoor ze een 
capaciteit van 6 plaatsen in hun gezinshuis hebben.
oGezinshuis 2 heeft momenteel plaats voor 2 kinderen; in dit gezinshuis worden 
jonge kinderen opgevangen. Momenteel verblijft er 1 kind in afwachting van 
nieuwe instroom na recente uitstroom.
- Kruislink vzw, Antwerpse Kempen: gezinshuis als innovatie werking voor 
residentiële back-up in trajecten zorggarantie voor jonge kinderen; hier worden 
telkens voor korte periodes en niet steeds 7/7, maar in combinatie met verblijf of 
thuis of in het netwerk, jonge kinderen (0-3j) opgevangen wanneer er tijdelijk 
nood is aan een residentiële back-up in hun traject. Dat kunnen “brussen” zijn.
4. Met de rondzendbrief “Oproep tot reconversievoorstellen” van 21 december 2020 
konden organisaties binnen de jeugdhulp kiezen om ombouw te realiseren binnen hun 
aanbod van leefgroepcapaciteit naar gezinshuizen. 
De bedoeling is dat in 2024 alle initiatiefnemers met een goedgekeurd 
reconversievoorstel opgestart zijn zodat een 40-tal gezinshuizen met telkens 3 
plaatsen operationeel zal zijn in 2024. 
Jeugdhulporganisaties kunnen op elk moment reconversieaanvragen indienen. 
Opgroeien blijft andere organisaties aanmoedigen om de piste van gezinshuizen te 
verkennen en voorziet in ondersteuning bij de opstart. 
2024 zien we als het jaar van de doorstart waarin ondersteuning van de huidige 
initiatiefnemers en expertisedeling over organisatie en regio’s voorop staan. Hierbij 
wordt expertise uit Nederland betrokken. Opgroeien en de bestaande netwerken rond 
gezinshuizen spreken ook andere organisaties aan om mee in te tekenen op dit 
aanbod.
5. Er zijn enerzijds de infosessies die bekend worden gemaakt op www.gezinshuizen.be 
en via de kanalen van de pleegzorgdiensten (zie antwoord vraag 1). In december staat 
nog een online infosessie van het netwerk Antwerpen gepland. Begin 2024 vinden 
infosessies in Limburg plaats.
Anderzijds werd recent een nieuwe wervingscampagne opgezet in samenwerking met 
Jobat. Deze is van start gegaan op 2 oktober 2023 en zal nog het hele najaar en 
voorjaar doorlopen, voor heel Vlaanderen. Ze wordt gefinancierd vanuit het budget 
toegekend aan pleegzorgdiensten in kader van hun wervingsopdracht en SOS 
Kinderdorpen in het kader van het ondersteuningstraject dat zij uitvoeren.
De lokale netwerken rond de moederorganisaties worden eveneens aangeschreven 
met de vraag om infosessies bekend te maken
