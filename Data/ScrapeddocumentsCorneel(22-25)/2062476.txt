title: Realisatie van noodwoningen - Stand van zaken
thema: Wonen
pdf link: https://docs.vlaamsparlement.be/pfile?id=2062476
thema link: https://www.vlaamsparlement.be/parlementaire-documenten/schriftelijke-vragen/1816126
SCHRIFTELIJKE VRAAG
nr. 247
van GUY D'HAESELEER
datum: 26 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Realisatie van noodwoningen  -  Stand van zaken
Uit het rapport ‘Noodwoningen. Een verkenning van vraag en aanbod en van 
succesfactoren voor een Vlaams beleid’ van het Steunpunt Wonen van 2020 bleek dat er 
in Vlaanderen nood was en is aan bijkomende noodwoningen. In totaal zouden er ongeveer 
4000 noodwoningen nodig zijn in Vlaanderen. Ten tijde van het onderzoek waren er 1377 
noodwoningen in Vlaanderen. Ruw geschat waren er nog 2600 noodwoningen die moesten 
gerealiseerd worden om aan de noden te voldoen.
Sinds 2020 lanceerde de minister jaarlijks een projectoproep noodwoningen. In 2023 werd 
er eveneens een projectoproep noodwoningen uitgeschreven die op 30 september 2023 
werd afgesloten.
1. Hoeveel extra noodwoningen zullen er exact gerealiseerd worden door de 
projectoproep van 2023? In hoeveel gevallen ging het om het louter verbeteren van 
de kwaliteit?
2. Heeft de minister een idee of er buiten de projectoproepen nog bijkomende 
noodwoningen gerealiseerd zijn in Vlaanderen? Beschikt de minister over cijfers van 
het huidig aantal noodwoningen in Vlaanderen? Zijn er intussen meer recente cijfers 
dan deze die in het bewuste onderzoeksrapport van het Steunpunt Wonen zijn 
opgenomen?
3. Zijn er intussen al projecten uit de voorgaande projectoproepen afgewerkt? Hoeveel 
zijn dat er precies en om hoeveel noodwoningen gaat het?
4. Zijn er projectaanvragers die bij het Agentschap Wonen-Vlaanderen een aanvraag 
ingediend hebben tot termijnverlenging omdat ze de opgelegde realisatietermijnen 
niet halen? Welke projecten zijn dat en hebben alle aanvragen tot termijnverlenging 
een gunstig gevolg gekregen? Wat waren de redenen tot aanvraag van een 
termijnverlenging?
5. Zijn er al terugvorderingen van subsidies uitgevoerd? Bij welke projecten was dat en 
wat was de reden tot terugvordering?
6. De minister had eerder aangegeven dat hij zou onderzoeken welke rol de 
woonmaatschappijen in dezen zouden kunnen opnemen. Heeft hij daar intussen al 
gesprekken over gevoerd of in welke tijdspanne zou daarover overleg zijn?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 247 van 26 maart 2024
van GUY D'HAESELEER
1. Er zullen door de projectoproep van 2023 95 bijkomende noodwoningen gerealiseerd 
worden en 26 noodwoningen worden gerenoveerd. 
2. Ik heb geen zicht op het aantal noodwoningen die buiten de oproep om werden 
gerealiseerd door lokale besturen. Er werd geen nieuw onderzoek gedaan naar het 
aantal noodwoningen in Vlaanderen. 
3. Er zijn in het totaal al 116 noodwoningen opgeleverd sinds de eerste oproep in 2020. 
4. Er zijn 35 projectaanvragers die uitstel hebben aangevraagd. In al deze gevallen heeft 
het agentschap Wonen in Vlaanderen goedkeuring gegeven voor het uitstel. Zie bijlage 
1 voor meer informatie in verband met de motieven voor uitstel.
5. Er zijn 8 stopzettingen en terugvorderingen gebeurd, waarbij de motivatie voor de 
stopzetting niet steeds is doorgegeven. Zie bijlage 4.
6. Lokale besturen kunnen momenteel al samenwerkingsovereenkomsten opstellen met 
woonmatschappijen voor de bouw- en verhuring van noodwoningen. 
Woonmaatschappijen kunnen echter geen initiatiefnemer zijn voor een project. 
BIJLAGEN
 
1.Uitstel
2.Stopzettingen
