title: Werkzoekenden - Weigering werkaanbod wegens mobiliteitsproblemen
thema: Werk
pdf link: https://docs.vlaamsparlement.be/pfile?id=2042945
thema link: https://www.vlaamsparlement.be/parlementaire-documenten/schriftelijke-vragen/1800609
SCHRIFTELIJKE VRAAG
nr. 223
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkzoekenden  -   Weigering werkaanbod wegens mobiliteitsproblemen
VDAB heeft de opdracht data over de arbeidsmarkt en de werkzoekenden te verzamelen. 
VDAB haalt drempels weg voor werkzoekenden om werk te zoeken. Daarom biedt men 
vanaf nu vrij eenvoudig gratis treintickets aan. Voordien konden werkzoekenden 
treintickets voor één euro krijgen via een omslachtige procedure.
1. Hoeveel werkzoekenden hebben een beroep gedaan op een voordelig trein- en/of 
busticket via VDAB om te gaan solliciteren? Graag ontvang ik het overzicht per jaar en 
dat voor de afgelopen vijf jaar. Welk budget werd daarvoor gereserveerd en hoeveel 
werd daarvan effectief opgebruikt?
2. Hoeveel werkzoekenden hebben de afgelopen vijf jaar een sollicitatie geweigerd 
wegens mobiliteitsproblemen? Graag een overzicht voor de afgelopen vijf jaar en dit 
per jaar.
3. Hoeveel werkzoekenden weigerden een werkaanbod omdat het te ver is van de 
woonplaats of te moeilijk bereikbaar is?
4. Hoeveel dossiers werden doorgestuurd naar de controledienst van VDAB wegens 
mobiliteitsproblemen bij een sollicitatie of potentiële tewerkstelling? In hoeveel van de 
gevallen werd effectief een sanctie uitgesproken? Graag een overzicht van het aantal 
doorgestuurde dossiers en de sancties per jaar en dit voor de afgelopen vijf jaar.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 223 van 2 februari 2024
van AXEL RONSE
1. Aantallen
De tabel hieronder geeft weer hoeveel werkzoekenden in de laatste vijf jaar minstens 
één treinticket ontvingen en hoeveel werkzoekenden een lijnabonnement of lijnkaart 
kregen.
Let wel: Lijnabonnementen of lijnkaarten worden niet toegekend voor sollicitaties, 
maar kunnen enkel aangevraagd worden als tegemoetkoming voor de verplaatsing 
naar het opleidingscentrum tijdens het volgen van een kosteloze opleiding of een 
beperkt aantal andere verplaatsingen i.f.v. de begeleiding van de werkzoekende.
Jaar Unieke werkzoekenden die 
treinticket kregenUnieke werkzoekenden die 
lijnabonnement/lijnkaart kregen
2019 5.542 7.929
2020 2.141 5.529
2021 1.113 5.694
2022 2.131 5.759
2023 2.472 5.791
Budget
VDAB betaalt aan de Lijn jaarlijks een vast bedrag van 1 miljoen.
In onderstaande tabel vind je de begrote kost en de effectief betaalde kost ikv de 
samenwerking met NMBS.
Jaar Begroot budget Effectieve kost
2019 €205.000 €188.000
2020 €108.000 €60.000
2021 €107.000 €32.000
2022 €250.000 €87.000
2023 €200.000 €129.000
2-3.VDAB kan geen cijfers geven over het aantal werkzoekenden dat sollicitaties, 
werkaanbod weigerden of hoeveel transmissies er gebeurd zijn op grond van afstand 
woon-werkverkeer of evt. andere mobiliteitsproblemen.
Het is alleen maar mogelijk om mee te geven hoeveel transmissies wegens weigering 
werkaanbod er in zijn totaliteit werden opgemaakt (zie vraag 5).
Een transmissie wordt opgemaakt wanneer de werkzoekende :
- een passende dienstbetrekking weigert bij de bemiddelaar
- niet solliciteert op de vacature verbonden aan een sollicitatie-opdracht
- zich niet aanbiedt bij de werkgever
- zich wel aanbiedt bij de werkgever maar door zijn gedrag aantoont dat hij de 
sollicitatie-opdracht weigert
De redenen waarom een transmissie tot weigering werkaanbod wordt opgemaakt 
worden uitgeschreven in de transmissie en eveneens gestaafd door de geregistreerde 
sollicitatiefeedback. Er zijn geen structurele velden die bv aangeven dat de 
werkzoekende weigert te solliciteren o.w.v. mobiliteitsproblemen, dus bijgevolg kan 
hier niet op gerapporteerd worden.
4. Zoals reeds vermeld in het antwoord op vraag 3 kan VDAB enkel cijfers geven over 
het totaal aantal transmissies wegens weigering werkaanbod.
Overzicht transmissies weigering werkaanbod voor de afgelopen vijf jaar:
2019 994
2020 658
2021 1.255
2022 1.961
2023 1.845
Onderstaande tabel geeft een overzicht van het aantal sancties in de 
transmissiedossiers van het type ‘weigering werkaanbod’ beslist per jaar, voor de 
afgelopen 5 jaar. 
Sanctie 2019 2020 2021 2022 2023
Verwittiging (sancties passieve beschikbaarheid) 14 30 119 55 116 
Sanctie onmiddellijk 591 448 640 1000 1.172 
Uitsluiting 35 41 41 52 90 
Totaal 640 519 800 1.107 1.378 
