title: Hinderpremie - Stand van zaken
thema: Economie
Openbare werken
pdf link: https://docs.vlaamsparlement.be/pfile?id=2080185
thema link: https://www.vlaamsparlement.be/parlementaire-documenten/schriftelijke-vragen/1834955
SCHRIFTELIJKE VRAAG
nr. 17
van ROBRECHT BOTHUYNE
datum: 22 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Hinderpremie  -  Stand van zaken
Wanneer een onderneming hinder heeft van werken die de toegang bemoeilijken, kan er, 
onder voorwaarden, een hinderpremie verkregen worden. 
De hinderpremie bedraagt altijd 2000 euro. De premie kan per onderneming maximaal één 
keer per jaar en één keer per periode van hinder worden toegekend.
In sommige gevallen is de hinder door de openbare werken zo ernstig dat de onderneming 
– tijdelijk - moet sluiten. Dan kan men, onder voorwaarden, een bijkomende 
sluitingspremie verkrijgen. 
1. Hoeveel aanvragen voor het verkrijgen van de hinderpremie werden in 2023 
ingediend? Graag totaalaantal en opdeling naar
a) provincie;
b) kmo of groot bedrijf;
c) sector waarin de onderneming actief is.
2. Hoeveel aanvragen voor het verkrijgen van de hinderpremie werden in 2023 
aanvaard? Graag totaalaantal en opdeling naar
a) provincie;
b) kmo of groot bedrijf;
c) sector waarin de onderneming actief is.
3. Hoeveel aanvragen voor het verkrijgen van de hinderpremie werden in 2023 
geweigerd? Graag totaalaantal en opdeling naar
a) provincie;
b) kmo of groot bedrijf;
c) sector waarin de onderneming actief is.
4. Graag top 3 per jaar van redenen waarom de aanvraag geweigerd werd?
5. Wat is het totale bedrag aan uitgekeerde hinderpremies in 2023? Graag totaalbedrag 
en opdeling naar
a) provincie;
b) kmo of groot bedrijf;
c) sector waarin de onderneming actief is.
6. Hoe kijkt de minister naar het aantal aanvragen en uitkeringen van de hinderpremie 
over de laatste 3 jaar? Welke conclusies kunnen worden getrokken?
7. Welke stappen zal de minister ondernemen om de hinder bij openbare werken zo min 
mogelijk te houden voor de bedrijven in Vlaanderen?
8. In welke mate zijn daarover overlegmomenten met de minister van Openbare 
Werken? 
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
ANTWOORD 
op vraag nr. 17 van 22 oktober 2024
van ROBRECHT BOTHUYNE
1-5.Enkel ondernemingen die op basis van de gegevens in het GIPOD en de VKBO aan alle 
toekenningsvoorwaarden voldoen, worden geselecteerd voor de hinderpremie. Zij 
ontvangen van VLAIO een kennisgevingsbrief en kunnen vervolgens de uitbetaling van 
de hinderpremie aanvragen. 
Voor de hinderpremie is het aantal aanvragen tot uitbetaling bijgevolg gelijk aan het 
aantal goedkeuringen of toekenningen. Er worden met andere woorden geen 
aanvragen geweigerd.
De opdeling naar grootte van de onderneming is in deze niet relevant vermits zoals 
opgenomen in artikel 2 van het decreet van 15 juli 2016 houdende toekenning van 
een hinderpremie aan kleine ondernemingen die ernstige hinder ondervinden van 
openbare werken in het Vlaamse Gewest enkel ondernemingen met maximum 9 RSZ-
ingeschreven werknemers in dienst, in aanmerking komen. Dit is hetzelfde 
tewerkstellingsplafond als van een micro-onderneming (minder dan tien werknemers).
Hierna vindt u een overzicht van het aantal goedkeuringen en het uitbetaald 
steunbedrag in 2023 naar activiteit op basis van de NACE-code op 2 digits.
2023 Hinderpremie
NACE-
codeHoofdactiviteit Aanvragen  = 
GoedkeuringenUitbetaald 
steunbedrag
10 Vervaardiging van voedingsmiddelen 87 174.000
45 Groot- en detailhandel in en onderhoud en reparatie 
van motorvoertuigen en motorfietsen339 678.000
47 Detailhandel, met uitzondering van de handel in 
auto's en motorfietsen1.527 3.054.000
55 Verschaffen van accommodatie 78 156.000
56 Eet- en drinkgelegenheden 985 1.970.000
59 Productie van films en video- en 
televisieprogramma's, maken van geluidsopnamen 
en uitgeverijen van muziekopnamen3 6.000
74 Overige gespecialiseerde wetenschappelijke en 
technische activiteiten45 90.000
77 Verhuur en lease 2 4.000
79 Reisbureaus, reisorganisatoren, reserveringsbureaus 
en aanverwante activiteiten17 34.000
82 Administratieve en ondersteunende activiteiten ten 
behoeve van kantoren en overige zakelijke 
activiteiten10 20.000
88 Maatschappelijke dienstverlening zonder huisvesting 22 44.000
90 Creatieve activiteiten, kunst en amusement 4 8.000
93 Sport, ontspanning en recreatie 36 72.000
95 Reparatie van computers en consumentenartikelen 62 124.000
96 Overige persoonlijke diensten 848 1.696.000
Totaal  4.065 8.130.000
Hierna vindt een overzicht van het aantal goedkeuringen en het uitbetaald steunbedrag 
in 2023 naar provinciale indeling.
Provincie Aanvragen  = 
GoedkeuringenUitbetaald steunbedrag
Antwerpen 891 1.782.000
Limburg 552 1.104.000
Oost-Vlaanderen 1.227 2.454.000
Vlaams-Brabant 466 932.000
West-Vlaanderen 929 1.858.000
Totaal 4.065 8.130.000
6. Jaarlijks wordt bij constant beleid een totaal budget voor hinderpremie (inclusief 
sluitingspremies) van 10 miljoen euro voorzien. In 2023 bedroeg het aangewend 
budget 9.448.960 euro, in 2022 10.663.840 euro en in 2021 7.814.560 euro. 
Tijdens de laatste drie jaren heeft het aantal uitbetaalde hinderpremies een fluctuatie 
gekend ingevolge de coronacrisis. In 2021, toen de impact van de verplichte lockdowns 
in 2020 ten volle tot uiting kwam op het aantal geplande en uitgevoerde openbare 
werken, kende het aantal uitbetaalde hinderpremies een daling. Het jaar erna vond er 
een inhaalbeweging plaats waardoor het aantal uitbetaalde hinderpremies in 2022 
toenam. Ten slotte trad er in 2023 een normalisering op van het aantal uitbetaalde 
premies en waren deze terug op het niveau van het pre-coronajaar 2019 (aangewend 
budget 9.523.520 euro).
7-8.De hinderpremie heeft als doel om ondernemingen, die ernstige hinder ondervinden 
van openbare wegenwerken die worden uitgevoerd voor de deur van de zaak, te 
kunnen ondersteunen en de hinder en de impact van de wegenwerken op hun 
bedrijfsvoering proactief tot een minimum te beperken. VLAIO biedt een financiële 
tegemoetkoming voor de getroffen ondernemingen om concrete acties op te zetten 
waardoor de onderneming wordt aangespoord om te blijven ondernemen tijdens de 
periode van hinder. Deze steun is geen compensatie van inkomensverlies. 
VLAIO baseert zich bij de steuntoekenning op de gegevens van het Generiek 
Informatieplatform Openbaar Domein (GIPOD). Ondernemingen die gevestigd zijn in 
de hinderzone ontvangen van VLAIO een kennisgeving waarna de uitbetaling kan 
worden aangevraagd. Op deze wijze worden ondernemingen geïnformeerd over de 
geplande werken, de hinder die deze werken zullen veroorzaken en de financiële 
ondersteuning. 
De planning en de uitvoering van openbare werken vallen echter niet binnen mijn 
bevoegdheden, maar ik deel uw bezorgdheid dat de hinder bij openbare werken tot 
een minimum moet beperkt worden. Een correcte registratie door nutsbedrijven en 
lokale besturen van openbare werken in het Generiek Informatieplatform Openbaar 
Domein (GIPOD), waarin de openbare werken verplicht dienen te worden 
geregistreerd, is dan ook essentieel. Enkel zo kunnen de beheerders van openbare 
werken maximaal hun planningen op elkaar afstemmen en de hinder voor bewoners 
en ondernemingen beperken. 
