title: Zwerfkatten - Aankoop schuilhokken door lokale besturen
thema: Dierenwelzijn
Lokale overheden en Binnenlands bestuur
pdf link: https://docs.vlaamsparlement.be/pfile?id=2046164
thema link: https://www.vlaamsparlement.be/parlementaire-documenten/schriftelijke-vragen/1803375
SCHRIFTELIJKE VRAAG
nr. 298
van BRECHT WARNEZ
datum: 12 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Zwerfkatten  -  Aankoop schuilhokken door lokale besturen
Dieren die buiten leven moeten steeds over beschutting kunnen beschikken. Dat geldt ook 
voor zwerfkatten. De voorbije jaren verdeelde de dienst Dierenwelzijn gratis schuilhokken 
aan de lokale besturen.
Sinds 2020 kan de gemeente aan een voordeeltarief bijkomende schuilhokken bestellen. 
Het tarief voor de schuilhokken is 302,50 euro (inclusief btw, exclusief leveringskosten). 
De aanbieding geldt tot 4 juni 2023.
Graag alle data in Excel ter beschikking stellen.
1. Hoeveel schuilhokken werden in totaal in 2023 aangevraagd via dat aanbod? Graag 
een overzicht van het aantal schuilhokken per provincie en voor West-Vlaanderen ook 
per gemeente.
2. Hoeveel bedraagt de tegemoetkoming van de Vlaamse overheid per schuilhok? Wat is 
het voordeel van het tarief voor de lokale besturen ten opzichte van de marktprijs?
3. Wat bedraagt de totale tegemoetkoming door de Vlaamse overheid voor alle reeds 
aangevraagde schuilhokken, per jaar, sinds 2019?
4. Hoe evalueert de minister de actie?
5. Plant de minister nieuwe initiatieven in het kader van het zwerfkattenbeleid? Zo ja, 
graag plan van aanpak met timing en budget.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 298 van 12 februari 2024
van BRECHT WARNEZ
1. Er werden in 2023 15 schuilhokken bijbesteld bij de leverancier door de volgende 
gemeentes:
- West-Vlaanderen: Izegem (5), Roeselare (10)
2-3. Ik verwijs hiervoor naar het antwoord op uw schriftelijke vraag nr. 371 van 17 
februari 2023.
4. Ik verwijs hiervoor naar mijn antwoord op uw schriftelijke vraag nr. 535 van 5 maart 
2021.
5. Momenteel wordt gewerkt aan een compacte versie van de “handvaten voor een 
diervriendelijk gemeentelijk zwerfkattenbeleid”. Zowel voor de gemeentes zelf als 
voor de uitvoerders op terrein komt er een bondige en praktische leidraad met de 
meest essentiële tips en richtlijnen die men bij de hand kan houden om zo 
doeltreffend mogelijk aan de slag te gaan. Timing hiervoor is het voorjaar van 2024.
De gemeentebesturen kunnen ingeval van problemen of voor advies sowieso steeds 
terecht bij Dierenwelzijn Vlaanderen. We houden ook over dit onderwerp vinger aan 
de pols bij onze partners en zullen wanneer nodig bijkomende initiatieven nemen.
