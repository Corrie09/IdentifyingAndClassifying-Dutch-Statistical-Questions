title: Groenpool Parkbos domein De Ghellinck Gent - Stand van zaken
thema: Natuur en Milieu
pdf link: https://docs.vlaamsparlement.be/pfile?id=2078839
thema link: https://www.vlaamsparlement.be/parlementaire-documenten/schriftelijke-vragen/1832344
SCHRIFTELIJKE VRAAG
nr. 5
van STIJN DE ROO
datum: 7 oktober 2024
aan JO BROUNS
VLAAMS MINISTER VAN OMGEVING EN LANDBOUW
Groenpool Parkbos domein De Ghellinck Gent  -  Stand van zaken
Groenpool Parkbos is een van de Gentse Groenpolen waarin Vlaanderen investeert. Domein 
De Ghellinck is een deelgebied van die groenpool, waar enkel in de onthaalzone nog ruimte 
is voor beperkte bos(rand)ontwikkeling. Inrichting van die onthaalzone kan enkel na 
uitvoering van een gespecialiseerd onderzoek naar de aanwezigheid van munitie in de 
bodem. 
In mijn schriftelijke vraag nr. 431 van 8 maart 2024 aan toenmalig bevoegd minister Demir 
informeerde ik naar de lopende initiatieven in dat deelgebied voor de realisatie van het 
Parkbos. 
De minister antwoordde dat er voor de deelgebieden Scheldevelde en De Ghellinck geen 
initiatieven lopende waren voor de opmaak van een natuurbeheersplan. Daarnaast gaf ze 
de indicatie dat het gespecialiseerde onderzoek naar de aanwezigheid van munitie in de 
bodem afgerond zou worden in 2024 en de inrichtingsalternatieven ingepland worden door 
de betrokken partners.
Ik stel volgende vragen in opvolging van mijn schriftelijke vraag nr. 431.
1. Wat is de stand van zaken omtrent de opmaak van een natuurbeheerplan in 
deelgebieden Scheldevelde en De Ghellinck?
2. Welke investeringen en initiatieven werden gepland in Groenpool Parkbos in 2024 tot 
dusver? Graag een overzicht met vermelding van het budget per initiatief.
3. Wat is de stand van zaken van het gespecialiseerde bodemonderzoek in domein De 
Ghellinck? Is dat onderzoek al afgerond? Zo ja, wat waren de resultaten? Zo niet, wat 
is de timing?
4. Wat is de timing voor het openstellen van de onthaalzone van domein De Ghellinck 
voor het publiek?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 5 van 7 oktober 2024
van STIJN DE ROO
1. Er is geen initiatief lopende rond opmaak natuurbeheerplan voor deelgebied 
Scheldevelde noch De Ghellinck. 
2. ANB heeft in 2024 volgende initiatieven opgestart in groenpool Parkbos:
- gedeeltelijke ontmijning ifv voortgang van de opdracht CTE scan in deelgebied De 
Ghellinck (26.620 euro)
- voorstudies omgevingswerken Den Beer
- begeleiding inrichtingsstudie deelgebied Scheldevelde
- begeleiding inrichtingswerken portaal Moeistraat
3. Het onderzoek is nog lopende en de afronding is ingepland eind 2024.
4. Momenteel nog niet ingepland. Afhankelijk van de resultaten van het lopende 
onderzoek (CTE scan) en de financiÃ«le haalbaarheid van saneringen zullen de 
inrichtingsalternatieven afgewogen en ingepland worden door de betrokken partners.
