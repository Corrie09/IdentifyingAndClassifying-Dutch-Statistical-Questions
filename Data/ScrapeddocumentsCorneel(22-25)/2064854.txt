title: Geïntegreerd investeringsprogramma (GIP) 2024 - Dijkenprogramma Sigmaplan
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064854
thema link: https://www.vlaamsparlement.be/parlementaire-documenten/schriftelijke-vragen/1825869
SCHRIFTELIJKE VRAAG
nr. 883
van BERT MAERTENS
datum: 3 mei 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Dijkenprogramma Sigmaplan
In het ontwerp GIP 2024 onder GIP-nummer 003131/01 werd het project 
‘Dijkenprogramma Sigmaplan’ opgenomen. De Vlaamse Waterweg reserveert een budget 
van 9.904.000 euro voor de uitvoering van dit project.
1. Welke concrete ingrepen staan gepland? Wat is de exacte locatie waar de ingrepen 
zullen plaatsvinden? 
2. Wat is de huidige stand van zaken van die projecten? 
3. Welke fasering en timing zullen worden gehanteerd? Wat is de realisatietermijn waarin 
wordt voorzien? 
4. Blijkt het geraamde budget van 9.904.000 euro dat gereserveerd is, voldoende?
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 883 van 3 mei 2024 
van BERT MAERTENS
1. Hiervoor verwijs ik naar mijn antwoord op schriftelijke vraag nr. 313 van dhr. Orry 
Van De Wauwer d.d. 1 december 2023 (deelvraag 7).
2. De aanbesteding van de op het GIP 2024 voorziene dijkwerken wordt momenteel 
voorbereid. 
3. De uitvoering van het dijkenprogramma van het Sigmaplan verloopt gefaseerd, net 
als de uitvoering van het geactualiseerde Sigmaplan in het algemeen. Een deel van 
de dijkwerken zijn reeds afgerond, andere dijkwerken zijn nog volop in uitvoering, 
nog andere dijkwerken zijn nog in voorbereiding.
De verdere timing van de realisatie van het dijkenprogramma is afhankelijk van de 
beschikbaarheid van budgetten enerzijds en de vlotheid van het doorlopen van 
voorafgaande procedures (onteigeningen, MER, omgevingsvergunning, e.d.m.) 
anderzijds.
4. Het op het GIP 2024 voorziene budget voor de betreffende dijkwerken is voldoende 
om de in 2024 voorziene deelprojecten/deelfasen te kunnen vastleggen.
5. De realisatie van het dijkenprogramma van het geactualiseerde Sigmaplan wordt 
gefinancierd door De Vlaamse Waterweg nv, conform de beslissingen van de Vlaamse 
Regering van 2004, 2005 en 2006 m.b.t. de realisatie van het geactualiseerde 
Sigmaplan. Er zijn geen andere partners die mee instaan voor de financiering van 
deze dijkwerken.
6. Er vindt quasi permanent overleg plaats m.b.t. het ontwerp en de realisatie van de 
betreffende dijkwerken, dit met tal van verschillende partners (o.a. DVW, het 
Agentschap Natuur en Bos, het Departement Omgeving, de lokale overheden, de 
middenveldorganisaties, e.d.m.). Dit projectoverleg zal ook verder gezet worden bij 
de verdere uitwerking en invulling van het dijkenprogramma van het geactualiseerde 
Sigmaplan.
