title: Startende huisartsen - Leningen en subsidies
thema: Gezondheid
pdf link: https://docs.vlaamsparlement.be/pfile?id=2073439
thema link: https://www.vlaamsparlement.be/parlementaire-documenten/schriftelijke-vragen/1831276
SCHRIFTELIJKE VRAAG
nr. 3
van FREIJA VAN DEN DRIESSCHE
datum: 7 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Startende huisartsen  -  Leningen en subsidies
Vlaanderen kampt met een tekort aan huisartsen, zeker in bepaalde regio’s. De overheid 
probeert via tegemoetkomingen in loonkosten en met renteloze leningen startende 
huisartsen te helpen hun nieuwe praktijk uit te bouwen en het beroep aantrekkelijker te 
maken.
1. Het Departement Zorg staat in voor de financiële ondersteuning aan huisartsen.
Welke bedragen werden daartoe de afgelopen legislatuur gereserveerd, en hoeveel 
werd daarvan ook effectief besteed?
2. De bevoegdheidsverdeling in de zorg is enorm versnipperd. Belangrijke hefbomen, 
zoals het vastleggen van de quota of de conventietarieven, zijn federale 
bevoegdheden.
Botste de Vlaamse Regering de afgelopen legislatuur op moeilijkheden in het bepalen 
en uitvoeren van haar beleid voor het aantrekken van voldoende huisartsen?
3. Hoeveel huisartsen hebben een renteloze lening (max. 35.000 euro) aangevraagd bij 
de opstart of uitbouw van de praktijk? Graag een overzicht, opgesplitst per provincie, 
regio of gemeente. Hoe vaak werd het maximumbedrag aangevraagd, en heeft de 
minister er zicht op welk aandeel dat bedrag uitmaakt binnen de totale kosten van de 
opstart of uitbouw van een praktijk? In hoeveel gevallen was het een lening voor een 
huisarts die zich installeert in een:
- nieuwe groepspraktijk;
- bestaande groepspraktijk;
- individuele praktijk;
- wijkgezondheidscentrum;
- new deal?
4. Hoeveel huisartsen maakten gebruik van de renteloze lening voor een bijkomende 
ruimte? Ook hier graag een overzicht per provincie, regio of gemeente. Om welk 
budget gaat het hier voor de afgelopen 10 jaar?
5. Zijn er startende huisartsen die geen gebruikmaken van de renteloze leningen of 
subsidies? Zijn de mogelijkheden voldoende bekend?
6. Hoe vaak werd een subsidie aangevraagd voor een medewerker? Ook hier graag een 
overzicht, opgesplitst per provincie, regio of gemeente. Om welk budget gaat het hier 
voor de afgelopen 10 jaar? Welke medewerkers werden vooral aangeworven (o.a. 
aandeel praktijkverpleegkundigen)?
7. Een startende actieve huisarts in Vlaanderen (incl. Brussel) kan een tegemoetkoming 
krijgen voor een telesecretariaat gelijk aan de helft van de reële kosten en maximaal 
3400 euro per jaar. 
Hoeveel huisartsen doen daarop een beroep? Graag een overzicht, opgesplitst per 
provincie, regio of gemeente. Wat was het budget? Men kan 5 jaar gebruikmaken van 
die tegemoetkoming. Op welke basis werd gekozen voor de periode van 5 jaar?
8. Renteloze leningen worden door het departement ook aan erkende huisartsen 
verschaft die in het tweetalige gebied Brussel-Hoofdstad praktijk voeren.
Is daar een taalvereiste aan verbonden? Zo niet, hoeveel anderstalige artsen maken 
van die leningen gebruik?
9. Maken de aangeboden leningen en tegemoetkomingen een echt verschil voor 
studenten geneeskunde om te kiezen voor huisarts, of voor afgestudeerde huisartsen 
om zich effectief ergens te vestigen? Heeft de minister daar zicht op en hoe werd dat 
geëvalueerd?
10. Kunnen naast huisartsen ook specialisten een beroep doen op dergelijke 
tegemoetkomingen van de Vlaamse overheid? Zo ja, welke? Zo niet, waarom dat 
onderscheid tussen artsen?
11. Wordt een onderscheid gemaakt tussen geconventioneerde en niet-geconventioneerde 
artsen?
12. Een huisarts kan een tegemoetkoming krijgen in de loonkosten van minstens een 
derde voltijdsequivalent (vte) praktijkondersteuner of praktijkverpleegkundige 
(maximaal 7.847,47 euro per arts) wanneer ze in loondienst werken in de 
huisartsenpraktijk.
Welk bedrag werd de afgelopen legislatuur daarvoor vrijgemaakt? Hoeveel artsen 
hebben daarop een beroep gedaan voor hoeveel praktijkondersteuners of 
praktijkverpleegkundigen? Graag een overzicht, opgesplitst per provincie, regio of 
gemeente.
13. Heeft de minister zicht op het aantal huisartsenpraktijken die werken met een 
praktijkondersteuner of praktijkverpleegkundige in loondienst? Hoeveel daarvan 
werken met zelfstandigen?
14. Vallen wijkgezondheidscentra en de ‘klassieke’ huisartsenpraktijken die werken met 
vergoeding per prestatie onder dezelfde voorwaarden?
CAROLINE GENNEZ
MINISTER VAN WELZIJN, VOLKSGEZONDHEID, GEZIN EN ARMOEDEBESTRIJDING 
ANTWOORD
op vraag nr. 3 van 7 oktober 2024 
van FREIJA VAN DEN DRIESSCHE
1. Onderstaande cijfers zijn afkomstig van de jaarlijkse rapportage van PMV-
standaardlening. 
Impulsfonds Renteloze lening 
  Budget voorzien Budget besteed Budget voorzien Budget besteed 
2019  €            
20.752.000,00  €          
20.654.979,13  €           
3.565.000,00  €         
1.432.000,00 
2020  €            
20.972.000,00  €          
20.859.923,97  €           
3.565.000,00  €         
2.472.500,00 
2021  €            
18.938.000,00  €          
18.416.887,77  €           
3.565.000,00  €         
1.733.500,00 
2022  €            
20.334.000,00  €          
19.461.837,78  €           
3.605.000,00  €         
2.257.000,00 
2023  €            
23.774.000,00  €          
22.481.587,74  €           
3.680.000,00  €         
2.260.835,60
2. De federale overheid is bevoegd voor het vastleggen van de globale quota arts-
tandarts. Zij bepaalt per gemeenschap het globaal aantal kandidaten dat jaarlijks na 
het behalen van het wettelijk diploma van doctor in de genees-, heel- en verloskunde 
en het diploma van licentiaat in de tandheelkunde toegang krijgt tot de voortgezette 
opleidingen (specialisatie) die leiden tot een bijzondere beroepstitel.
Ten gevolge van de zesde staatshervorming is de Vlaamse overheid bevoegd voor het 
vastleggen van de subquota. Dit wil zeggen dat de Vlaamse overheid het minimum- of 
maximumaantal kandidaten kan bepalen dat jaarlijks of voor een bepaalde 
referentieperiode toegang heeft tot bepaalde (groepen van) voortgezette opleidingen 
die leiden tot een bijzondere beroepstitel. De Vlaamse overheid dient hierbij wel de 
federaal vastgelegde globale quota te respecteren. 
Om op Vlaams niveau subquota te kunnen vastleggen, werd er bij het besluit van de 
Vlaamse Regering van 30 oktober 2020 over de planning van het medisch aanbod een 
Vlaamse Planningscommissie opgericht die de Vlaamse Regering advies kan geven 
over wenselijke subquota. Met het besluit van de administrateur-generaal van 26 april 
2021 tot benoeming van de leden van de Vlaamse Planningscommissie werd de 
Vlaamse Planningscommissie officieel benoemd. 
Sinds 2021 geeft de Vlaamse Planningscommissie jaarlijks advies over de subquota 
arts-tandarts. Tot op heden werd er advies verleend over de subquota voor 2025, 2026 
en 2027. Aangezien huisartsgeneeskunde een knelpuntspecialisatie betreft, heeft de 
Vlaamse Planningscommissie in haar adviezen telkens gewezen op het belang om de 
instroom in de opleiding huisartsgeneeskunde te maximaliseren. De Vlaamse Regering 
heeft deze zienswijze steeds gevolgd. Bijgevolg werd er nog in geen enkel 
subquotabesluit een maximum subquotum voor huisartsgeneeskunde vastgelegd. Zo 
kan de beschikbare stagecapaciteit binnen de huisartsgeneeskunde maximaal benut 
worden. 
3. De administratieve afhandeling van de renteloze leningen wordt uitgevoerd door PMV-
Standaardleningen. PMV-standaardlening rapporteert enkel aan het Departement Zorg 
een globaal overzicht van de verwerking van het aantal dossiers voor de 
tegemoetkomingen en een globaal overzicht van de renteloze lening. Eén dossier 
‘tegemoetkoming’ kan bestaan uit meerdere huisartsen die een tegemoetkoming 
aanvragen. Bij de dossiers voor wat betreft de renteloze lening is een één op één 
relatie met de aanvrager.   
Renteloze lening - dossiers per jaar
2019                                           
97 
2020                                        
113
2021                                           
59
2022                                           
68 
2023                                           
76
4. Het Koninklijk Besluit van 23/03/2013 tot oprichting van een Impulsfonds voor de 
huisartsengeneeskunde en tot vaststelling van de werkingsregels werd in 2023 
vervangen door Besluit van de Vlaamse Regering van 09/12/2022 tot ondersteuning 
van de eerstelijnszorgaanbieders en de interdisciplinaire samenwerking in de 
praktijkvoering en tot uitbreiding van de opdrachten van de huisartsenkringen.  Het is 
pas in 2023 dat er voor een eerste keer de bijkomende renteloze lening kon worden 
aangevraagd. PMV-standaardleningen bezorgt in de jaarrapportage geen opsplitsing 
per regio. De rapportage wordt beperkt tot de laatste legislatuur o.w.v. het 
arbeidsintensieve proces om deze gegevens uit de verschillende jaarrapporten de 
verzamelen. 
Bedrag Aantal 
Dossiers
2019 €1.432.000,00 97
2020 €2.472.500,00 113
2021 €1.733.500,00 59
2022 €2.257.000,00 68
2023 €2.260.835,60 76
5. Dit initiatief is goed gekend bij de huisartsen. Via verschillende steunpunten (bv. 
Domus Medica, ASGB, VAS, Unizo,…), die de huisarts administratief ondersteunen bij 
het invullen van de aanvraag, wordt dit aanbod kenbaar gemaakt bij de individuele 
huisartsen.
6. Er bestaat op dit moment nog geen kadaster van actieve huisartsen in Vlaanderen. Er 
kan dus niet worden aangeven hoeveel huisartsen er geen gebruik maken van deze 
subsidie. Bijkomend is de rapportage van PMV-standaardleningen over deze periode 
beperkt tot het aantal dossiers. Zie ook het antwoord op vraag 3. De Vlaamse Overheid 
verzamelt vanaf het najaar 2024 wel gegevens om een beeld te krijgen van het aantal 
actieve huisartsen in Vlaanderen.
7. PMV-standaardleningen rapporteert jaarlijks enkel de globale bedragen. Bij deze 
rapportage worden opgesplitst per dossier huisartsengroepering (meerdere 
huisartsen) of individuele dossiers gemaakt. De rapportage wordt beperkt tot de 
laatste legislatuur o.w.v. het arbeidsintensieve proces om deze gegevens uit de 
verschillende jaarrapporten de verzamelen. Bijkomend zijn de cijfers zijn niet te 
extrapoleren naar het effectieve aantal artsen dat gebruik maakt van de subsidie. (zie 
ook antwoord op vraag 3 en 4). 
 Impulseo 2: Bedrag voor een bediende
Bedrag voor 
huisartsengroeperi
ngAantal Dossiers 
Huisartsgroeperin
gBedrag voor 
individuele 
huisartsAantal dossiers 
individuele 
huisarts
2019 €12.400.087,66 751 €1.776.517,71 293
2020 €13.657.336,25 795 €1.783.576,54 295
2021 €14.665.166,45 832 €1.801.318,04 295
2022 €16.071.240,39 872 €1.796.977,35 291
2023 €18.573.697,73 913 €2.047.105,00 302
8. Besluit van de Vlaamse Regering van 09/12/2022 tot ondersteuning van de 
eerstelijnszorgaanbieders en de interdisciplinaire samenwerking in de praktijkvoering 
en tot uitbreiding van de opdrachten van de huisartsenkringen dat er een beperking is 
ingesteld van vijf jaar. De periode van vijf jaar werd ingevoerd omdat de Vlaamse 
Overheid wil inzetten op interdisciplinaire samenwerking en niet louter en alleen op 
ondersteunende diensten. Met deze tegemoetkoming wil de Vlaamse Overheid de 
startende huisarts, die nog geen ambitie heeft om met bijkomend personeel in zee te 
gaan, ondersteunen, weliswaar beperkt in tijd om een doorgroei naar een 
interdisciplinaire samenwerking te stimuleren. De keuze voor vijf jaar is bepaald i.s.m. 
de belanghebbenden.
PMV-standaardleningen rapporteert jaarlijks enkel de globale bedragen. Bij deze 
rapportage worden opgesplitst per dossier huisartsengroepering (meerdere 
huisartsen) of individuele dossiers. De rapportage wordt beperkt tot de laatste 
legislatuur o.w.v. het arbeidsintensieve proces om deze gegevens uit de verschillende 
jaarrapporten de verzamelen. 
Impulseo 2: Bedrag telesecretariaat
Bedrag voor 
huisartsengroep
eringAantal 
Dossiers 
Huisartsgr
oeperingBedrag 
voor 
individuele 
huisartsAantal dossiers 
individuele huisarts
2019 611.474,66 152 619.957,10 354
2020 634.322,09 156 617.359,49 344
2021 800.632,62 178 600.949,62 339
2022 946.161,73 187 647.458,31 333
2023 955.519,37 165 603.172,20 294
9. In art. 9, 1°, c, van het besluit van de Vlaamse Regering van 09/12/2022 tot 
ondersteuning van de eerstelijnszorgaanbieders en de interdisciplinaire samenwerking 
in de praktijkvoering en tot uitbreiding van de opdrachten van de huisartsenkringen 
wordt als voorwaarde opgelegd dat de huisartsen is ingeschreven in de door 
Vlaanderen erkende huisartsenkring.  In Brussel is dit de Nederlandstalige Brusselse 
Huisartsenkring.
10. Er is geen nog evaluatie van deze beleidsmaatregel beschikbaar. In art. 6 van het 
besluit van de Vlaamse Regering van 09/12/2022 tot ondersteuning van de 
eerstelijnszorgaanbieders en de interdisciplinaire samenwerking in de praktijkvoering 
en tot uitbreiding van de opdrachten van de huisartsenkringen is werd een 
evaluatieprocedure ingebouwd binnen de 6 jaar na de inwerkingtreding van dit besluit. 
11. Enkel huisartsen, zoals gedefinieerd in art. 1 van het Besluit van de Vlaamse Regering 
van 09/12/2022 tot ondersteuning van de eerstelijnszorgaanbieders en de 
interdisciplinaire samenwerking in de praktijkvoering en tot uitbreiding van de 
opdrachten van de huisartsenkringen komen in aanmerking.
12. Neen, er wordt geen onderscheid gemaakt.   
13. Zie antwoord vraag 6. 
14. De jaarlijkse rapportage van PMV-standaardleningen geeft geen inzage in deze 
gegevens. 
15. Er wordt geen onderscheid gemaakt tussen de verschillende praktijktypes.
