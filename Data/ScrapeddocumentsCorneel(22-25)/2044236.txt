title: Blue deal - Impactmonitoring - Ontharding en infiltratie
thema: Natuur en Milieu
pdf link: https://docs.vlaamsparlement.be/pfile?id=2044236
thema link: https://www.vlaamsparlement.be/parlementaire-documenten/schriftelijke-vragen/1798940
SCHRIFTELIJKE VRAAG
nr. 286
van MIEKE SCHAUVLIEGE
datum: 26 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Blue Deal  -  Impactmonitoring  -  Ontharding en infiltratie
In opvolging van vraag om uitleg nr. 800 van Gwenny De Vroe op dinsdag 9 januari jl. in 
de commissie Leefmilieu over de wateroverlast in Vlaanderen en de voortgang van de Blue 
Deal, bezorgde de minister aanvullende informatie. Ik heb daarbij bijkomende vragen.
Na de eerste en de tweede projectoproep ontharding werd een ontharding gerealiseerd 
van zo’n 12 hectare.
De stand van zaken spreekt van 113 hectare. De derde projectoproep lijkt dus succesvol 
met projecten goed voor zo'n 100 hectare bijkomende ontharding. 
De doelstelling blijft evenwel 8000 hectare bijkomende ontharding tegen 2040. Er is dus 
nog een grote taakstelling. 
1. Kan de minister een overzicht bezorgen van alle onthardingsprojecten die gefinancierd 
of geïnitieerd werden via de Blue Deal? Graag een overzicht per project: oppervlakte 
onthard, financiering via Blue Deal, type project (Vlaanderen breekt uit, andere 
programma's). Graag opgesplitst per jaar en per provincie. 
2. Kan de minister een overzicht bezorgen van alle onthardingsprojecten die nog niet 
uitgevoerd zijn maar waarvoor wel al subsidie voor toegekend is via de Blue Deal? 
Graag een overzicht per project: oppervlakte onthard, financiering via Blue Deal, type 
project (Vlaanderen breekt uit, andere programma's). Graag opgesplitst per provincie. 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 286 van 26 januari 2024
van MIEKE SCHAUVLIEGE
Ik begrijp dat u een concreet zicht wenst op de 113 ha die ik vermeldde in mijn antwoord 
op vraag om uitleg nr. 3565 van Ludwig Vandenhove, behandeld in commissie op 3 oktober 
2023, en vraag om uitleg nr. 800 van Gwenny De Vroe, behandeld in commissie op 9 
januari 2024. Zoals ik reeds in de commissie aangaf, gaat het over de oppervlakte om 
water beter te laten infiltreren, wat dus ruimer is dan enkel ontharding. Het gaat dan ook 
over boven- en ondergrondse infiltratiesystemen, waterdoorlatende verharding en de 
afkoppeling van verharde oppervlaktes naar groenblauwe inrichtingen. Daarnaast 
benadruk ik nogmaals dat de cijfers slaan op de bevraging van de Blue Deal-projecten, dus 
niet van andere projecten, noch het effect van aangepaste regelgeving zoals bijvoorbeeld 
de aangescherpte hemelwaterverordening.
Op basis van de informatie die ik opvroeg bij de Coördinatiecommissie Integraal 
Waterbeleid (CIW) gaan de 113 ha om beter te kunnen infiltreren concreet over de 
volgende terreinmaatregelen:
Terreinmaatregeloppervlakte 
gerealiseerd
(m²)oppervlakte 
gepland
(m²)oppervlakte 
totaal
(m²)
Aanleggen van infiltratiebermen of -
stroken5.000 73.605 78.605
Aanleggen van wadi's 3.435 51.571 55.006
Ondiepe horizontale ondergrondse 
infiltratie (o.a. grindkoffers, 
infiltratiekratten, ...)660 6.212 6.872
Ondiepe verticale ondergrondse 
infiltratie (verticale infiltratiepaal)960 3.060 4.020
Ontharden en groenblauw inrichten 101.230 804.319 905.549
Waterdoorlatende verharding 
voorzien200 38.131 38.331
Dakgoot of verharding percelen 
afkoppelen naar groen0 40.804 40.804
TOTAAL (m²) 111.485 1.017.702 1.129.187
TOTAAL (ha) 11 102 113
Ontharding wordt in de Blue Deal niet apart gerapporteerd maar komt als deelcomponent 
wel aan bod in verschillende Blue Deal-programma’s en -projecten. Zo bevatten de 
volgende Blue Deal-programma’s onder meer een specifieke focus op ontharding:
Programma'sOppervlakte 
ontharding en 
infiltratie - totaal (ha)
Vlaggenschipproject Duinencomplex (West-Vlaanderen) 3,6
Oproep groenblauwe dooradering in de bebouwde omgeving 
2.09,4
Oproep groenblauwe parels 3,5
Eerste projectoproep groenblauwe dooradering in de 
bebouwde omgeving19,2
Blue Deal-projecten en -financiering omvatten meerdere deelaspecten. Deze deelaspecten 
versterken elkaar en zijn niet apart in kaart te brengen. 
Meer informatie over de Blue Deal en de projecten kan u ook terugvinden op 
https://bluedeal.integraalwaterbeleid.be/
Tot slot kan ook nog verwezen worden naar de website 
https://omgeving.vlaanderen.be/nl/realisaties  waar alle projecten van “Vlaanderen Breekt 
Uit” bekeken kunnen worden.
