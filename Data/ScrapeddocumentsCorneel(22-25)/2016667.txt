title: Toerisme Vlaanderen - Ondersteuning thuiswerkend personeel
thema: Toerisme
Vlaamse administratie
pdf link: https://docs.vlaamsparlement.be/pfile?id=2016667
thema link: https://www.vlaamsparlement.be/parlementaire-documenten/schriftelijke-vragen/1780438
SCHRIFTELIJKE VRAAG
nr. 133
van BRECHT WARNEZ
datum: 16 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Toerisme Vlaanderen  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij Toerisme 
Vlaanderen:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij Toerisme Vlaanderen nog geen maatregelen genomen zijn zoals in deelvraag 
1, zijn er dan extra initiatieven gepland? Graag met vermelding van motivatie alsook 
van timing en budget.
4. Indien bij Toerisme Vlaanderen nog geen initiatieven genomen zijn over materiële 
ondersteuning zoals in deelvraag 2, zijn er dan extra initiatieven gepland? Graag met 
vermelding van motivatie alsook van timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 133 van 16 november 2023
van BRECHT WARNEZ
1. a) Binnen het werkmiddelenbeleid van Toerisme Vlaanderen kunnen volgende 
medewerkers  beroep doen op het derdebetalerssyteem voor werkverbruik van hun 
thuisinternet: 
•Statutairen
•Vervangingscontracten van meer dan 1 jaar
•Contracten onbepaalde duur
•Contracten bepaalde duur
In totaal ontvangen 108 op 169 medewerkers  deze tegemoetkoming. Dit komt 
overeen met 63,9% van alle medewerkers op het hoofdkantoor. Naast het 
derdebetalerssysteem voor thuisinternet voorziet het werkmiddelenbeleid niet in 
andere financiële vergoedingen.
b) Budget 2021: 38.400 euro exclusief btw;
Budget 2022: 40.060 euro exclusief btw;
Budget 2023 : 31.915 euro exclusief btw (facturen tot augustus 2023), prognose 
voor het gehele jaar 39.000 euro exclusief btw.
2. a) Bij Toerisme Vlaanderen ontvangt elke medewerker bij de start een laptop, 
draadloos toetsenbord, muis en headset. Laptops worden na 4 jaar automatisch 
vervangen. 
In de aanpassing van het middelenbeleid van 2021 werd er specifiek een luik 
opgenomen inzake ergonomische thuiswerkondersteuning. De aanpassing houdt in 
dat een statutaire of contractuele medewerker (van onbepaalde duur of 
vervangingscontract langer dan 1 jaar) een scherm of bureaustoel kan aanvragen 
voor thuiswerk.
•Budget laptops: 
o2021: 83.511,42 euro exclusief btw
o2022: 43.734,00 euro exclusief btw
o2023: 41.545,20 euro exclusief btw
•Budget ICT-materiaal (headset toetsenborden en thuisschermen) 
o2021: 17.006,46 euro exclusief btw
o2022: 7.305,26 euro exclusief btw
o2023: 4.848,55 euro exclusief btw
•Budget Stoel:
o2021: 6.960,00 euro exclusief btw
o2022: 2.640,00 euro exclusief btw
o2023: 1.200,00 euro exclusief btw
b) 2021: 75;
2022: 18;
2023: 7.
3. Niet van toepassing.
4. Niet van toepassing.
