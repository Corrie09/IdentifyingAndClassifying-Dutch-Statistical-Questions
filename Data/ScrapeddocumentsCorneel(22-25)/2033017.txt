title: Centrum voor Rijgeschiktheid en Voertuigaanpassing (CARA) - Rijgeschiktheidsattesten
thema: Mobiliteit en Verkeer
pdf link: https://docs.vlaamsparlement.be/pfile?id=2033017
thema link: https://www.vlaamsparlement.be/parlementaire-documenten/schriftelijke-vragen/1793292
SCHRIFTELIJKE VRAAG
nr. 453
van KATRIEN SCHRYVERS
datum: 11 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Centrum voor Rijgeschiktheid en Voertuigaanpassing (CARA)  -  Rijgeschiktheidsattesten
Als gevolg van de zesde staatshervorming zijn de gewesten sinds 1 januari 2015 bevoegd 
om de rijgeschiktheid van bestuurders of kandidaat-bestuurders die lijden aan een 
vermindering van hun functionele vaardigheden, te beoordelen. Het multidisciplinair team 
van het CARA gaat de rijgeschiktheid van de kandidaat na en levert eventueel een 
rijgeschiktheidsattest af waarmee men een (nieuw) rijbewijs kan krijgen. Aan het attest 
van rijgeschiktheid kunnen beperkingen worden opgelegd. Die beperkingen kunnen gelden 
voor de bestuurder zelf of voor aangepaste voertuigen. Het is het CARA dat beslist of er 
en desgevallend welke aanpassingen nodig zijn aan het voertuig.
In antwoord op eerdere schriftelijke vragen (meest recente nr. 631 van 23 januari 2023) 
verkreeg ik cijfers daaromtrent. 
1. Hoeveel (kandidaat-)bestuurders werden in 2023 door het CARA onderzocht op hun 
rijgeschiktheid?
2. Hoeveel rijgeschiktheidsattesten van bepaalde duur vaardigde het CARA uit voor 
(kandidaat-)bestuurders in 2023? Graag een overzicht per type rijbewijs en per 
provincie.
3. Hoeveel rijgeschiktheidsattesten van onbepaalde duur vaardigde het CARA uit voor 
(kandidaat-)bestuurders in 2023? Graag een overzicht per type rijbewijs en per 
provincie.
4. Hoeveel (kandidaat-)bestuurders kregen in 2023 het advies hun voertuig aan te 
passen? Over welke aanpassingen ging het in de meeste gevallen?
5. Hoeveel mensen werden in 2023 ongeschikt verklaard om een voertuig te besturen?
6. Wat was in 2023 de gemiddelde wachttijd tussen een aanmelding en de afspraak voor 
een praktische test bij het CARA? Graag een overzicht per provincie.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 453 van 11 januari 2024
van KATRIEN SCHRYVERS
1. De onderstaande tabel geeft weer hoeveel Vlaamse kandidaat-bestuurders een 
aanvraag indienden om de rijgeschiktheid te evalueren. Deze getallen geven dus het 
aantal binnenkomende dossiers weer, of anders gezegd het aantal dossiers waarvoor 
een officiële rijgeschiktheidsvraag gesteld werd door een kandidaat-bestuurder met 
een woonplaats met een Vlaamse postcode. 
In 2023 werden 5.137 Vlaamse dossiers gevalideerd op het CARA. Dit wil zeggen dat 
5.137 Vlaamse dossiers officieel beëindigd werden. Van deze gevalideerde dossiers 
zijn er ook die binnengekomen zijn in 2022.  
Een dossier kan enkel afgesloten worden als er een eindbesluit is. Dit hangt af van 
de resultaten van de eigen onderzoeken, samen met de nodige informatie die moet 
aangeleverd worden door de kandidaat-bestuurder. Dit kan gaan van het aanleveren 
van medische rapporten tot het nemen van gewenningslessen, gekoppeld aan een 
nieuwe evaluatie. Soms ontbreekt deze informatie of actie, of laat ze op zich wachten, 
waardoor een dossier niet kan afgesloten worden. Het aantal afgesloten dossiers is 
dus een onderschatting van het aantal behandelde dossiers, omdat de ‘hangende 
dossiers’ hierbij niet zijn opgenomen. Een hangend dossiers is dus een dossier dat 
werd geregistreerd, maar nog niet afgesloten werd. Het wacht op een afsluiting 
wegens ontbrekende, aan te leveren, elementen.
Een algemeen overzicht van de Vlaamse cijfers wordt hieronder geboden. Dit zijn de 
statistieken over het totaal aantal gevalideerde dossiers: gesloten zonder een 
beslissing te nemen versus de aard van de beslissing: geschikt en ongeschikt. Een 
dossier met het label ‘geschikt’ betekent dat ten minste voor één rijbewijscategorie 
een rijgeschiktheidsbeslissing genomen werd.  
ProvincieGesloten 
zonder 
gevolg Geschikt Ongeschikt Totaal
Antwerpen 48 1100 205 1353
Limburg 19 718 75 812
Oost-Vlaanderen 41 858 178 1077
Vlaams-Brabant 30 815 157 1002
West-Vlaanderen 23 769 101 893
Totaal 161 4260 716 5137Provincie Aantal
Antwerpen 1561
Limburg 967
Oost-Vlaanderen 1244
Vlaams-Brabant 1152
West-Vlaanderen 1023
Totaal 5947
2-3.Onderstaande tabel geeft een overzicht van het aantal gevalideerde dossiers die een 
beoordeling ‘geschikt’ kregen, voor onbepaalde of bepaalde duur, per provincie. De 
tabel geeft een indicatie van alle beslissingen, onafhankelijk van de categorie. 
Provinciebepaalde 
duuronbepaalde 
duur Totaal
Antwerpen 971 129 1100
Limburg 621 97 718
Oost-Vlaanderen 770 88 858
Vlaams-Brabant 719 96 815
West-Vlaanderen 674 95 769
Totaal 3755 505 4260
Voor de dossiers waar een gunstige beslissing voor de B-rijbewijzen werd genomen, 
kunnen we volgend overzicht geven. Het verschil in de totalen in de bovenstaande 
en onderstaande tabel is dat de bovenstaande de dossiers betreft waar tenminste 
één categorie werd toegekend. De onderstaande tabel betreft enkel de B categorie. 
De categorie B is doorgaans de meest belangrijke categorie. 
Categorie B Geschikt
bepaalde duur 3737
onbepaalde duur 503
Totaal 4240
4. De categorie B is veruit de meest gevraagde rijbewijscategorie. Van alle geschikte 
dossiers, en dus voor de categorie B, werd in 40% één of meerdere aanpassingen 
voorgeschreven. 
De meest voorkomende aanpassing is de automaat. Andere vaak voorkomende 
aanpassingen, bijna altijd gecombineerd met de automaat, zijn ‘gas en rem aan het 
stuur’ (met afscherming van de pedalen), gaspedaal links (met afscherming van de 
originele gaspedaal), bol met bedieningen (links en rechts), en de rem aan het stuur 
(met afscherming van de originele rempedaal).
5. De tabel hieronder geeft het aantal dossiers weer, per provincie, dat als ongeschikt 
werd afgesloten. Deze ongeschiktheidsbeslissing geldt voor alle rijbewijscategorieën. 
Het gaat om 716 dossiers op een totaal van 5.137 dossiers, of 13,9% van de 
gevalideerde Vlaamse dossiers. 
Provincie Ongeschikt
Antwerpen 205
Limburg 75
Oost-Vlaanderen 178
Vlaams-Brabant 157
West-Vlaanderen 101
Totaal 716
6. De wachttijd wordt berekend als het verschil in dagen tussen de datum van eerste 
afspraak en de datum van binnenkomst van het dossier. De dossiers waarop de 
berekeningen gebeurden, zijn de binnenkomende dossiers van 2023. De datum van 
eerste afspraak is de datum dat de eerste rij-praktische evaluatie gepland werd. In 
de meeste dossiers waarbij een onderzoek ter plaatse nodig is, is dit ook de datum 
van het eerste onderzoek, ook als er meerdere onderzoeken zullen plaatsvinden. 
Maand Antwerpen LimburgOost-
VlaanderenVlaams-
BrabantWest-
Vlaanderen Totaal
Jan 63 58 64 51 50 58
Feb 77 70 71 57 55 66
Mar 70 87 62 64 69 69
Apr 64 67 73 61 59 65
May 69 75 63 58 62 65
Jun 74 74 62 71 50 67
Jul 79 89 78 71 63 76
Aug 81 93 82 74 69 79
Sep 77 90 75 66 69 75
Oct 75 89 73 53 63 71
Nov 81 83 73 64 52 72
Dec 75 64 59 51 51 60
Totaal 74 79 70 63 59 69
