title: PWA'ers - Opname in stelsel wijk-werken
thema: Werk
pdf link: https://docs.vlaamsparlement.be/pfile?id=2058434
thema link: https://www.vlaamsparlement.be/parlementaire-documenten/schriftelijke-vragen/1811565
SCHRIFTELIJKE VRAAG
nr. 343
van BOB SAVENBERG
datum: 11 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
PWA'ers - Opname in stelsel wijk-werken
Mensen die actief waren in de plaatselijke werkgelegenheidsagentschappen (PWA’s) 
werden opgenomen in het nieuwe stelsel van wijk-werken, maar kregen de garantie dat 
ze niet onderhevig zijn aan de tijdslimiet van maximaal twaalf maanden waarbinnen ze in 
het stelsel actief mogen zijn. Door de huidige regeling zal de laatste naar verwachting in 
2060 het licht uitdoen. Wijk-werkers moeten actief beschikbaar blijven voor de 
arbeidsmarkt. Onder de voormalige PWA’ers is er een aantal dat een vrijstelling daarvan 
genoot. 
1. Hoe groot is de groep van PWA’ers die nog in het stelsel van wijk-werken actief is? 
Graag het recentste overzicht naar geslacht, geboortejaar, scholingsgraad, per 
provincie en naar al dan niet beschikbaarheid voor de arbeidsmarkt en een overzicht 
van hun evolutie per jaar sinds de opstart van het wijk-werken.
2. a) Hoeveel van die PWA’ers waren in 2023 actief in het onderwijs, bij gemeenten of 
OCMW’s? Cijfers graag per provincie. 
b) Hoeveel van die PWA’ers die actief waren in het onderwijs, bij gemeenten of 
OCMW’s stroomden in 2023 uit het stelsel?
c) Met de introductie van het wijk-werken werden de taken als schoonmaker of 
andere taken in het kader van dienstencheques niet meer opgenomen, maar bleef 
er een overgangsregeling bestaan voor wie er als PWA’er in actief was.
i. Hoeveel mensen zijn er momenteel nog actief als schoonmaker in het kader 
van wijk-werken?
ii. Werkt dat systeem uitdovend? Met andere woorden, kan iemand die als 
schoonmaker actief is na het wegvallen van een post een nieuwe opdracht bij 
een gebruiker krijgen?
3. Hoeveel sollicitatieopdrachten werden door VDAB gegeven aan:
a) wijk-werkers in het algemeen;
b) voormalige PWA’ers die actief zijn in het wijk-werken? 
Graag de absolute aantallen en het gemiddelde aantal per wijk-werker, 
respectievelijk voormalige PWA’er die actief is in het wijk-werken.
4. Hoeveel transmissies wegens onvoldoende werkbereidheid werden door VDAB 
overgemaakt:
a) van wijk-werkers in het algemeen;
b) van voormalige PWA’ers die actief zijn in het wijk-werken?
Graag de absolute aantallen per jaar sinds de inwerkingtreding van het wijk-werken.
5. a) Hoeveel procent van de voormalige PWA’ers zal zijn uitgestroomd eind 2023? 
b) Hoeveel van uitgestroomde PWA’ers stroomden uit:
- naar een reguliere job;
- naar een ander uitkeringsstelsel, meer bepaald ziekte- en invaliditeit;
- omwille van pensionering;
- omwille van overlijden;
- omwille van een andere reden (bijvoorbeeld verhuis naar het buitenland)?
c) Wat zijn de vooruitzichten qua uitstroom voor 2024? 
6. Hoeveel ex-PWA’ers in het stelsel van wijk-werken hebben momenteel een vrijstelling 
om beschikbaar te zijn voor de arbeidsmarkt?
7. In principe worden de wijk-werkers met vroegere PWA-status jaarlijks geëvalueerd.
a) Gebeurt dat effectief?
b) Waaruit bestaat die evaluatieprocedure?
c) Wie doet die evaluatie?
d) Hebben voormalige PWA’ers de mogelijkheid om de beslissing aan te vechten?
e) Zo ja, bij wie?
f) Gebeurt dat vaak en worden die beslissingen dan herroepen? Cijfers graag per jaar 
sinds de inwerkingtreding.
8. a) Hoe is het aantal nieuw opgestarte wijk-werktrajecten door niet-PWA’ers 
geëvolueerd?
b) Hoe is het aandeel van voormalige PWA’ers ten opzichte van nieuwe, echte wijk-
werkers geëvolueerd?
Graag de cijfers per jaar sinds de inwerkingtreding van het stelsel.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 343 van 11 maart 2024
van BOB SAVENBERG
1. De ex-PWA’ers zoals genoemd in de schriftelijke vraag worden nu “wijk-werkers met 
recht op overgangsmaatregel”1 genoemd. Er zijn eind februari 2024 nog 2.498 wijk-
werkers met overgangsmaatregel actief in wijk-werken. 
Bijlage 1 geeft een overzicht van het aantal actieve wijk-werkers met recht op 
overgangsmaatregel die eind februari 2024 ten minste 1u prestaties uitgevoerd
hebben. De aantallen worden per provincie weergegeven volgens geslacht,
kortgeschooldheid bij start en geboortejaar. Prestaties betreft hier prestaties tot en
met januari 2024 en zijn nog niet volledig omdat de verwerking van de prestaties
enige tijd in beslag kan nemen. In dezelfde bijlage volgt eveneens een overzicht 
betreffende de beschikbaarheid. Om het aantal beschikbare wijk-werkers met 
overgangsmaatregel  te berekenen werd het verschil genomen tussen het aantal wijk-
werkers met overgangsmaatregel per provincie en het aantal vrijstellingen binnen deze 
provincie. Er kan hierbij geen rekening gehouden worden met eventuele overlappende 
vrijstellingen. Het aantal beschikbare wijk-werkers met overgangsmaatregel zou 
bijgevolg hoger kunnen zijn dan het aangegeven aantal.
2. a) Hieronder wordt een overzicht gegeven van het aantal wijk-werkers met 
overgangsmaatregel met prestaties in gemeente, OCMW of onderwijsinstellingen. 
Het aantal weergegeven wijk-werkers met overgangsmaatregel  betreft deze die 
prestaties realiseerden in deze categorieën gebruikers tijdens het prestatiejaar 
2023.
Hierbij dient rekening gehouden te worden met het feit dat dit geen unieke wijk-
werkers betreft, daar een wijk-werker bij verschillende gebruikers uren kan 
presteren.
Categorie 
gebruikerAntwerpen Limburg Oost-
VlaanderenVlaams-
BrabantWest-
VlaanderenEindtotaal
Gemeente 228 95 97 29 142 591
OCMW 41 34 34 8 36 153
Onderwijsinstelling 299 165 233 63 248 1.008
Eindtotaal 568 294 364 100 426 1.752
b) Hieronder vindt u een overzicht van dezelfde gegevens als hierboven maar met het 
aantal wijk-werkers met recht op overgangsmaatregel die in 2023 gestopt zijn met 
wijk-werken.
1 Wijk-werkers met recht op overgangsmaatregel,  krijgen in het monitoring de afkorting ROO. 
Categorie 
gebruikerAntwerpen Limburg Oost-
VlaanderenVlaams-
BrabantWest-
VlaanderenEindtotaal
Gemeente  19 20 2 13 83
OCMW 2 1 2  3 8
Onderwijsinstelling 23 18 22 9 26 98
Eindtotaal 54 38 44 11 42 189
c) i) Onderstaande tabel geeft het aantal dossiers weer van (alle) wijk-werkers die 
prestaties leverden in een bepaalde subactiviteit - hoofdactiviteit. Er wordt geen 
eindtotaal vermeld omdat een wijk-werker prestaties kan leveren in verschillende 
subactiviteiten. De subactiviteiten hieronder vermeldt houden ook afwijkingen 
in. Dat houdt in dat een gebruiker een afwijking kan aanvragen bij zijn wijk-werk 
organisator. Deze leggen de afwijkingen voor bij het lokaal bestuur, die de 
afwijkingen al dan niet goedkeuren in het kader van verdringing. Deze 
goedgekeurde afwijkingen worden aan VDAB doorgegeven zodat de activiteit kan 
worden uitgevoerd. 
In principe wordt er ook niet gemonitord op de subactiviteiten, maar enkel op de 
hoofdactiviteit. 
hoofdactiviteit sub Som van 
_FREQ_
Occasioneel poetsen 2 Activiteiten enkel voor feitelijke 
verenigingen
Poetsen en onderhoud 1
Occasioneel poetsen 924
Poetsen en onderhoud 2240
Poetsen hokken dierenasiel 14Logistieke taken
Poetsen van gemeenschappelijke delen in 
een appartementsgebouw17
Ondersteuning van personen bij 
huishoudelijke takenPoetsen (overgangsmaatregel) 109
ii) Ja, dit systeem is uitdovend. Eenmaal een post wegvalt in het kader van poetsen 
dan kan deze wijk-werker geen nieuwe opdracht bij een gebruiker krijgen. Deze 
wijk-werkers worden verder doorgestuurd naar het systeem van 
dienstencheques.
3-4.Aangezien de monitoring uitgaat van de actie en niet van de wijkwerker, is het niet 
mogelijk te antwoorden op de deelvraag in verband met hoeveel opdrachten worden 
gegeven per wijk-werker. Er kunnen bijgevolg geen gemiddelden worden 
weergegeven, noch het aantal sollicitatie-opdrachten per wijk-werker per jaar.
5. a) Eind 2023 zijn 66% van de wijk-werkdossiers beëindigd. In cijfers geeft dit 4954 
van de 7543 dossiers werden beëindigd. Dit betreft geen unieke koppen omdat een 
wijk-werker meerdere dossiers kan hebben (bv. stopgezet door ziekte/werk en 
daarna terug toegeleid).
b) Hieronder vindt u een overzicht van de uitgestroomde wijk-werkers met recht op 
overgangsmaatregel die ten minste 1u prestaties hebben geleverd tijdens hun wijk-
werktraject. Dit betreft gegevens op het moment dat het traject 6 maand beëindigd 
is.
Waarden Totaal In %
aantal passieve wijkwerkers 4288
aan het werk als werknemer (obv dimona) 510 11,89%
     waarvan NEC 392 9,14%
     waarvan NEC in SEC-bedrijf 58 1,35%
     waarvan SEC 52 1,21%
duurzaam aan het werk als WN (na maand1, 3 en 6) 416 9,70%
aan het werk als zelfstandige (obv rsvz) 17 0,40%
pensioen 770 17,96%
ziek 183 4,27%
overleden 121 2,82%
uitstroom reden onbekend 1859 43,35%
verhuisd (buiten vlaanderen) 13 0,30%
Uitstroom reden onbekend bevat mogelijk ook gepensioneerden die de leeftijd van 
65 jaar nog niet bereikt hebben. VDAB beschikt niet over pensioengegevens en leidt 
pensioen zelf af op basis van de categorie werkzoekenden gecombineerd met de 
leeftijd van 65 jaar. Een ander reden kan ook zijn dat personen tewerkgesteld zijn 
in het buitenland, deze informatie krijgt VDAB niet door via Dimona.
c) het is moeilijk een prognose te geven voor de uitstroom voor 2024. Op basis van 
geboortejaar (1959 en ouder) zullen 192 wijk-werkers op pensioen gaan in 2024.
Op basis van de jaren 2020 tot en met 2023 kunnen we inschatten dat van de 
uitstromenden ongeveer:
●7% aan het werk gaat 
●1% start als zelfstandige
●5% op ziekteverlof is
●68% uitstroomt waarvan de reden onbekend is
6. Zie onderaan bijlage 1
7. a-e) Alle wijk-werkers inclusief de wijk-werkers met overgangsmaatregel worden 
geëvalueerd. Deze evaluatie gebeurt in samenspraak tussen de bemiddelaar-
toeleider (VDAB of OCMW), de wijk-werk bemiddelaar en de wijk-werker zelf. Dit 
evaluatieproces zit standaard ingebouwd in de bemiddelingsprocessen van 
VDAB. De bemiddelaar-toeleider krijgt een notificatie in zijn klantendashboard 
als deze taak tot evaluatie van hem/haar wordt verwacht. De evaluaties 
gebeuren aan de hand van een hiervoor ontworpen evaluatie-sjabloon. Een 
aanvechting is niet aan de orde in dit proces. Als er na evaluatie beslist wordt 
dat  het wijk-werken wordt stopgezet, dan zal dit vaak in akkoord zijn met de 
wijk-werker met overgangsmaatregel. Indien de wijk-werker met 
overgangsmaatregel toch niet akkoord zou gaan met de beslissing dan kan deze 
zich beroepen op de standaard klachtenprocedure, die voor elke werkzoekende 
beschikbaar is.
f. In de tabel hieronder kan u het aantal stopzetting van wijk-werkers met recht op 
overgangsmaatregel terugvinden sinds de start van het wijk-werken, in opdeling 
per jaar. Let wel, de reden van de stopzetting zijn niet rechtstreeks te koppelen aan 
een evaluatie. Vaak zijn deze stopzettingen te wijten aan het feit dat een wijk-
werker met overgangsmaatregel op pensioen gaat of langdurig ziek valt. Maar deze 
situaties zijn niet steeds gekoppeld aan de vaste evaluatiemomenten. 
Reden stopzetting Aantal van dossiernummer
GEEN REDEN OPGEGEVEN 1.184
AFSTAND UITKERING 34
ANDERE DIENSTVERLENING 365
GEEN DIENSTVERLENING 328
NEC 79
PENSIOEN 2.366
TRANSMISSIE 13
VERHUISD 32
WERK 549
Eindtotaal 4.950
8. a) Hieronder vindt u het aantal van de nieuw-toegeleide wijk-werkers met eindig recht 
per jaar. Geannuleerde dossiers en hertoeleidingen tijdens de corona-periode 
werden niet meegeteld.
Jaar Aantal dossiers
2017 102
2018 2.033
2019 2.638
2020 2.885
2021 3.685
2022 2.765
2023 2.477
Eindtotaal 16.585
b) Hieronder vindt u het overzicht van de wijk-werkers. Het betreft gegevens van wijk-
werkers die een actieve en voorlopige wijk-werkstatus hebben op het einde van het 
jaar. Vervolgens werd een opdeling gemaakt in het totaal aantal wijk-werkers, 
aantal wijk-werkers met eindig recht en de wijk-werkers met recht op 
overgangsmaatregel. Daaronder staat een regel met het aandeel van wijk-werkers 
met recht op overgangsmaatregel ten aanzien van het totaal aantal actieve wijk-
werkers.
Wijk-werkers 2018 2019 2020 2021 2022 2023
totaal 7810 7401 6757 5782 5311 4670
eindig recht 1776 2242 2300 2144 2230 2088
Roo 6034 5159 4457 3638 3081 2582
% aandeel ROO 77,2
6%69,7
1%65,9
6%62,9
2%58,0
1%55,2
9%
BIJLAGE
Overzicht
