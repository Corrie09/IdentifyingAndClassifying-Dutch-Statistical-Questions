title: Doorgeefschenking - Stand van zaken
thema: Financiën
pdf link: https://docs.vlaamsparlement.be/pfile?id=2062446
thema link: https://www.vlaamsparlement.be/parlementaire-documenten/schriftelijke-vragen/1815721
SCHRIFTELIJKE VRAAG
nr. 242
van KATRIEN SCHRYVERS
datum: 22 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Doorgeefschenking  -  Stand van zaken
Het decreet van 6 juli 2018 tot modernisering van de erf- en schenkbelasting, aangepast 
aan het nieuwe erfrecht, voorziet in een vrijstelling van schenkbelasting, opgenomen in de 
Vlaamse Codex Fiscaliteit (VCF), onder het artikel 2.8.6.0.9. De vrijstelling geldt voor 
schenkingen waarvoor een notariële akte wordt verleden. De begiftigde daarbij is een 
afstammeling of een daarmee - voor de toepassing van de schenkbelasting - gelijkgestelde 
persoon. De schenking vindt plaats binnen het jaar nadat de schenker op zijn beurt 
goederen uit een nalatenschap heeft verkregen en de verkrijging werd belast aan het tarief 
voor verkrijgingen in de rechte lijn of tussen partners. De nalatenschap dient gelokaliseerd 
te zijn in het Vlaamse Gewest en het overlijden heeft plaatsgevonden na 31 augustus 2018. 
De vrijstelling van schenkbelasting geldt in de mate dat de waarde van de geschonken 
goederen de brutowaarde van de met erfbelasting belaste goederen niet te boven gaat. 
In antwoord op mijn schriftelijke vraag nr. 300 van 27 maart 2023 verkreeg ik cijfers 
hierover voor het jaar 2022.
1. Hoeveel akten waarin de doorgeefschenking overeenkomstig artikel 2.8.6.0.9 VCF 
werd opgenomen, werden in heel 2023 geregistreerd? Wat was het totale bedrag van 
de belastbare grondslag en het totale bedrag van de vrijstelling?
2. Hoeveel mensen werden in heel 2023 begunstigd op basis van zo’n 
doorgeefschenking? Wat was het hoogste en wat was het laagste geschonken bedrag? 
Hoeveel onroerende goederen werden op die manier geschonken?
3. Wat was de gemiddelde leeftijd van de schenkers en de begunstigden in 2023?
4. Kan de minister de nodige cijfers bezorgen die aantonen wat de bedragen zijn 
(uitgedrukt in vorken) van de geschonken goederen die in heel 2023 in een 
doorgeefschenking vervat zaten?
5. Wat was in 2023 de gemiddelde termijn die verstrijkt tussen het overlijden van de 
erflater en het verlijden van de authentieke akte betreffende de doorgeefschenking?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 242 van 22 maart 2024
van KATRIEN SCHRYVERS
1. In onderstaande tabel vindt u voor het aanslagjaar 2023 het aantal akten waarin een 
doorgeefschenking overeenkomstig artikel 2.8.6.0.9 van de Vlaamse Codex Fiscaliteit 
(VCF) werd opgenomen. Ook het bedrag van de belastbare grondslag en de vrijstelling 
worden weergegeven.
Aanslagjaar 2023
Aantal akten 951
Belastbare grondslag (€) 296.064.654
Bedrag vrijstelling (€) 10.865.761
2. Hieronder vindt u voor aanslagjaar 2023 het aantal begiftigden van een 
doorgeefschenking, de hoogste en laagste geschonken bedragen en het aantal 
geschonken onroerende goederen.
Aanslagjaar 2023
Aantal begiftigen 1.767
Hoogste geschonken bedrag (€) 8.414.937
Laagste geschonken bedrag (€) 216
Aantal onroerende goederen 1.677
3. In aanslagjaar 2023 bedroeg de gemiddelde leeftijd van de schenkers en de 
begunstigden respectievelijk 73 jaar en 43 jaar.
4. In onderstaande tabel vindt u voor het aanslagjaar 2023 de belastbare grondslag van 
de geschonken goederen in geregistreerde doorgeefschenkingen, opgedeeld in 
schijven.1
1 Een akte wordt opgenomen in een schijf zodra er één of meerdere begiftigden zijn waarvoor de grondslagwaarde 
binnen de schijf valt. Indien er in dezelfde akte een begiftigde is met een grondslagwaarde die in een andere 
schijf valt, zal die akte ook opgenomen worden in de desbetreffende schijf (dubbele telling).
Schijven belastbare 
grondslag (in euro)Belastbare grondslag van de 
doorgeschonken goederen Aantal akten 
doorgeefschenking
Tussen 0-25.000 4.000.875 103
Tussen 25.000-50.000 10.955.861 105
Tussen 50.000–100.000 46.117.315 259
Tussen 100.000–150.000 73.485.299 294
Tussen 150.000-200.000 40.501.275 148
Tussen 200.000–500.000 82.351.731 205
Hoger dan 500.000 euro 50.843.027 31
5. In 2023 bedroeg het gemiddeld aantal dagen tussen het overlijden van de erflater en 
de registratiedatum van de schenkingsakte 316 dagen. 
