title: Ge誰ntegreerd investeringsprogramma (GIP) 2024 - Studie Green Lane Wetteren
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019231
thema link: https://www.vlaamsparlement.be/parlementaire-documenten/schriftelijke-vragen/1780754
SCHRIFTELIJKE VRAAG
nr. 238
van STIJN DE ROO
datum: 21 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Ge誰ntegreerd investeringsprogramma (GIP) 2024  -  Studie Green Lane Wetteren
In het ontwerp GIP 2024, Agentschap Wegen en Verkeer, lees ik dat voor Wetteren, voor 
Green Lane, voor een studie voor het jaar 2024 100.000 euro wordt gereserveerd.
1. Wat zal in de studie precies onderzocht worden? 
2. Welke instanties worden betrokken bij de studie? 
3. Wanneer worden de resultaten van de studie verwacht?
4. Wat is de verdere timing en verloop van dit dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 238 van 21 november 2023
van STIJN DE ROO
1. Op de parkeerplaats van Wetteren wordt een proefproject ge誰mplementeerd, waarbij 
een MACAdressScanner zal worden ge誰nstalleerd. Het hoofddoel van deze 
implementatie is het faciliteren van een geordende passage van vrachtwagens in het 
kader van de transmigratieproblematiek. Bij afwezigheid van transmigranten aan 
boord, kan het systeem een groene kaart verstrekken, waardoor deze voertuigen 
mogelijk worden vrijgesteld van aanvullende controles, bijvoorbeeld in havengebieden.
2. Ik initieer dit proefproject samen met de gouverneurs van Oost-Vlaanderen en West-
Vlaanderen. Overige belanghebbende partijen die bij dit initiatief betrokken zijn, 
omvatten de concessiehouders, de wegpolitie en de havens.
3. De criteria om het succes van het proefproject te evalueren, moeten nog worden 
vastgesteld. 
4. Er wordt een overheidsopdracht georganiseerd die naar verwachting in het voorjaar 
van 2024 zal worden toegewezen, met als doel om het systeem vanaf het najaar van 
2024 operationeel te testen.
