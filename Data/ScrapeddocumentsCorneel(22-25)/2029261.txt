title: Leerlingen - Individueel aangepast curriculum (IAC) (2)
thema: Onderwijs en Vorming
pdf link: https://docs.vlaamsparlement.be/pfile?id=2029261
thema link: https://www.vlaamsparlement.be/parlementaire-documenten/schriftelijke-vragen/1789407
SCHRIFTELIJKE VRAAG
nr. 202
van HILÂL YALÇIN
datum: 18 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen  -  Individueel aangepast curriculum (IAC) (2)
Ik stel deze vraag in opvolging van mijn schriftelijke vraag nr. 96 van 6 november 2023. 
Om een kind in te schrijven in het buitengewoon onderwijs is een verslag nodig. Dat verslag 
wordt opgemaakt door het centrum voor leerlingenbegeleiding (CLB). Het verslag is nodig 
opdat de leerling toegang krijgt tot een individueel aangepast curriculum en extra 
ondersteuning. Daarnaast kan men ook voor een school uit het gewone onderwijs kiezen. 
Die school schrijft de leerling in onder ontbindende voorwaarden; binnen een wettelijke 
termijn van 60 dagen moet de school oordelen of ze in de gepaste begeleiding voor de 
leerling kan voorzien. Die beslissing wordt genomen door de klassenraad en het CLB in 
samenspraak met de ouders. De school kan op drie manieren oordelen:
- dat het gemeenschappelijk curriculum volgen haalbaar is;
- dat een individueel aangepast curriculum volgen haalbaar is;
- dat een individueel aangepast curriculum niet haalbaar is. Ze motiveren dat en de 
inschrijving wordt ontbonden.
Ik mocht van de minister al een antwoord ontvangen voor het schooljaar 2022-2023. Graag 
stel ik nog volgende bijkomende vragen.
1. Hoeveel leerlingen volgen een IAC in het gewoon basisonderwijs? Graag een opdeling 
per provincie voor de laatste 5 schooljaren, uitgezonderd schooljaar 2022-2023.
2. Hoeveel leerlingen volgen een IAC in het gewoon secundair onderwijs? Graag een 
opdeling per provincie voor de laatste 5 schooljaren, uitgezonderd schooljaar 2022-
2023.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 202 van 18 december 2024
van HILÂL YALÇIN
Het Agentschap voor Onderwijsdiensten (AGODI) raadpleegde haar databanken op 4 
januari 2024. Een overzicht van de voorbije vijf schooljaren per provincie vindt u in bijlage. 
Een voorzichtige interpretatie van de gegevens is aangewezen aangezien de registraties 
niet geverifieerd worden en dus afhankelijk zijn van de correcte registratie door de scholen.
BIJLAGE
Overzicht
