title: Geïntegreerd investeringsprogramma (GIP) 2024 - N2 en N20 Hasselt
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024504
thema link: https://www.vlaamsparlement.be/parlementaire-documenten/schriftelijke-vragen/1784736
SCHRIFTELIJKE VRAAG
nr. 350
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N2 en N20 Hasselt
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024.
1. In het ontwerp GIP 2024 is voor Hasselt voor de studie van de N2 tussen R71 en N729 
herinrichting, Hasselt / studie (GIP000992/01) 250.000 euro reservebudget 
gereserveerd. In het definitieve GIP 2022 en het definitieve GIP 2023 werd voor deze 
studie 150.000 euro budget ingeschreven, maar niet als reserve.
Op mijn schriftelijke vraag nr. 979 van 17 maart 2023 antwoordde de minister dat de 
aanbesteding van de studieopdracht voorzien was medio 2023.
a) Wat houdt deze studie opgenomen in het ontwerp GIP 2024 precies in? Is het 
dezelfde als opgenomen in het definitieve GIP 2023?
b) Waarom wordt de studie opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in het dossier al gezet in 2023?
e) Werd de studie zoals vermeld medio 2023 aanbesteed? Zo niet, waarom niet en 
wanneer mogen we de aanbesteding verwachten? Zo ja, wanneer wordt de studie 
afgerond?
f) Wat is de verdere timing en planning van het project?
g) Wat is de stand van zaken van het project?
2. In het ontwerp GIP 2024 is voor Hasselt voor de studie van de N20 Hasselt ontsluiting 
Jessa / studie (GIP004037/02) 500.000 euro budget en 150.000 euro fietsbudget 
gereserveerd. In het definitieve GIP 2023 werd voor deze studie 500.000 euro budget 
ingeschreven.
Op mijn schriftelijke vraag nr. 979 van 17 maart 2023 antwoordde de minister dat de 
aanbesteding van de studieopdracht voorzien was medio 2023.
a) Wat houdt deze studie opgenomen in het ontwerp GIP 2024 precies in? Is het 
dezelfde als opgenomen in het definitieve GIP 2023?
b) Waarom wordt de studie opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in het dossier?
c) Welke stappen werden er in het dossier al gezet in 2023?
d) Werd de studie zoals vermeld medio 2023 aanbesteed? Zo niet, waarom niet en 
wanneer mogen we de aanbesteding verwachten? Zo ja, wanneer wordt de studie 
afgerond?
e) Wat is de verdere timing en planning van het project?
f) Wat is de stand van zaken van het project?
3. In het ontwerp GIP 2024 is voor Hasselt voor de studie van de N2 Hasselt: fietstunnel 
t.h.v. R71/fase 1 (GIP004403/01) 250.000 euro budget en 250.000 euro fietsbudget 
gereserveerd. 
a) Wat houdt deze studie opgenomen in het definitieve GIP 2023 precies in?
b) Wanneer wordt de studie aanbesteed?
c) Wat is de verdere timing en planning van het project?
d) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 350 van 5 december 2023
van SOFIE MERTENS
1. a) De inhoud van de studie, hernomen in het GIP 2024, is niet gewijzigd t.o.v. deze 
in het GIP 2023. Het betreft een klassieke studie vanaf de startnota waarbij 
verschillende concepten worden onderzocht om uiteindelijk te komen tot een 
consensusvoorstel dat aan de meeste randvoorwaarden voldoet.
b) De studie werd opgenomen voor een hoger bedrag dat rekening houdt met de 
recente prijsvraag die werd verstuurd voor deze opdracht. Omdat de bedragen van 
veel projecten hoger uitvallen, moesten sommige projecten van het GIP worden 
doorgeschoven om binnen de toegekende begroting te blijven. 
c) Omdat op heden met de toegekende begroting het effectieve GIP 2024 al volledig 
is ingevuld met andere projecten die in prioriteit hoger scoren, werd het project op 
het reserveprogramma geplaatst zodanig dat dit nog zou kunnen vastgelegd 
worden in 2024 indien er om één of andere reden projecten op het effectieve GIP 
niet zouden doorgaan of vertraging zouden oplopen. Voor dit project dient 
eveneens een samenwerking te worden opgezet met de rioolbeheerder. Momenteel 
is het echter nog niet duidelijk of de middelen voor deelname in deze 
studieopdracht door de rioolbeheerder beschikbaar zullen zijn.
d) Het bestek voor de studieopdracht werd opgesteld en de prijsvraag werd verstuurd.
e) Zie antwoord d.
f) In geval het reservebudget GIP 2024 kan worden aangesproken, kan het dossier 
worden vastgelegd eind 2024.
g) Dit werd hierboven beantwoord.
2. a) Deze studie gaat over de kruising van de N20 met de E313 en de nieuwe ontsluiting 
van de zorgcampus Jessa. Het betreft een uitvoeringsstudie. De inhoud is identiek 
aan de studie opgenomen in het GIP 2023.
b) Het dossier loopt vertraging op, aangezien nog geen consensus kon worden bereikt 
met de projectpartners over het ontwerp. Het bedrag is niet gewijzigd.
c) Op dit ogenblik loopt een studie omtrent de globale ontsluiting van het gebied. 
Hieruit zal een concept volgen dat in deze studie wordt uitgewerkt tot een 
uitvoeringsdossier. In 2023 werden daarom nog geen stappen gezet in de 
uitvoeringsstudie.
d) De studie werd niet aanbesteed, aangezien er nog geen consensus is over het 
ontwerp van de globale ontsluiting. De timing is afhankelijk van het bereiken van 
consensus. 
e) Eenmaal de studie is afgerond, kan het project naar uitvoering gaan, na het 
verkrijgen van een omgevingsvergunning.
f) Op dit ogenblik loopt een studie omtrent de globale ontsluiting van het gebied. 
Hieruit zal een concept volgen dat in deze studie wordt uitgewerkt tot een 
uitvoeringsdossier.
3. a) De studie beoogt de realisatie van een fietstunnel onder de N2 Kuringersteenweg 
ter hoogte van de aantakking op de R71 Herckenrodesingel te Hasselt. Deze tunnel 
maakt deel uit van de fietssnelweg F741 Hasselt Sint-Truiden.
b) De aanbesteding wordt voorzien in de tweede helft van 2024.
c) Na aanbesteding en gunning kan de studieopdracht starten in de loop van 2025.
d) Het is een nieuw project waarvan de studie nog dient te worden aanbesteed.
