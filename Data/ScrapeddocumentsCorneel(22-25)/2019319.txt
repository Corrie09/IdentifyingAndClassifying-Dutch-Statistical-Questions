title: Kinderopvanginitiatieven - Opheffing of schorsing vergunning
thema: Welzijn en Gezin
pdf link: https://docs.vlaamsparlement.be/pfile?id=2019319
thema link: https://www.vlaamsparlement.be/parlementaire-documenten/schriftelijke-vragen/1782205
SCHRIFTELIJKE VRAAG
nr. 120
van ILSE MALFROOT
datum: 24 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvanginitiatieven  -  Opheffing of schorsing vergunning
Wie baby's en peuters opvangt als beroep en tegen betaling, moet een vergunning hebben 
en aan bepaalde regels voldoen. Die regels zijn nodig voor een veilige en kwaliteitsvolle 
opvang voor het kind. Voldoet de opvang niet aan de voorwaarden, dan kan Kind en Gezin 
de vergunning opheffen, schorsen of de subsidies stopzetten. De opvang krijgt eerst de 
kans om zich in orde te stellen, behalve als er direct gevaar is voor de kinderen. Een 
opvang zonder vergunning moet sluiten.
1. Graag het overzicht van 1 januari 2022 tot op heden van de voorzieningen en de 
organisator waartoe zij behoren, waarvan de vergunning werd opgeheven met 
vermelding van: naam kinderdagverblijf, organisator, adres, rechtsvorm, 
vergunningstype, subsidietrap, aantal gesubsidieerde plaatsen per trap, 
beslissingsdatum opheffing, startdatum opheffing, reden opheffing, datum 
inspectiebezoeken naar aanleiding van opheffing en reden voor handhaving.
2. Graag het overzicht van 1 januari 2022 tot op heden van de voorzieningen en de 
organisator waartoe zij behoren, waarvan de vergunning werd geschorst met 
vermelding van naam kinderdagverblijf, organisator, adres, rechtsvorm, 
vergunningstype, subsidietrap, aantal gesubsidieerde plaatsen per trap, 
beslissingsdatum schorsing, startdatum schorsing, einddatum schorsing, reden 
schorsing, reden einde schorsing, datum inspectiebezoeken naar aanleiding van 
schorsing en reden voor handhaving.
3. Graag het overzicht van 1 januari 2022 tot op heden van de voorzieningen en de 
organisator waartoe zij behoren, waarvan de subsidies werden verminderd of 
stopgezet met vermelding van naam kinderdagverblijf, organisator, adres, 
rechtsvorm, vergunningstype, subsidietrap, aantal gesubsidieerde plaatsen per trap, 
beslissingsdatum vermindering of stopzetting subsidies, startdatum vermindering of 
stopzetting subsidies, datum inspectiebezoeken naar aanleiding van vermindering of 
stopzetting subsidies, bedrag vermindering subsidies en reden voor handhaving.
4. Graag het overzicht van 1 januari 2022 tot op heden van de voorzieningen en de 
organisator waartoe zij behoren die bezwaar hebben aangetekend tegen een beslissing 
van Opgroeien met vermelding van naam kinderdagverblijf, organisator, adres, 
rechtsvorm, vergunningstype, subsidietrap, aantal gesubsidieerde plaatsen per trap, 
reden bezwaar, datum bezwaar tegen beslissing, stand van zaken bezwaar, 
eindbeslissing Opgroeien en einddatum beslissing.
5. Graag het overzicht van organisatoren en of voorzieningen die bij Opgroeien zijn 
uitgenodigd voor een gesprek na het indienen van een bezwaar. Met vermelding van 
de datum van het bezwaar en de datum van het gesprek.
6. Hoe evalueert de minister deze cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 120 van 24 november 2023
van ILSE MALFROOT
1. Een overzicht van het aantal opgeheven en geschorste locaties sinds 2022 is te vinden 
in een (recent) dashboard op onze website: https://www.opgroeien.be/kennis/cijfers-
en-onderzoek/kinderopvang-babys-en-peuters/cijfers-op-maat#toc-opheffingen-en-
schorsingen
2. Een overzicht van het aantal opgeheven en geschorste locaties sinds 2022 is te vinden 
in een (recent) dashboard op onze website: https://www.opgroeien.be/kennis/cijfers-
en-onderzoek/kinderopvang-babys-en-peuters/cijfers-op-maat#toc-opheffingen-en-
schorsingen
3. In 2022 en 2023 werden er geen subsidies verminderd of stopgezet.
4. In 2022 werden er 19 bezwaren ingediend bij Opgroeien. 
Voor 2023 zijn de gegevens nog niet volledig. 
5. Over deze gegevens wordt niet structureel gerapporteerd. 
6. Over de cijfers rond handhaving werd door de administrateur-generaal van Opgroeien 
reeds uitgebreid gerapporteerd tijdens de gedachtewisseling in de commissie Welzijn 
op 28 november 2023. We willen daarbij vooral wijzen op het kleine aantal locaties 
dat geschorst of opgeheven moet worden, en op het feit dat de overgrote meerderheid 
van de kinderopvang kwalitatief werk aflevert. 
