title: Centra voor geestelijke gezondheidszorg (CGG's) - Financiering en wachttijden
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2015964
thema link: https://www.vlaamsparlement.be/parlementaire-documenten/schriftelijke-vragen/1779533
SCHRIFTELIJKE VRAAG
nr. 107 
van JEREMIE VANEECKHOUT
datum: 15 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Centra voor geestelijke gezondheidszorg (CGG's)  -  Financiering en wachttijden
Mijn eerdere schriftelijke vraag nr. 159 van 23 november 2020 aan minister Beke leverde 
een mooi overzicht op van de financiering van de verschillende Centra voor geestelijke 
gezondheidszorg (CGG's), zowel van de basisfinanciering als van eventuele aanvullende 
projectfinancieringen.
Diezelfde vraag, aangevuld met mijn schriftelijke vraag nr. 46 van 12 oktober 2021 aan 
minister Beke, leverde een overzicht van de wachttijden tot intake (FTF1) en tot eerste 
echte consultatie (FTF2) op, opgesplitst per geslacht en per leeftijdscategorie.
Graag kreeg ik een update van al deze gegevens voor de volledige periode tussen 2009 en 
vandaag.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 107 van 15 november 2023
van JEREMIE VANEECKHOUT
1. Financiering
De subsidie-enveloppe van de CGG is gebaseerd op het enveloppebedrag van het 
voorgaande jaar. In de enveloppe kunnen indexeringen, uitbreidingsmiddelen, 
financiering voor specifieke werkingen, VIA-middelen… zijn toegevoegd die in het 
voorgaande jaar zijn toegekend aan het CGG. In de tabel hieronder vindt u een 
overzicht van de middelen die sinds 2009 zijn toegevoegd aan de enveloppe van de 
CGG (met uitzondering van indexatie, anciënniteitsverhoging, VIA-middelen 
koopkracht/IFIC). Hiermee werd zowel in het algemene basisaanbod geïnvesteerd, als 
in specifieke doelgroepen of regio’s. 
In de Excel in bijlage kan u op het eerste tabblad een overzicht vinden van de 
enveloppes.
Jaar Doelstelling uitbreiding CGG Subsidiebedrag 
2009  
 
asielzoekers en 
vluchtelingenproject CGG Eclips, CGG Brussel, 
CGG Andante € 100.000 
2009 uitbreiding zwakke punten 
beleidsplan 20 CGG € 896.536,80 
2010 uitbreiding personen met 
verstandelijke beperking CGG Andante, CGG DAGG, 
CGG De Pont, CGG Kempen, 
CGG LITP, CGG Prisma, 
CGG RCGG, CGG VAGGA, 
CGG Waas en Dender, CGG 
Zuid Oost-Vlaanderen € 360.000 
2011 uitbreiding kinderen en jongeren 20 CGG € 1.054.000 
2011 uitbreiding suïcidepreventie CGG Andante, CGG Eclips, 
CGG Brussel, CGG PassAnt, 
CGG Largo, CGG DAGG € 442.000 
2011 uitbreiding buddywerking CGG Ahasverus, CGG 
Andante, CGG Brussel, CGG 
DAGG, CGG De Drie 
Stromen, CGG De Pont, CGG 
Eclips, CGG Kempen, CGG 
Largo, CGG Noord West-
Vlaanderen, CGG Vlaams € 442.000 
Brabant-Oost, CGG Zuid 
Oost-Vlaanderen 
2012 uitbreiding alcohol- en 
drugpreventie CGG Ahasverus, CGG De 
Pont, CGG Eclips, CGG 
Kempen, CGG Largo, CGG 
Noord West-Vlaanderen, 
CGG VAGGA, 
CGG  Vlaams-Brabant Oost, 
CGG Waas en Dender, CGG 
Brussel, CGG VGGZ € 374.000 
2012 uitbreiding ouderen 20 CGG € 680.000 
2014 interne staatshervorming 
(overdracht provincies) bijna alle CGG, verschillende 
bedragen € 494.141,53 
2015 Namaste CGG RCGG € 34.000 
2015 uitbreiding ggz hulpverlening 
gevangenis Beveren CGG Eclips € 34.000 
2016 VDIP CGG Andante, CGG Brussel, 
CGG Ahasverus, CGG 
Vlaams-Brabant Oost, CGG 
VGGZ, CGG Waas en 
Dender, CGG Largo, CGG 
Noord West-Vlaanderen € 799.000 
2017 Namaste CGG RCGG € 7.000 
2019 uitbreiding 
aan ondergefinancierde CGG CGG Ahasverus, 
CGG PassAnt, CGG Kempen, 
CGG De Pont, CGG Largo, 
CGG Mandel en Leie en 
CGG Zuid Oost-Vlaanderen € 400.000 
2020 uitbreiding leeftijdsdoelgroepen 
kinderen en jongeren, 
volwassenen en ouderen 20 CGG € 4.800.000 
2021VIA-middelen kwaliteit. Deze 
werden geïnvesteerd in de 
uitbreiding van de forensische 
werking, 0.5 VTE per CGG en 
uitbreidingsmiddelen Alle CGG € 1.037.00,02
2022 Uitbreidingsmiddelen 
ondergefinancierde regio’s  CGG Kempen, CGG De Pont, 
CGG Zuid-Oost-Vlaanderen, 
CGG Ahasverus, CGG 
PassAnt, CGG Mandel & 
Leie en CGG Largo €408.000
2023Uitbreidingsmiddelen 
ondergefinancierde regio’s CGG Kempen, CGG De Pont, 
CGG Zuid-Oost-Vlaanderen, 
CGG Ahasverus, CGG 
PassAnt, CGG Mandel & 
Leie en CGG Largo € 743.000
2. Wachttijden
De wachttijd is een complex gegeven dat met veel factoren samenhangt, waardoor de 
weergegeven wachttijden vaak ook een vertekend beeld geven.
Zo zijn wachttijden afhankelijk van in-, door en uitstroombeleid van voorzieningen. We 
zien o.a. dat de stijging van de wachttijden wordt bepaald door de duurtijd van een 
behandeling. Hoe langer een behandeling duurt, hoe minder snel een nieuwe 
zorgperiode kan worden opgestart. Gezien CGG gespecialiseerde hulp bieden aan 
zorggebruikers met complexe, ernstige problemen die een multidisciplinaire aanpak 
vragen, dienen we met de interpretatie van de wachttijden hiermee rekening te 
houden. De CGG melden immers een forse toename van de complexiteit van de 
behandelde problematieken. Ook de regionale eigenheid speelt een belangrijke rol in 
het creëren van wachttijden (voor bepaalde doelgroepen). Daarnaast staan mensen 
vaak op meerdere wachtlijsten, staan ze niet altijd bij de juiste organisatie in de 
wachtlijst ( vb. iemand die bij gespecialiseerde zorg in de wachtlijst staat maar 
eigenlijk al geholpen kan worden in de eerste lijn). Soms werken CGG met 
aanmeldingstops, ook in 2020 en 2021 zijn de wachttijden vertekend omwille van de 
corona crisis,… In 2022 zijn hier door de CGG inspanningen geleverd om deze weg te 
werken. Dit alles toont aan dat de cijfers rond wachttijden met enige nuancering 
benaderd dienen te worden.
In de Excel in bijlage kan u op het tweede tabblad de wachttijd van aanmelding tot 
het eerste directe contact (FTF1) zien voor de jaren 2009 tot 2022. De data voor 2023 
zijn nog niet beschikbaar. Op het derde tabblad ziet u de wachttijd tussen het eerste 
directe contact en het tweede directe contact (FTF2), opnieuw voor de jaren 2009 tot 
2022. De wachttijd wordt uitgedrukt in het gemiddeld aantal dagen en is opgedeeld 
per leeftijdsgroep en geslacht.
Het gaat hierbij over een grote tijdsspanne, waarbij er enige nuancering en 
voorzichtigheid gevraagd wordt bij de interpretatie. In 2022 maakte het Departement 
de overstap voor de verwerking van de CGG EPD data naar Zorgatlas, in de berekening 
werden voor FTF ook telefonische contacten bijvoorbeeld meegenomen, wat een 
verschil in de cijfers tot gevolg kan hebben. Ook over de jaren heen kunnen er 
wijzigingen in registratie en berekening hebben plaatsgevonden alsook dient de 
context meegenomen worden. Meer aandacht voor geestelijke gezondheid, mogelijke 
invloeden van de media, capaciteit die anders wordt ingezet ect. 
Voor het sectorgemiddelde verwijzen we u graag naar de cijfers op de website van het 
Departement Zorg waar u de duurtijden van 2016 tot 2022 kan raadplegen.
BIJLAGE
Overzicht
