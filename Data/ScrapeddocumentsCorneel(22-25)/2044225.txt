title: Haven van Antwerpen - Affakkeling
thema: Mobiliteit en Verkeer
Natuur en Milieu
Openbare werken
pdf link: https://docs.vlaamsparlement.be/pfile?id=2044225
thema link: https://www.vlaamsparlement.be/parlementaire-documenten/schriftelijke-vragen/1798884
SCHRIFTELIJKE VRAAG
nr. 282
van ORRY VAN DE WAUWER
datum: 26 januari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Haven van Antwerpen  -  Affakkeling
De petrochemische sector in Antwerpen maakt gebruik van affakkeling om restproducten 
uit (petro)chemische installaties te verbranden. Vaak gaat het affakkelen gepaard met 
metershoge vlammen, heel wat lawaai en lichtoverlast. Affakkelinstallaties mogen enkel in 
werking gesteld worden in noodsituaties wanneer de installatie een storing vertoont. De 
affakkeling moet ook steeds gemeld worden aan de afdeling Handhaving van het 
Departement Omgeving. 
1. Werden in 2023 aanpassingen gedaan aan het meetnet van de Vlaamse 
Milieumaatschappij (VMM) om een voldoende gedetailleerd beeld te kunnen geven van 
de verontreinigingen veroorzaakt door affakkeling?
2. Kan een overzicht gegeven worden van alle meldingen van affakkelingen in de haven 
van Antwerpen in 2023? Werden er ook niet-gemelde affakkelingen waargenomen?
3. Werd in 2023 door de Vlaamse overheid deelgenomen aan studies die betrekking 
hebben op de uitstoot van de petrochemische sector?
Deze vraag werd gesteld aan de ministers Zuhal Demir (282), Lydia Peeters (568)
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÃ–RDINEERD ANTWOORD
op vraag nr. 282 van 26 januari 2024
van ORRY VAN DE WAUWER
1. De Vlaamse Milieumaatschappij (VMM) heeft een uitgebreid meetnet om de 
luchtkwaliteit in het Antwerps havengebied te meten. Dit meetnet wordt regelmatig 
herzien in functie van veranderingen/ontwikkelingen in de haven. Dit gebeurt in 
afstemming met de Port of Antwerp-Bruges en Afdeling Handhaving van het 
Departement Omgeving. In 2023 gebeurde er geen aanpassing van het meetnet om 
de impact van affakkeling in te schatten. Bedrijven waar affakkeling plaatsvindt, 
hebben meestal ook andere emissiepunten (diffuus en geleid). 
2. Onderstaande tabel geeft de vastgestelde affakkelingen weer in 2023. Er waren 95 
affakkelingen die gemeld werden en 1 die niet gemeld werd. 
totalenergies olefins antwerp 3
basf 16
arlanxeo 1
totalenergies refinery antwerp 30
exxonmobil petroleum & chemical 24
totalenergies polymers antwerp 12
basf dow hppo production 5
exxonmobil petroleum & chemical 4
ATPC niet gemeld
3. Ik verwijs voor het antwoord op deze vraag ook naar het antwoord dat ik eerder gaf 
op uw schriftelijke vraag nr. 104 van 20 oktober 2022. 
In april 2022 werd een nieuwe norm EN 17628:2022 gepubliceerd die mogelijkheden 
biedt om niet-geleide emissies (waaronder fakkels) rechtstreeks vanop afstand te 
meten. In verschillende vergunningen, waaronder die van de raffinaderijen, werd een 
bijzondere voorwaarde opgenomen die een meet- en reductieprogramma verplichten 
waarbij de metingen moeten gebeuren in overeenstemming met deze norm.
Daarnaast werd ook in een aantal vergunningen de verplichting opgenomen om een 
zogenaamde fakkelstudie uit laten te voeren door een erkend MER-deskundige lucht. 
De ontvangen studies worden momenteel door mijn administratie beoordeeld.
