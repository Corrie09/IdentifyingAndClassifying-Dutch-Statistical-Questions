title: Geïntegreerd investeringsprogramma (GIP) 2024 - N723 As
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2023957
thema link: https://www.vlaamsparlement.be/parlementaire-documenten/schriftelijke-vragen/1784715
SCHRIFTELIJKE VRAAG
nr. 343
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N723 As
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024.
In het ontwerp GIP 2024 is voor As voor de studie van de N723 herinrichting 
stationsomgeving As / studie (GIP003789/01) 80.000 euro reservebudget gereserveerd. 
In het definitieve GIP 2022 en het definitieve GIP 2023 werd dit bedrag ook ingeschreven, 
maar niet als reserve.
Op mijn schriftelijke vraag nr. 974 van 17 maart 2023 antwoordde de minister dat de 
aanbesteding en sluiting van de studieopdracht gepland was voor de zomer van 2023, 
zodat het dossier zou kunnen starten in september. Daarnaast haalde ze aan dat de studie 
zou beginnen met de opmaak van een start- en projectnota, waarvoor in 150 
kalenderdagen voorzien is. Als er onteigeningen nodig zouden zijn, dan zouden die de 
verdere timing bepalen. Het definitieve ontwerp zou in 2024 worden opgesteld.
1. Wat houdt deze studie opgenomen in het ontwerp GIP 2024 precies in? Is het dezelfde 
als opgenomen in het definitieve GIP 2023?
2. Waarom wordt het bedrag opnieuw opgenomen in het ontwerp GIP 2024? Wat zijn de 
redenen voor de bijkomende vertraging in het dossier?
3. Om welke redenen wordt het bedrag in het ontwerp GIP 2024 ingeschreven als 
reserve?
4. Welke stappen werden er in dit dossier al gezet in 2023?
5. Werd de studie zoals gezegd aanbesteed en gesloten in de zomer van 2023? Zo niet, 
waarom niet en wanneer mogen we dat verwachten? Zo ja, wanneer wordt de studie 
afgerond?
6. Werd het dossier zoals gezegd gestart in september? Zo niet, waarom niet en wanneer 
mogen we dat verwachten?
7. Wanneer mogen we de start- en projectnota verwachten?
8. Is er al meer duidelijkheid of onteigeningen nodig zullen zijn?
9. Is de opstelling van het definitieve ontwerp nog steeds gepland in 2024? Wanneer 
precies?
10. Wat is de verdere timing en planning van het project?
11. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 343 van 5 december 2023
van SOFIE MERTENS
1. Dit gaat over hetzelfde dossier als was opgenomen in het GIP 2023.
2. De eerste prijsvraag gebeurde op 14 oktober 2022. Er werden geen offertes 
ingestuurd. Er werd een tweede prijsvraag verzonden en geopend op 26 juni 2023. 
Het gunningsverslag werd opgemaakt. Er is nog geen vastlegging genomen. De 
vastlegging zal in 2024 gebeuren.
3. In de definitieve versie van het GIP 2024 zal bekeken worden of het project op het 
effectieve programma kan worden opgenomen.
4. Er werd een tweede prijsvraag verzonden en geopend op 26 juni 2023. Het 
gunningsverslag werd opgemaakt.
5. Er werd een tweede prijsvraag verzonden en geopend op 26 juni 2023. Het 
gunningsverslag werd opgemaakt. De vastlegging zal van 2024 zijn.
6. Het dossier werd nog niet gegund en dus nog niet aangevat. De aanvatting zal meteen 
na de vastlegging gebeuren. 
7. Dit is afhankelijk van de effectieve start van de studieopdracht.
8. Neen, het zal uit de studie moeten blijken of er onteigeningen nodig zijn. 
9. Aangezien er nog geen aanvangsdatum gekend is, kan er geen precieze datum 
gegeven worden. 
10.Zie vorige antwoorden.
11.Er werd een tweede prijsvraag verzonden en geopend op 26 juni 2023. Het 
gunningsverslag werd opgemaakt.
