title: Elektrische wagens - Premieaanvragen (2)
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2062201
thema link: https://www.vlaamsparlement.be/parlementaire-documenten/schriftelijke-vragen/1814977
SCHRIFTELIJKE VRAAG
nr. 791
van SOFIE MERTENS
datum: 21 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Elektrische wagens  -  Premieaanvragen (2)
Op 19 februari 2024 stelde ik schriftelijke vraag nr. 686 over de premies voor elektrische 
wagens.
Graag stel ik een aantal bijkomende vragen.
1. Hoeveel elektrische wagens werden er aangemeld sinds de opening van het digitaal 
loket op maandag 12 februari 2024? Graag een overzicht:
a) per dag;
b) volgens de entiteit van de aanmelder (natuurlijke persoon, rechtspersoon zonder 
winstoogmerk of aanbieder van autodelen);
c) naargelang het gaat om een aanmelding voor een nieuwe of een 
tweedehandswagen;
d) volgens de provincie van de aanvrager.
2. Hoeveel van die voertuigen werden besteld na 25 september 2023 en voor 20 februari 
2024?
3. Hoeveel van die aanmeldingen waren:
a) volledig;
b) niet volledig;
c) onontvankelijk?
4. Welke gegevens ontbraken bij de onvolledige aanmeldingen?
5. Om welke redenen werden de aanmeldingen onontvankelijk verklaard?
6. De vervolledigde aanvraag voor de premie is de tweede fase in de procedure. Het loket 
is voor dat onderdeel slechts opengesteld sinds 26 februari 2024.
Hoeveel vervolledigde aanvragen werden gedaan sinds 12 maart 2024:
a) per dag;
b) volgens de entiteit van de aanvrager (natuurlijke persoon, rechtspersoon zonder 
winstoogmerk of aanbieder van autodelen);
c) naargelang het gaat om een premie voor een nieuwe of een tweedehandswagen;
d) volgens de provincie van de aanvrager?
7. Hoeveel vervolledigde aanvragen waren sinds 26 februari 2024:
a) volledig;
b) niet volledig;
c) onontvankelijk?
8. Welke gegevens ontbraken bij de onvolledige aanvragen?
9. Om welke redenen werden de aanvragen onontvankelijk verklaard?
10. Hoeveel van die vervolledigde aanvragen werden sinds 26 februari 2024:
a) goedgekeurd;
b) afgekeurd?
11. Om welke redenen werden de aanvragen afgekeurd?
12. Hoeveel premies werden er uitbetaald sinds 12 februari 2024?
13. Voor welke merken van elektrische wagens werd een premie aangevraagd? Graag een 
overzicht:
a) van de top tien van merken;
b) van de top tien van merken van tweedehandswagens;
c) van de top tien van merken van nieuwe wagens;
d) per provincie.
14. Hoe evalueert de minister bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 791 van 21 maart 2024
van SOFIE MERTENS 
Onderstaand antwoord betreft de stand van zaken op 18 april 2024.
1. a) In bijlage 1 vindt u een overzicht van het aantal opgestarte dossiers per dag 
sinds 12 februari. Hierbij moet ik wel vermelden dat daar ook onvolledige 
aanmeldingen tussen zitten.
b) Hierbij de verdeling van het aantal dossiers per hoedanigheid van de aanvrager. 
Ik moet hier wel bij vermelden dat het mogelijk is voor de vzw’s en de aanbieders 
van autodelen om meerdere voertuigen in 1 dossier aan te melden. Dit kan niet 
voor de burger.
HoedanigheidTotaal van 
dossiers
Burger 5617
Aanbieder van autodelen 50
Vereniging zonder 
winstoogmerk (vzw) 45
c) Het aantal aanmeldingen voor nieuwe voertuigen enerzijds en voor 
tweedehandsvoertuigen anderzijds:
nieuw 4980
tweedehands 932
d) Het aantal aanmeldingen per provincie:
ProvincieTotaal van 
dossiers
Oost-Vlaanderen 860
Antwerpen 834
Vlaams-Brabant 762
West-Vlaanderen 663
Limburg 581
2. Ik stel vast dat in de periode tussen 25 september en 20 februari 4.293 voertuigen 
besteld werden.
3. Zie hieronder: 
statusTotaal van 
dossiers
volledig 3957
Niet volledig 524
onontvankelijk 277
4. Een aanmelding kon enkel ingediend worden als alle velden ingevuld werden. De 
enige bijlage die moet toegevoegd worden, is de bestelbon of de 
verkoopovereenkomst. Het is vooral de juiste bijlage die ontbreekt bij de onvolledige 
dossiers. Deze werd door de dossierbehandelaars dan ook steeds opgevraagd bij de 
indiener. 
5. Aanvragen kunnen enkel onontvankelijk zijn als zij niet voldoen aan de voorwaarden 
zoals opgelegd in het BVR. De meest voorkomende redenen voor afwijzing zijn de 
volgende:
- Het totale aankoopbedrag van de wagen bedraagt meer dan 40.000 EUR 
(alles inclusief).
- De aangekochte wagen is geen 100% emissievrij.
- De bestelling van de wagen dateert van vóór 25/09/2023.
- De tweedehandswagen is ofwel jonger dan 3 jaar ofwel ouder dan 8 jaar.
6. a) We kunnen enkel per maand rapporteren over de vervolledigde 2e fase in de 
procedure. We merken daarbij op dat bij het openstellen van deze 2e fase sinds 
de publicatie van het uitvoeringsbesluit op 26 februari, er onmiddellijk heel veel 
aanvragen vervolledigd werden. Hierbij het maandoverzicht:
Februari 1406
Maart 1668
April 462
b) Zie hieronder: 
HoedanigheidTotaal van 
dossiers
Burger 3451
Aanbieder van autodelen 48
Vereniging zonder winstoogmerk (vzw) 37
c) Zie hieronder: 
nieuw 2876
tweedehands 660
d) Zie hieronder: 
ProvincieTotaal van 
dossiers
Oost-
vlaanderen 822
Antwerpen 791
Vlaams-
Brabant 731
West-
vlaanderen 629
Limburg 555
7. De vervolledigde aanvragen konden nog niet allemaal worden nagekeken. De 
dossierbehandelaars zijn daar nog volop mee bezig. Ik kan deze cijfers dus nog niet 
aanreiken.
8. De dossierbehandelaars zijn daar nog volop mee bezig. Ik kan deze informatie dus 
nog niet aanreiken.
9. Dossiers kunnen enkel onontvankelijk zijn indien de gevraagde informatie niet kan 
aangeleverd worden. De dossierbehandelaars zijn daar nog volop mee bezig. Ik kan 
deze cijfers dus nog niet aanreiken.
10.De vervolledigde aanvragen konden nog niet allemaal worden nagekeken. De 
dossierbehandelaars zijn daar nog volop mee bezig. Ik kan deze cijfers dus nog niet 
aanreiken.
11.Dossiers kunnen enkel worden afgekeurd indien zij niet voldoen aan de voorwaarden 
zoals vermeld in het uitvoeringsbesluit, daar is weinig ruimte voor interpretatie. De 
dossierbehandelaars zijn daar nog volop mee bezig. Ik kan deze cijfers dus nog niet 
aanreiken.
12.De eerste premies zullen worden uitbetaald wanneer de dossierbehandelaars kunnen 
overgaan tot de eerste goedkeuringen.
13.De dossierbehandelaars zijn nog volop bezig met de verwerking van de aanvragen. 
Ik kan deze informatie dus nog niet aanreiken.
14.Het is duidelijk dat de premie, die werd ingevoerd in navolging van de aanpassing 
van het Vlaams Energie en klimaatplan (VEKP) en naar het voorbeeld van 
omliggende landen, het verwachte effect heeft. Naast de uitrol van de publieke en 
semi-publieke laadinfrastructuur waar ik deze legislatuur een enorm verschil 
maakte, zal dit zorgen voor de vergroening van het wagenpark en minder CO² 
uitstoot. 
BIJLAGE
Overzicht aantal opgestarte dossiers per dag
