title: Zwembaden - Beschikbaarheid redders
thema: Sport
pdf link: https://docs.vlaamsparlement.be/pfile?id=2023134
thema link: https://www.vlaamsparlement.be/parlementaire-documenten/schriftelijke-vragen/1785661
SCHRIFTELIJKE VRAAG
nr. 179
van BRECHT WARNEZ
datum: 7 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Zwembaden  -  Beschikbaarheid redders 
Het is erg moeilijk voor Vlaamse steden en gemeenten om redders te vinden voor hun 
zwembaden. Daarom doen ze vaak een beroep op Sportwerk Vlaanderen. Nu wordt het 
ook via die weg steeds moeilijker om redders te vinden.
Redders zijn echter noodzakelijk in de Vlaamse zwembaden om de veiligheid van de 
bezoekers te waarborgen. Zonder redders, geen zwemplezier. Het is dus belangrijk dat de 
lokale besturen over voldoende redders beschikken om in te zetten in hun zwembaden.
Graag alle data in Excel beschikbaar stellen.
1. Hoeveel redders zijn er in totaal in Vlaanderen? Graag een overzicht van het 
totaalaantal redders per gemeente en per provincie.
2. Hoeveel redders werden het afgelopen jaar ingezet via Sportwerk Vlaanderen? Graag 
een overzicht per gemeente en provincie.
3. Hoe groot is de pool van redders waarop steden en gemeenten een beroep kunnen 
doen?
4. Is er een tendens in het aantal redders? Zo ja, wat is de oorzaak van de tendens? 
Indien dalend, hoe zou de tendens kunnen worden vermeden?
5. Heeft de minister zicht op welke initiatieven en inspanningen kunnen worden genomen 
om het tekort aan redders weg te werken? Zo ja, welke initiatieven plant de minister 
en hoe worden ze op poten gezet?
6. Is er daarbij een overleg/samenwerking met betrokken actoren (Vlaamse 
Trainersschool, Vlaamse Reddingsfederatie, VDAB, Vlaams Instituut voor Sportbeheer 
en Recreatiebeleid (ISB) enzovoort)? Zo ja, hoe verloopt de samenwerking en wat zijn 
de belangrijkste zorgen?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 179 van 7 december 2023
van BRECHT WARNEZ
Sport Vlaanderen is via de Vlarem-wetgeving verantwoordelijk voor het opleiden en 
bijscholen van de redders in Vlaanderen, maar niet voor de tewerkstelling van de redders. 
Dat kan bv. via Sportwerk Vlaanderen, maar ook door privé-uitbaters van zwembaden, 
door lokale overheden, door vzw’s, enz. Sinds 2010 zijn meer dan 13.000 gekwalificeerde 
Hoger Redders opgeleid (ongeveer 1.000 per jaar), waarvan er de laatste jaren steeds 
ongeveer 5.000 per jaar de jaarlijkse verplichte bijscholing volgen. Dit betekent dat er 
voldoende redders opgeleid worden en dat er ook meer dan voldoende redders 
bijscholingen volgen om alle functies van redder te kunnen invullen. Zie ook het antwoord 
op eerdere schriftelijke vragen (bv. SV59; SV60; SV188). De cijfers over het aantal 
opgeleide of bijgeschoolde redders kunnen door Sport Vlaanderen zelf verstrekt worden. 
Cijfers over tewerkstelling van redders zijn niet gekend bij Sport Vlaanderen en dienen 
opgevraagd te worden bij sectororganisaties zoals Sportwerk Vlaanderen en het Netwerk 
Lokaal Sportbeleid.  
1. We kunnen geen actueel totaaloverzicht geven van alle redders in Vlaanderen. De 
hieronder weergegeven cijfers voor vraag 1 zijn slechts partieel én enkele jaren oud: 
ze werden verkregen via het Netwerk Lokaal Sportbeleid, komen uit de bevraging 
kengetallen zwembaden van 2019-2020 (=laatste bevraging), gaan uitsluitend over de 
publieke zwembaden (dus niet over de private zwembaden), gaan over de redders in 
permanent dienstverband en zijn ook niet volledig (slechts 80% van de 
zwembaden/gemeenten vult de bevraging in). Deze cijfers zijn identiek aan de cijfers 
die als antwoord werden bezorgd op SV188 van 12 december 2022 omdat er geen 
nieuwe gegevens beschikbaar zijn. Hieronder in tabelvorm per provincie en per 
gemeente (waarvan gegevens beschikbaar zijn) een overzicht van het aantal redders 
in permanent dienstverband in publieke zwembaden in de periode 2019-2020 
uitgedrukt in aantal VTE en aantal personen.
Provincie Gemeente # VTE # personen
Antwerpen Aartselaar 4 6
Antwerpen Antwerpen 58,4 62
Antwerpen Arendonk 6,97 9
Antwerpen Beerse 6 6
Antwerpen Bornem 10 9
Antwerpen Herentals 10,5 12
Antwerpen Hulshout 2,3 3
Antwerpen Kalmthout 5,5 7
Antwerpen Kontich 8,5 9
Antwerpen Lier 9,1 11
Antwerpen Mechelen 7,5 8
Antwerpen Mol 8 8
Antwerpen Ravels 2,75 3
Antwerpen Westerlo 8,3 11
Limburg Bree 5,5 9
Limburg Genk 11 12
Limburg Heusden-Zolder
Limburg Hoeselt 2 3
Limburg Leopoldsburg 6 8
Limburg Maasmechelen 10,5 12
Limburg Pelt 8 10
Limburg Tessenderlo 6 6
Oost-Vlaanderen Aalter 5,6 6
Oost-Vlaanderen Deinze 3,91 6
Oost-Vlaanderen Dendermonde 8,5 12
Oost-Vlaanderen Eeklo 5 5
Oost-Vlaanderen Gent 35,5 39
Oost-Vlaanderen Geraardsbergen 11,5 11
Oost-Vlaanderen Hamme 0 0
Oost-Vlaanderen Lebbeke 4,5 6
Oost-Vlaanderen Merelbeke 9 9
Oost-Vlaanderen Ronse 8 8
Oost-Vlaanderen Wachtebeke 15 17
Oost-Vlaanderen Wondelgem
Vlaams-Brabant Aarschot 10 12
Vlaams-Brabant Leuven 11 14
Vlaams-Brabant Sint-Pieters-Leeuw 5,8 6
Vlaams-Brabant Ternat 3 3
Vlaams-Brabant Tienen 9 9
Vlaams-Brabant Vilvoorde 5 6
Vlaams-Brabant Zaventem 6 6
West-Vlaanderen Beernem 3,5 4
West-Vlaanderen Blankenberge 6 8
West-Vlaanderen Bredene 4 4
West-Vlaanderen Brugge 7,5 8
West-Vlaanderen De Haan 5 5
West-Vlaanderen Diksmuide 8 8
West-Vlaanderen Ieper
West-Vlaanderen Izegem 4,5 5
West-Vlaanderen Kortrijk 14,1 16
West-Vlaanderen Kuurne 5 5
West-Vlaanderen Lichtervelde 3 3
West-Vlaanderen Lievegem 2,8 3
West-Vlaanderen Meulebeke 4,8 5
West-Vlaanderen Moorslede 5,5 7
West-Vlaanderen Nieuwpoort 5,5 7
West-Vlaanderen Oostkamp 5 5
West-Vlaanderen Poperinge 7,6 8
West-Vlaanderen Tielt 3,5 4
West-Vlaanderen Torhout 4 4
West-Vlaanderen Veurne 4,2 5
West-Vlaanderen Waregem 9,5 10
West-Vlaanderen Wervik 4,3 5
West-Vlaanderen Wingene 4,6 5
West-Vlaanderen Zedelgem 2 2
West-Vlaanderen Zwevegem 5,5 12
2. De onderstaande cijfers werden opgevraagd bij Sportwerk Vlaanderen. Op het ogenblik 
van antwoorden op deze vraag (19 december 2023) werden in 2023 door Sportwerk 
Vlaanderen 86 medewerkers ingeschakeld als redder. De belangrijkste afnemers (92%) 
zijn lokale besturen voor gemeentelijke zwembaden in functie van ziekte of vakantie 
van de vaste redders. Hieronder in tabelvorm per provincie en per gemeente een 
overzicht van het aantal redders dat via Sportwerk Vlaanderen werd ingezet.
Provincie Gemeente Aantal medewerkers
Antwerpen Antwerpen 3
 Berlaar 1
 Borgerhout 3
 Brasschaat 1
 Dessel 1
 Deurne 4
 Duffel 1
Edegem 1
Grobbendonk 1
Hemiksem 1
Hove 1
Koningshooikt 1
Kontich 1
Lint 1
Mechelen 2
 Merksem 2
 Mortsel 2
 Nijlen 1
Pulderbos 1
Ranst 1
Rumst 1
Schoten 1
Wilrijk 2
 Wommelgem 1
Totaal Antwerpen  35
Limburg Alken 1
 Beringen 1
 Diepenbeek 1
 Lummen 1
 Maaseik 1
 Zonhoven 1
Totaal Limburg  6
Oost-Vlaanderen Assenede 2
 Eeklo 2
 Ertvelde 3
 Evergem 1
 Gent 1
 Outer 1
 Zulte 1
Totaal Oost-Vlaanderen  11
Vlaams-Brabant Galmaarden 1
 Herent 1
 Itterbeek 1
 Kessel-Lo 1
 Kester 1
 Lennik 1
 Leuven 1
 Londerzeel 1
 Merchtem 2
 Roosdaal 1
 Rotselaar 1
 Sint-Pieters-Leeuw 1
Totaal Vlaams-Brabant  13
Waals-Brabant Mélin 1
West-Vlaanderen Desselgem 1
 Emelgem 1
 Geluwe 2
 Gullegem 2
 Hulste 2
 Ingelmunster 1
 Jabbeke 1
 Kortrijk 1
 Menen 1
 Oostende 2
 Oostrozebeke 1
 Roeselare 1
 Sijsele 1
 Wevelgem 1
 Zwevezele 1
Totaal West-Vlaanderen  19
Brussel Sint-Agatha-Berchem 1
Totaal  86
3. In Vlaanderen waren er in 2022 (de cijfers voor 2023 zijn nog niet beschikbaar ) 4.966 
opgeleide en bijgeschoolde redders. Dit kan als de theoretische pool van redders 
beschouwd worden. Niet elk van deze redders is echter bereid om een job/functie als 
redder op te nemen. Welk percentage effectief inzetbaar is, is niet te achterhalen. 
4. Wat betreft de tewerkstelling van redders zijn momenteel geen historische reeksen 
beschikbaar, noch bij Sportwerk Vlaanderen, noch bij het Netwerk Lokaal Sportbeleid, 
noch bij private zwembaduitbaters. 
Inschattingen van deze sectororganisaties geven aan dat er geen dalende tendens kan 
worden vastgesteld, maar zoals hoger aangegeven gaat het vooral over de invulling 
van tijdelijke functies, als bijverdienste met een correcte verloning en kwalitatieve 
ondersteuning. De poule van beschikbare redders voor dit soort functies bij Sportwerk 
Vlaanderen volstaat op dit moment. Kandidaten melden zich spontaan.
5. In antwoorden op SV60 en SV188 werd reeds toelichting gegeven bij de 
initiatieven/inspanningen die ik vanuit mijn beleid neem om het tekort aan redders weg 
te werken.
Om voldoende redders naar het beroep van redder toe te leiden wordt gewerkt op drie 
pijlers: 
1) kwaliteitsvolle opleidingen/bijscholingen om de redders competent te 
maken/houden; 
2) instroom van redders naar het werkveld/zwembad na hun opleiding;  
3) retentie van de redders nadat ze tewerkgesteld zijn.
Wat betreft pijler 1 werden de voorbije jaren gezamenlijke inspanningen geleverd om 
waar mogelijk de drempels in de opleidingen weg te werken en trainers competenter 
te maken voor een job als redder. De cursussen werden in verschillende fasen grondig 
herwerkt, er werd heel wat e-learning uitgewerkt, er werd heel wat materiaal voor 
permanente vorming ontwikkeld, het taalgebruik in de opleidingen werd 
vereenvoudigd, enz.
Wat betreft pijler 2 zijn er o.a. door initiatieven in samenwerking met de VDAB gerichte 
opleidingen in bepaalde regio’s geweest om redders op te leiden waarvan na de 
opleiding quasi zeker was dat ze een tewerkstelling in een zwembad konden verkrijgen.
Wat betreft pijler 3 worden er vooral good practices uitgewisseld binnen permanente 
overlegorganen, commissies, netwerkmomenten over hoe de job van redder 
aantrekkelijk kan gemaakt worden. Een belangrijke problematiek hierbij is verloning, 
maar wat eveneens belangrijk blijkt naar retentie van redders in hun job, is een goede 
teamspirit en aangename/professionele werkomgeving. Er zijn de laatste 
maanden/jaren ook incidenten geweest ten aanzien van redders. Om hieraan tegemoet 
te komen, worden zowel in opleidingen, bijscholingen en informatieverstrekking extra 
tools aangereikt om met incidenten om te gaan of incidenten minder impact te laten 
hebben op het gevoel van welbevinden in de job als redder.
Recent werden ook de eerste mogelijkheden gecreëerd om de job/functie van redder 
als flexijob mogelijk te maken. De impact zal pas binnen enkele jaren duidelijk worden.
6. Om inhoudelijke expertise te bundelen, de noden aan cursussen en bijscholingen op 
het werkveld te detecteren en gemeenschappelijk de kwaliteit te borgen, is door Sport 
Vlaanderen een Permanent Overlegorgaan samengesteld met afgevaardigden van 
Sport Vlaanderen, de Vlaamse Reddingsfederatie vzw, het Netwerk Lokaal Sportbeleid 
vzw , universiteiten en hogescholen LO.
De VDAB of Sportwerk Vlaanderen zijn niet structureel in dit Permanent Overlegorgaan 
betrokken, maar worden via apart overleg betrokken bij het aanbod aan 
cursusorganisaties en het toeleiden van specifieke profielen naar de opleidingen.
Deze samenwerking verloopt al jaren zeer goed. Problemen met betrekking tot 
opleidingen en bijscholingen worden opgelost.
