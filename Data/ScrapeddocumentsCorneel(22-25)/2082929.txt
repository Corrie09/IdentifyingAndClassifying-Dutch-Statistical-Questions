title: Individueel maatwerk (IMW) - Stand van zaken
thema: Werk
pdf link: https://docs.vlaamsparlement.be/pfile?id=2082929
thema link: https://www.vlaamsparlement.be/parlementaire-documenten/schriftelijke-vragen/1836380
SCHRIFTELIJKE VRAAG
nr. 70
van TOM ONGENA
datum: 25 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Individueel maatwerk (IMW)  -  Stand van zaken
Sinds 1 juli 2023 trad het individueel maatwerk in werking. Daarmee wil de Vlaamse 
overheid werkgevers ondersteunen die een persoon met een arbeidsbeperking aanwerven 
of tewerkstellen via een loonpremie en/of een begeleidingspremie. Tevens wil ze 
zelfstandigen met een arbeidsbeperking ondersteunen. 
Individueel maatwerk bestaat voor werkgevers uit een loonpremie of een loonpremie Ã©n 
een begeleidingspremie. Met de loonpremie kan de werkgever eventuele bijkomende 
kosten voor de organisatie vanwege de arbeidsbeperking compenseren. Met de 
begeleidingspremie kan de werkgever de kosten voor de begeleiding compenseren. De 
werkgever moet een gekwalificeerde begeleider en een collega-coach aanwijzen. Dat kan 
onder bepaalde voorwaarden dezelfde persoon zijn. Individueel maatwerk bestaat voor 
zelfstandigen uit een ondersteuningspremie.
1. Hoeveel aanvragen voor IMW ontving de Vlaamse overheid sinds juli 2023
a) voor werknemers;
b) voor zelfstandigen?
2. Hoeveel van deze aanvragen 
a) werden aanvaard;
b) werden geweigerd;
c) zijn nog in behandeling?
3. Wat waren de belangrijkste redenen voor weigering van aanvragen?
4. Hoeveel werknemers zijn als individuele maatwerker aan de slag
a) in maatwerkbedrijven;
b) in niet als maatwerk gelabelde bedrijven?
Cijfers graag opgesplitst per provincie in absolute aantallen en procentueel aandeel.
Cijfers ook graag opgesplitst naar werknemers die als IMW aan de slag zijn 
- na inkanteling vanuit de lokale diensteneconomie (LDE) en maatwerkafdelingen;
- als nieuwe IMW.
5. Hoeveel werknemers ontvangen 
a) uitsluitend een loonpremie;
b) uitsluitend een begeleidingssubsidie;
c) zowel een loonpremie als een begeleidingssubsidie?
Graag een opdeling per provincie.
6. Hoe groot is 
a) de gemiddelde begeleidingssubsidie;
b) de gemiddelde loonpremie
van individuele maatwerkers die in reguliere bedrijven werken? Graag het cijfer in 
absoluut aantal en percentage opgedeeld per provincie opgedeeld volgens hoge, 
middelmatige en lage begeleidingsnood.
7. a) Hoeveel gekwalificeerde begeleiders zijn er aan de slag binnen het IMW?
b) Hoeveel van die gekwalificeerde begeleiders combineren dit met de functie van 
coach?
8. a) Hoeveel zelfstandigen ontvangen een ondersteuningspremie?
b) Hoeveel bedraagt de gemiddelde ondersteuningspremie?
Cijfers graag per provincie.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 70 van 30 oktober 2024
van TOM ONGENA
Het onderwerp van deze vraag behoort niet tot de bevoegdheid van de minister van Werk.
