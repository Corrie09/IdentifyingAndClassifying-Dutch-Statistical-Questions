title: Dienstencheques - Gebruik
thema: Werk
pdf link: https://docs.vlaamsparlement.be/pfile?id=2077626
thema link: https://www.vlaamsparlement.be/parlementaire-documenten/schriftelijke-vragen/1832349
SCHRIFTELIJKE VRAAG
nr. 7
van TOM ONGENA
datum: 7 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Dienstencheques  -  Gebruik
Wat het gebruik van dienstencheques betreft, krijg ik graag een antwoord op de volgende 
vragen.
1. Hoeveel dienstencheques werden in 2023 en het eerste semester van 2024 gekocht 
aan
a) 9 euro per stuk;
b) 10 euro per stuk?
Graag opdeling per maand.
2.Hoeveel dienstencheques werden in die periode gebruikt? Graag opdeling
a) per maand;
b) volgens het bedrag (9 euro of 10 euro/cheque);
c) per activiteit (poetshulp, strijken…).
3. Hoeveel dienstencheques vervielen in die periode? Graag opdeling per maand.
4. Hoeveel dienstencheques werden in 2023 en het eerste semester van 2024 gemiddeld 
ingediend per gebruiker?
5. Hoeveel eenoudergezinnen hebben in 2023 en het eerste semester van 2024 een 
aanvraag ingediend om het verhoogde plafond aan dienstencheques te kunnen 
genieten?
6. Hoeveel alleenstaanden met kinderen gebruikten in 2023
a) minder dan 50 cheques per jaar;
b) tussen 51 en 100 cheques per jaar;
c) tussen 101 en 200 cheques per jaar;
d) tussen 201 en 300 cheques per jaar;
e) tussen 301 en 400 cheques per jaar;
f) tussen 401 en 500 cheques per jaar;
g) tussen 501 en 600 cheques per jaar;
h) tussen 601 en 700 cheques per jaar;
i) tussen 701 en 800 cheques per jaar;
j) tussen 801 en 900 cheques per jaar;
k) tussen 901 en 1000 cheques per jaar;
l) tussen 1001 en 1500 cheques per jaar;
m) tussen 1501 en 2000 cheques per jaar?
7. a) Hoeveel gebruikers hadden in 2023 en hebben in 2024 recht op de aankoop van 
2000 cheques per jaar?
b) Hoeveel gebruikers hebben dat recht op de aankoop van 2000 cheques per jaar 
helemaal uitgeput in 2023?
8. Hoe evolueerde jaarlijks het gemiddelde gebruik van dienstencheques per gebruiker 
in de periode 2014 tot heden?
9. Hoeveel werknemers zijn er tewerkgesteld in de dienstenchequesector? Graag de 
recentste cijfers opgesplitst in voltijdsequivalenten (vte’s) en absoluut aantal 
werknemers per leeftijdscategorie (-25, 25-50, 50-59, 60+) en geslacht.
10. Welk aandeel in de tewerkstelling van dienstenchequewerknemers vertegenwoordigen 
de diverse ondernemingstypes (handelsvennootschap, vzw, OCMW…)? Graag een 
overzicht van hun relatieve aandeel en het aantal werknemers in vte’s en absolute 
aantallen voor het jaar 2023.
11. Welk aandeel in het gebruik van dienstencheques vertegenwoordigen de diverse 
ondernemingstypes? Ook hier graag absolute aantallen en het relatieve aandeel voor 
het jaar 2023
12. Hoeveel vacatures voor huishoudhulpen staan momenteel open? Aantallen graag per 
provincie.
13. Hoe is hun aantal geëvolueerd in de periode 2019 tot heden? Cijfers graag per jaar en 
daarbinnen per provincie.
14. Hoeveel werklozen die als voormalig PWA-ers actief zijn in het stelsel van wijk-werken 
(PWA: plaatselijk werkgelegenheidsagentschap)
a) zijn nog actief in de uitdovende regeling van huishoudhulp met dienstencheques;
b) zijn doorgestroomd vanuit de werkloosheid naar een job als huishoudhulp bij een 
dienstenchequeonderneming (DCO)? Cijfers graag per jaar voor de periode 2019 
tot heden.
15. a) Hoe is het aantal DCO’s geëvolueerd in de periode 2014 tot heden? Cijfers graag 
per jaar.
b) Hoeveel bedraagt het gemiddelde aantal huishoudhulpen per DCO?
16. Door de aard van de job is het risico op uitval bij huishoudhulpen groter dan in een 
aantal andere sectoren. 
Hoeveel bedroeg het ziekteverzuim bij DCO’s jaarlijks in de periode 2019 tot heden
a) in totaalaantal dagen;
b) in gemiddeld aantal dagen per huishoudhulp;
c) in termen van relatief aandeel (percentage ziekteverzuim) voor de hele sector?
17. Hoe verhoudt het aandeel ziekteverzuim in de dienstenchequesector zich tot het 
gemiddeld aandeel ziekteverzuim?
18. Hoe groot is het aantal huishoudhulpen dat langdurig ziek was in de periode 2019 tot 
heden? Cijfers graag per jaar en daarbinnen in absolute aantallen en het relatieve 
aandeel ten opzichte van het volledige personeelsbestand.
Hoeveel re-integratietrajecten voor huishoudhulpen werden door VDAB opgestart bij 
DCO’s? Cijfers graag per jaar voor de periode 2019 tot heden.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD 
op vraag nr. 7 van 7 oktober 2024
van TOM ONGENA
Zie ook antwoorden SV 316, 317, 263 en 423
1. In 2023 werden er 84.388.495 dienstencheques aan 9 euro en 455.050 
dienstencheques aan 10 euro aangekocht. In het eerste semester van 2024 werden er 
43.299.311 dienstencheques aan 9 euro en 61.220 dienstencheques aan 10 euro 
aangekocht.
In onderstaande tabel vindt de Vlaams volksvertegenwoordiger een overzicht van het 
aantal aangekochte dienstencheques per maand.
Maand 2023 2024
Januari 7.133.119 7.354.653
Februari 6.800.313 7.064.932
Maart 7.591.356 7.403.978
April 6.530.437 7.197.931
Mei 7.063.932 7.218.836
Juni 7.377.023 6.902.038
Juli 6.005.295
Augustus 6.051.036
September 7.104.124
Oktober 7.595.368
November 7.334.624
December 7.685.332
2. In onderstaande tabel kan de Vlaamse volksvertegenwoordiger een overzicht vinden 
van het aantal gebruikte dienstencheques in 2023, met opdeling naar soort 
huishoudelijke hulp. Deze cijfers zijn gebaseerd op de prestatiedatum die op de cheque 
wordt ingevuld. Dit betekent niet per se dat deze cheques ook effectief in 2023 werden 
ingediend en/of uitbetaald.
Bij elektronische cheques kan slechts 1 activiteit worden ingegeven, bij een papieren 
cheque kan een gebruiker meerdere vakjes aankruisen of kan de cheque onleesbaar 
zijn, waardoor er enige ruis op deze data zit. Dit is echter beperkt ten opzichte van het 
volledige aantal cheques dat wordt ingediend (zie onderste rij: combinatie of 
onleesbaar). Voor 2024 zijn de cijfers nog niet volledig beschikbaar.
2023Type Huishoudhulp 
Aantal Aandeel 
Poetshulp 80.697.259 96,45%
Strijkhulp 2.665.935 3,19%
Boodschappendienst 29.173 0,03%
Mindermobielenvervoer 148.014 0,18%
Combinatie of leeg 128.273 0,15%
In onderstaande tabel kan de Vlaamse volksvertegenwoordiger een overzicht vinden 
van het aantal gebruikte dienstencheques per maand voor 2023 en 2024. We kunnen 
hier geen opsplitsing maken van dienstencheques aan 9 en 10 euro.
Maand 2023 2024
Januari 6.180.776  6.437.607 
Februari 7.070.910  7.260.939 
Maart 7.835.046  8.064.915 
April 6.844.183  6.996.900 
Mei 6.831.219  7.261.497 
Juni 7.594.339  7.326.748 
Juli 6.586.803
Augustus 5.565.524
September 6.899.767
Oktober 7.458.062
November 7.125.596
December 7.212.365
3. In 2023 zijn er 524.137 dienstencheques vervallen. In 2024 zijn in het eerste semester 
300.094 dienstencheques vervallen.
4. In 2023 werden er gemiddeld 111 dienstencheques aangekocht per gebruiker. Voor 
2024 zijn de cijfers nog niet gekend.
5. In 2023 hadden 3.022 gebruikers het recht op aankopen van 2.000 cheques 
aangevraagd. Dit kunnen zowel mindervalide gebruikers zijn of gebruikers uit een 
éénoudergezin met één of meerdere kinderen ten laste. Voor 2024 zijn de cijfers nog 
niet gekend.
6. Er zijn geen gegevens beschikbaar over het aantal dienstencheques die door 
alleenstaanden, alleenstaanden met kinderen en gezinnen met kinderen werden 
gebruikt, aangezien mijn administratie bovenstaande gegevens enkel op geaggregeerd 
niveau ontvangt van de KSZ, nl. het aantal gebruikers per categorie (alleenstaand, 
eenoudergezin, …). Hierdoor kan de koppeling niet gemaakt worden tussen het gebruik 
van elk individu (aantal dienstencheques) en de categorie.
7. In 2023 hebben 29 gebruikers het recht volledig uitgeput.
8. In onderstaande tabel wordt een overzicht gegeven van de evolutie van het gemiddeld 
gebruik vanaf 2014 tot en met 2023.
Periode Aantal per 
gebruiker
2014 118
2015 123
2016 122
2017 118
2018 117
2019 120
2020 97
2021 110
2022 109
2023 111
9. In onderstaande tabel vindt de Vlaams Volksvertegenwoordiger een overzicht van het 
aantal werknemers tewerkgesteld in de dienstenchequesector.
Jaar Geslacht LeeftijdsklasseAantal werknemers 
DCH
2023 M-25595
2023 M25-493509
2023 M50-601417
2023 M60+399
2023 V-256618
2023 V25-4970821
2023 V50-6028816
2023 V60+7376
2024 M-25422
2024 M25-493235
2024 M50-601421
2024 M60+408
2024 V-254729
2024 V25-4962140
2024 V50-6026954
2024 V60+7384
10. In onderstaande tabel vindt de Vlaams Volksvertegenwoordiger een overzicht van het 
aandeel dienstenchequewerknemers per ondernemingstype.
Jaar OndernemingstypeAantal werknemers 
DCHAandeel
2023 Andere 656 0.54%
2023 Gemeente 37 0.23%
2023 Handelsvennootschap 96410 79.07%
2023 Invoegbedrijf 5196 4.26%
2023 Natuurlijke persoon 1006 0.83%
2023 OCMW 2629 2.16%
2023 VZW 16001 13.12%
11. In onderstaande tabel vindt de Vlaams Volksvertegenwoordiger een overzicht van het 
gebruik van dienstencheques per ondernemingstype.
MZ in ander gewest MZ in Vlaams Gewest 
Type Onderneming Aantal 
ingediende 
dienstenchequ
es Aandeel in 
totaal aantal 
DCAantal 
ingediende 
dienstenchequ
es Aandeel in totaal 
aantal DC 
Gemeente 179 0,001% 27.051 0,04%
Handelsvennootschap
 10.995.151 83,16% 57.197.060 81,73%
Natuurlijke persoon 68.290 0,52% 476.089 0,68%
OCMW 2.916 0,02% 2.003.347 2,86%
VZW 2.154.640 16,30% 10.279.867 14,69%
Totaal 13.221.176 100,00% 69.983.414 100,00%
12. Onderstaande tabel toont het aantal eind september 2024 openstaande vacatures voor 
dienstencheques, en dit per provincie (op basis van vestiging bedrijf)
Provincie 
vestigingsept 
2024
Antwerpen 1206
Limburg 781
Oost-
Vlaanderen1219
Vlaams-
Brabant465
West-
Vlaanderen1280
Brussels HG 60
Buiten 
Vlaanderen3
Totaal 5014
13. Onderstaande tabel toont de evolutie van het aantal openstaande vacatures eind 
september (2019 t.e.m. 2024) voor dienstencheques, en dit per provincie (op basis 
van vestiging bedrijf). Het aantal werknemers per bedrijf kan sterk variëren.
Provincie 
vestigingsept 
2019sept 
2020sept 
2021sept 
2022sept 
2023sept 
2024
Antwerpen 1190 789 1255 1881 1623 1206
Limburg 915 536 965 1062 872 781
Oost-
Vlaanderen1395 893 1212 1868 1447 1219
Vlaams-Brabant 661 359 602 640 537 465
West-
Vlaanderen1275 905 1184 1881 1413 1280
Brussels HG 12 12 7 60
Buiten 
Vlaanderen8 15 1 3
Totaal 5444 3497 5230 7344 5900 5014
14. VDAB heeft geen cijfers over de tewerkstelling van voormalig PWA-ers in het 
dienstenchequecircuit. VDAB heeft wel een zicht op het aantal PWA-ers (wijkwerken 
met overgangsmaatregel) met prestaties voor de hoofdactiviteit ‘ondersteuning van 
personen bij huishoudelijke taken’.
Eind september 2024 waren er 169 actieve wijkwerkers met recht op 
overgangsmaatregel (ex-PWA-ers) met prestaties voor de hoofdactiviteit 
‘ondersteuning van personen bij huishoudelijke taken’ (actief wordt gedefinieerd als 
een actieve status hebben in het wijkwerkplatform en uren geregistreerd in 2024 op 
deze hoofdactiviteit).
VDAB heeft geen cijfers over het al dan niet presteren van deze activiteiten via 
dienstencheques.
VDAB heeft geen cijfers over de doorstroom van PWA-ers naar een job binnen een 
dienstenchequeonderneming.
15. Onderstaande tabel toont een overzicht van de evolutie van het aantal 
dienstencheque-ondernemingen met een Vlaamse erkenning. Deze worden 
weergegeven voor de periode 2014-2023. 
Periode Aantal erkende 
ondernemingen in 
Vlaanderen
2014 2.169
2015 1.947
2016 1.853
2017 1.759
2018 1.422
2019 1.282
2020 1.216
2021 1.179
2022 1.108
2023 1.040
16. Over het ziekteverzuim in de sector zijn enkel volgende cijfers van 2021 beschikbaar. 
In 2021 was er een percentage ziekteverzuim 15,3% in de sector. Wanneer de 
verdeling wordt gemaakt naar duurtijd van het ziekteverzuim, stelt men vast dat 4,2% 
kortstondig (< 1 maand), 5,8% middellang (< 1 jaar) en 5,6% langdurig (> 1 jaar) 
ziek was.
17. Zie antwoord op vraag 16
18.  Zie antwoord op vraag 16.
