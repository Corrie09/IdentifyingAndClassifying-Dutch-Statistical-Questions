title: De Lijn - Klachten hervorming
thema: Mobiliteit en Verkeer
pdf link: https://docs.vlaamsparlement.be/pfile?id=2048772
thema link: https://www.vlaamsparlement.be/parlementaire-documenten/schriftelijke-vragen/1802050
SCHRIFTELIJKE VRAAG
nr. 652
van SOFIE MERTENS
datum: 8 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Klachten hervorming
Personen die een vraag, klacht, suggestie of felicitatie hebben voor De Lijn, kunnen contact 
opnemen via het contactformulier op de website. Personen die niet tevreden zijn over de 
manier waarop hun klacht werd behandeld, kunnen zich wenden tot de Vlaamse 
Ombudsdienst.
Op 6 januari 2024 ging de tweede en grootste fase van de hervorming van het openbaar 
vervoer in Vlaanderen van start. Daarmee werd het decreet basisbereikbaarheid verder 
uitgerold.
1. Hoeveel klachten heeft De Lijn in totaal ontvangen sinds de aankondiging van de 
hervorming? Graag een overzicht:
a) per dag;
b) per week;
c) per maand;
d) per provincie en/of per vervoerregio;
e) naargelang het onderwerp van de klacht;
f) naargelang de wijze waarop de klacht werd ingediend (contactformulier, 
telefonisch, per brief, via de Lijnwinkels, Facebook, Instagram enzovoort).
2. Wat was de behandelingstermijn van de klachten? Hoeveel klachten werden er 
beantwoord:
a) binnen de drie dagen;
b) binnen de week;
c) binnen de twee weken;
d) binnen de drie weken;
e) binnen een maand;
f) meer dan een maand;
g) andere (werden niet behandeld enzovoort)?
3. Hoe gaat De Lijn aan de slag met de klachten? Wordt elke klacht onderzocht en 
beantwoord? Gebeurt dat door personeelsleden van De Lijn zelf of door een extern 
bureau?
4. Wat is de top tien van meest voorkomende klachten sinds de hervorming? Graag 
een overzicht:
a) per dag;
b) per week;
c) per maand;
d) per provincie en/of vervoerregio.
5. Hoeveel klachten over De Lijn heeft de Vlaamse Ombudsdienst mogen ontvangen 
over deze hervorming? Graag een overzicht:
a) per dag;
b) per week;
c) per maand;
d) naargelang het onderwerp van de klacht;
e) naargelang de wijze waarop de klacht werd ingediend (contactformulier, 
telefonisch, per brief, via de Lijnwinkels, Facebook, Instagram enzovoort).
6. Hoeveel vragen, suggesties of felicitaties mocht De Lijn ontvangen over de 
hervorming? Graag een overzicht:
a) per dag en per maand;
b) per provincie of per vervoerregio;
c) per soort (vraag, suggestie, felicitatie).
7. Hoe evalueert de minister bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 652 van 8 februari 2024
van SOFIE MERTENS
1. Voor het behandelen van deze vraag neemt De Lijn alle individuele meldingen in de 
periode van 06/01/2024 tot 18/02/2024 in beschouwing. Het feit is dat er over 
hetzelfde onderwerp meerdere meldingen kunnen binnenkomen. Het aantal unieke 
meldingen zal dus lager liggen.
Hieronder volgt een overzicht van alle ontvangen meldingen.
a) Per dag:
b) Per week:
c) De opgegeven periode is niet representatief om op maandbasis door te 
geven.

d) Per vervoerregio: onderstaande gegevens geven een indicatie. Bij het lezen 
van deze tabel moet echter rekening worden gehouden met een aantal 
factoren. Fase 2 was in veel regio’s de grootste en meest ingrijpende fase 
van het nieuwe vervoersplan. In 6 regio’s was dit ook de laatste fase. Andere 
regio’s zullen echter nog aanpassingen kennen in een fase 3 en 4:
Ook verschillen de vervoerregio’s op vlak van oppervlakte, stedelijke context 
en inwonersaantal. Onderstaande tabel geeft een indicatie van de schaal van 
de wijzigingen:
Vervoerregio groep Tickets 
(geregistr
eerde 
melding)Circa 
InwonersAantal 
aanvragen 
flexvervoer 
(maand 
januari)
VVR Aalst 3% 320.000 2224
VVR Antwerpen 9% 1.000.000+ 2367
VVR Brugge 2% 260.000 2706
VVR Gent 10% 677.000 6030
VVR Kempen 4% 475.000 2160
VVR Kortrijk 2% 306.000 1156
VVR Leuven 6% 533.430 3763
VVR Limburg 12% 871.000 14523
VVR Mechelen 5% 300.000+ 1447
VVR Midwest 3% 260.122 3820
VVR Oostende 2% 188.160 /
VVR Vlaamse Ardennen 2% 220.000 5907
VVR Vlaamse Rand 4% 660.000 130
VVR Waasland 3% 244.000 1732
VVR Westhoek 4% 200.000 7666
e) Naargelang het onderwerp van de klacht:
Hoofdcodificatie Tickets
01. Aanbod 32%
02. Stiptheid 38%
03. 
Vervoerbewijzen5%
04. Service 17%

05. Infrastructuur 
en omgeving2%
06. Voertuigen 1%
07. Veiligheid 1%
08. Boetes 0%
09. Gevonden 
voorwerpen.0%
10. Info 4%
11. Algemene 
reisvoorwaarden0%
12. 
Schadedossiers1%
13. GDPR 0%
14. Algemeen 0%
f) De vraag handelt hier over een lopende periode waar klantenreacties nog 
steeds in behandeling zijn. Niet alle klantenreacties zijn gecodeerd, 
waardoor de afwijking te groot is om een accuraat beeld weer te geven.
2. Elke schriftelijke melding wordt voor ontvangst bevestigd bij indiening.
25% van alle tickets worden als urgent beschouwd, waardoor er een handeling binnen 
de week plaats vindt.
Over de gestelde periode ontving 86,82% een definitief antwoord op datum van 
27/02/2024.
De Lijn kan een verdere opsplitsing momenteel niet aanreiken.
3. De Lijn beschikt over een klantendienst die zich bekommert over de klachten. Elke 
klacht wordt onderzocht en beantwoord. Vaak in afspraak met de betrokken 
(operationele) diensten van De Lijn. Klachtenbehandeling over De Lijn zit in eigen 
beheer en is niet uitbesteed. 
De ontvangen klacht wordt eerst geregistreerd. Het prioriteitensysteem binnen de 
klantenreacties is afgestemd op een snelle, effectieve behandeling van de klachten:
Operationeel dringende meldingen worden prioritair behandeld. Dit zijn meldingen 
over:
- leerlingen die te laat op school komen omdat hun schoollijn wijzigde of omdat 
ze een aansluiting nu niet meer goed kunnen halen.
- veiligheidsissues (moeilijke verkeerssituaties).
- overbezetting van voertuigen.
In functie van de klacht wordt er bijgestuurd, in nauw overleg met steden, gemeenten 
en scholen. De methodiek voor de uitvoering van behandelingen van bijsturingen en 
de aanpak van klachten wordt toegelicht op alle vervoerregioraden.
4. De meest voorkomende klachten zijn in volgorde van belangrijkheid onderstaand 
opgegeven.
De Lijn kan een verdere opsplitsing momenteel niet aanreiken
5. De Lijn is steeds in overleg met de Vlaamse Ombudsdienst en bespreekt cases. De 
Lijn houdt geen status bij over de werking van de Vlaamse Ombudsdienst.
6. De vraag handelt hier over een lopende periode waar klantenreacties nog steeds in 
behandeling zijn. Niet alle klantenreacties zijn gecodeerd, waardoor de afwijking te 
groot is om een duidelijke trend weer te geven.
7. Een klacht is een belangrijk signaal voor elk bedrijf. Het laat toe om 
dienstverlening/aanbod te evalueren en bij te sturen. De Lijn heeft een uitgebreide 
interne klantendienst (die ook de meldingen over het aanbod dat exploitanten rijden, 
behandelt).  
Er zijn veel kanalen waarlangs een burger een klacht of melding kan doen bij De Lijn, 
de klantendienst van De Lijn is dus uiterst toegankelijk. Dat is ook een opmerking die 
de Vlaamse Ombudsman de voorbije jaren meermaals heeft gemaakt in zijn 
jaarrapport. Codificaties
STIPTHEID::Rit niet gereden
AANBOD::Hoppin
STIPTHEID::Te laat gereden
AANBOD::Capaciteitsproblemen
SERVICE CHAUFFEURS::Halte voorbijgereden
SERVICE CHAUFFEURS::Houding of gedrag
SERVICE CHAUFFEURS::Rijgedrag of conflicten met andere weggebruikers
STIPTHEID::Te vroeg gereden
AANBOD::Aanpassing voor school of werk
AANBOD::Frequentie
