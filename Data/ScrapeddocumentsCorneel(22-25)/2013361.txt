title: Geïntegreerd investeringsprogramma (GIP) 2024 - N8 Alveringem, Lo-Reninge en Vleteren
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013361
thema link: https://www.vlaamsparlement.be/parlementaire-documenten/schriftelijke-vragen/1777832
SCHRIFTELIJKE VRAAG
nr. 181
van MARTINE FOURNIER
datum: 8 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N8 Alveringem, Lo-Reninge en 
Vleteren
In schriftelijke vraag nr. 526 vroeg ik de minister naar de situatie wat betreft de N8 
Alveringem, Lo-Reninge en Vleteren. In het doorkijk GIP 2022-2023 stond opgenomen dat 
in 2022 voor onteigeningen langs de N8 500.000 euro was gereserveerd. In het GIP 2023 
zagen we nogmaals 1 miljoen euro als reserve staan voor onteigeningen langs de N8. In 
het ontwerp GIP 2024 is opnieuw 1 miljoen euro gereserveerd.
Daarnaast zagen we in 2023 ook 1 miljoen euro aan reservemiddelen voor de studie van 
fase 2. In het ontwerp GIP 2024 wordt de studie nu nogmaals opgenomen maar voor 
slechts 500.000 euro. In haar antwoord schreef de minister destijds over de studie: “De 
studie fase 2 op het ontwerp GIP 2023 betreft geen werken, maar de studie van het 
complex project.”
1. Wat is de stand van zaken van de onteigeningen langs de N8? Hoeveel gronden en 
voor welk bedrag werden de voorbije jaren onteigend en uitbetaald? In welk jaar 
werden die bedragen ingeboekt?
2. Hoeveel gronden en voor welk bedrag worden onteigend in 2024?
3. Wat is de stand van zaken van de studie Verbinding Ieper-Veurne / fase 3? Hoeveel 
werd uitgegeven? Welke stappen werden al gezet?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 181 van 8 november 2023
van MARTINE FOURNIER
1. Hierbij het overzicht:
2007 - 225.000 euro - 3 gronden
2008 - 1.129.000 euro - 5 gronden
2009 - 455.500 euro - 2 gronden
2010 - 1.734.715 euro - 10 gronden
2011 - 0 - 0
2012 - 0 - 0
2013 - 465.000 euro - 3 gronden
2014 -  1 grond (bedrag wordt niet meegegeven omwille van privacy)
2015 - 759.000 euro - 3 gronden
2016 - 1.085.000 euro - 4 gronden
2017 - 596.200 euro - 3 gronden
2018 - 1.761.338,49 euro - 40 gronden
2019 - 736.335,95 euro - 14 gronden
2020 - 1 grond (bedrag wordt niet meegegeven omwille van privacy)
2021 - 439.521,84 euro - 5 gronden
2022 - 1.034.081 euro - 14 gronden 
2023 - 48.400 euro - 5 gronden
2. Voor 2024 betreffen de reeds te verwachten innames 3.496.519 euro - 81 gronden.
3. De Vlaamse regering keurde op 14 juli 2023 de startbeslissing en de bijhorende 
procesnota goed voor de onderzoeksfase van het complex project ‘optimalisatie van 
de verbinding Ieper - Veurne tussen Vleteren en Noorderring (N38)’.
Het Agentschap Wegen en Verkeer (AWV) heeft op 2 oktober 2023 een 
vooraankondiging voor de studieopdracht van die onderzoeksfase gepubliceerd.
Het voorstel tot gunningsprocedure en de selectieleidraad doorlopen op dit moment de 
interne goedkeuringsprocedures, waarna die laatste zal worden gepubliceerd. Als 
afsluiting van de verkenningsfase wordt verder een communicatie voorbereid voor de 
stakeholders die betrokken waren. Er werd nog geen budget uitgegeven.
