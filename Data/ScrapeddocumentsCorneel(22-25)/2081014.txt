title: Toelating tot arbeid van onbepaalde duur in Vlaanderen - Evolutie
thema: Werk
pdf link: https://docs.vlaamsparlement.be/pfile?id=2081014
thema link: https://www.vlaamsparlement.be/parlementaire-documenten/schriftelijke-vragen/1836337
SCHRIFTELIJKE VRAAG
nr. 63
van ROBRECHT BOTHUYNE
datum: 25 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Toelating tot arbeid van onbepaalde duur in Vlaanderen  -  Evolutie
Als een derdelander (dus uit een niet-EEA-land) langere tijd woont en werkt in België, dan 
kan hij of zij een gecombineerde vergunning van onbepaalde duur aanvragen. Daarmee 
kan de buitenlandse werknemer om het even welk beroep uitoefenen bij om het even welke 
werkgever. De toelating is geldig op het volledige Belgische grondgebied. Het is Vlaanderen 
dat beslist over het arbeidsaspect, namelijk de toelating tot arbeid van onbepaalde duur. 
Het is de buitenlandse werknemer die zelf de aanvraag moet indienen, in tegenstelling tot 
voor de toelating van werk die beperkt is in de tijd.
1. Hoeveel van zulke aanvragen werden er in 2021, 2022, 2023 en eerste zes maanden 
van 2024 ingediend? Graag de opsplitsing tussen categorie 1 en categorie 2. [1]
2. Hoeveel categorie 1-aanvragen werden er in 2021, 2022, 2023 en eerste zes maanden 
van 2024 ingediend? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
3. Hoeveel categorie 1-aanvragen werden er in 2021, 2022, 2023 en eerste zes maanden 
van 2024 aanvaard? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
4. Hoeveel categorie 1-aanvragen werden er in 2021, 2022, 2023 en eerste zes maanden 
van 2024 geweigerd? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
5. Hoeveel categorie 2-aanvragen werden er in 2021, 2022, 2023 en eerste zes maanden 
van 2024 ingediend? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
6. Hoeveel categorie 2-aanvragen werden er in 2021, 2022, 2023 en eerste zes maanden 
van 2024 aanvaard? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
7. Hoeveel categorie 2-aanvragen werden er in 2021, 2022, 2023 en eerste zes maanden 
van 2024 geweigerd? Graag totaalaantal per jaar en opsplitsing per:
a) land van herkomst van de werknemer; 
b) gender van de werknemer;
c) scholingsgraad van de werknemer: laag-, midden-, of hooggeschoold;  
d) leeftijdscategorie. 
8. Wat is de gemiddelde doorlooptijd tussen indiening, aanvraag en antwoord (weigering 
of aanvaarding)? Graag gemiddelde doorlooptijd van het dossier per jaar (2021, 2022, 
2023 en eerste zes maanden van 2024).
9. Graag top 3 van redenen van weigering van de aanvraag? Graag top 3 per jaar (2021, 
2022, 2023 en eerste zes maanden van 2024).
10. Wat is de top 10 van herkomstlanden van zij van wie de aanvraag aanvaard werd in 
2021, 2022, 2023 en eerste zes maanden van 2024. Graag top 10 per jaar.
11. Wat is de top 10 van herkomstlanden van zij van wie de aanvraag geweigerd werd in 
2021, 2022, 2023 en eerste zes maanden van 2024. Graag top 10 per jaar.
12. Hoeveel keer werd er beroep aangetekend tegen een weigering van aanvraag in 2021, 
2022, 2023 en eerste zes maanden van 2024? Graag totaalaantal beroepsdossiers per 
jaar. 
13. Hoeveel positieve beslissingen zijn er genomen naar aanleiding van een 
beroepsprocedure in 2021, 2022, 2023 en eerste zes maanden van 2024? Graag 
totaalaantal positieve beslissingen na beroep per jaar.
14. Wat is de gemiddelde doorlooptijd tussen openen beroepsprocedure en beslissing naar 
aanleiding van die beroepsprocedure? Graag gemiddelde doorlooptijd van het dossier 
per jaar (2021, 2022, 2023 en eerste zes maanden van 2024). 
 
[1] https://www.vlaanderen.b/werken/een-buitenlander-in-vlaanderen-
tewerkstellen/onbepaalde-duur
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD 
op vraag nr. 63 van 25 oktober 2024
van ROBRECHT BOTHUYNE
1-7.Toelatingen tot arbeid van onbepaalde duur worden toegekend aan buitenlandse 
arbeidskrachten die reeds een bepaalde periode in België aan het werk zijn. Algemeen 
moet de buitenlandse onderdaan beschikken over een wettig verblijf in België en 
bewijzen dat ze er vier jaar arbeid hebben verricht gedurende vijf jaar onmiddellijk 
voorafgaand aan de aanvraag. Specifiek voor buitenlandse onderdanen die het statuut 
van langdurig ingezeten onderdaan hebben in een andere lidstaat van de Europese 
Unie, wordt een toelating van onbepaalde duur toegekend na twaalf maanden 
tewerkstelling gedurende maximaal achttien maanden onmiddellijk voorafgaand aan 
de aanvraag.
In de applicatie en databank voor het toekennen van deze toelatingen tot arbeid wordt 
geen onderscheid gemaakt tussen deze twee groepen of categorieën. Cijfers 
aangaande toelatingen tot arbeid van onbepaalde duur gaan dus steeds over deze 
beide groepen of categorieën samen.
Het aantal aanvragen tot toelating tot arbeid van onbepaalde duur per jaar bedraagt: 
270 in 2021, 354 in 2022, 581 in 2023 en 381 in de eerste zes maanden van 2024.
Een opdeling van dat aantal aanvragen per land van herkomst van de werknemer, per 
gender van de werknemer en per leeftijdscategorie vindt u terug in de bijlage.
Een opdeling naar scholingsgraad is niet mogelijk: de scholingsgraad van werknemers 
wordt niet algemeen gemonitord in de applicatie en databank voor het toekennen van 
toelatingen tot arbeid.
Het aantal toekenningen tot toelating tot arbeid van onbepaalde duur per jaar 
bedraagt: 132 in 2021, 214 in 2022, 286 in 2023 en 247 in de eerste zes maanden 
van 2024.
Een opdeling van dat aantal toekenningen per land van herkomst van de werknemer, 
per gender van de werknemer en per leeftijdscategorie vindt u terug in de bijlage.
Een opdeling naar scholingsgraad is niet mogelijk: zie hoger.
Het aantal weigeringen tot toelating tot arbeid van onbepaalde duur per jaar 
bedraagt: 31 in 2021, 61 in 2022, 105 in 2023 en 97 in de eerste zes maanden van 
2024.
Een opdeling van dat aantal weigeringen per land van herkomst van de werknemer, 
per gender van de werknemer en per leeftijdscategorie vindt u terug in de bijlage.
Een opdeling naar scholingsgraad is niet mogelijk: zie hoger. 
8. De gemiddelde doorlooptijd per jaar van indiening tot beslissing bedraagt: 33 
dagen in 2021, 60 dagen in 2022, 67 dagen in 2023 en 75 dagen in eerste helft 2024 
(heden begin november 2024 bedraagt de doorlooptijd 36 dagen).
9. De belangrijkste reden van weigering van een aanvraag tot toelating tot arbeid van 
onbepaalde duur is het niet voldoen aan het vereiste aantal maanden verrichte arbeid.
10-11. De top 10 van herkomstlanden voor zowel aanvragen, toekenningen als 
weigeringen vindt u terug in de bijlage.
12-14. Zie antwoord SV61. 
BIJLAGE
Overzicht
 
