title: Belgisch EU-voorzitterschap - Taakverdeling plattelandsbeleid
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2059416
thema link: https://www.vlaamsparlement.be/parlementaire-documenten/schriftelijke-vragen/1818578
SCHRIFTELIJKE VRAAG
nr. 508
van LUDWIG VANDENHOVE
datum: 11 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Belgisch EU-voorzitterschap  -  Taakverdeling plattelandsbeleid
Het is positief dat in Vlaanderen de bevoegdheden landbouw en 
plattelandsbeleid opgedeeld zijn en verspreid zijn bij twee ministers. Ook in onze visie gaat 
plattelandsbeleid verder dan landbouwbeleid alleen.
In november 2023 werd daarover een Europese Raad georganiseerd waar vrij belangrijke 
beslissingen werden genomen met betrekking tot een langetermijnvisie voor het 
platteland. Die Europese Raad werd voorgezeten door de federale minister van Landbouw 
David Clarinval en de Vlaamse minster van Visserij Hilde Crevits. De regionale ministers 
van plattelandsbeleid werden daarbij klaarblijkelijk niet betrokken.
1. Hoe zit de taakverdeling tussen het federale niveau en de collega‘s Vlaamse ministers 
als er binnen de Europese Unie over plattelandsbeleid gesproken wordt? Zijn er 
daarover specifieke afspraken gemaakt met het oog op het Belgische voorzitterschap 
van de EU?
2. Heeft de minister als bevoegde Vlaamse minister bepaalde specifieke plannen rond 
plattelandsbeleid, die zij zal aankaarten tijdens dit voorzitterschap?
3. Zal de minister daarbij aandacht vragen voor het Vlaamse model, waarbij 
plattelandsbeleid verder gaat dan landbouwbeleid?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 508 van 11 april 2024
van LUDWIG VANDENHOVE
1. Het dossier van de Europese Lange Termijnvisie voor Plattelandsgebieden wordt 
behandeld in de Raad van landbouwministers. België wordt in deze raad 
vertegenwoordigd door de federale minister bevoegd voor landbouw. Deze 
beurtregeling is t.e.m. eind 2024 vastgelegd in een samenwerkingsovereenkomst 
tussen de verschillende Belgische overheden. De voorbereiding van standpunten 
gebeurt in de schoot van de Directie-Generaal van Europese Zaken en Coördinatie 
(DGE) waarin ook de Vlaamse minister van plattelandsbeleid vertegenwoordigd was.
2-3.Er zijn geen specifieke plannen vanuit Vlaanderen rond plattelandsbeleid die 
aangekaart zullen worden tijdens het Belgisch voorzitterschap. Vlaanderen werkte 
actief mee aan de Europese Lange Termijnvisie.
