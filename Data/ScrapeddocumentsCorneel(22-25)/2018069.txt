title: Geïntegreerd investeringsprogramma (GIP) 2024 - Leefbaarheidsprojecten Toekomstverbond
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018069
thema link: https://www.vlaamsparlement.be/parlementaire-documenten/schriftelijke-vragen/1781665
SCHRIFTELIJKE VRAAG
nr. 242
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Leefbaarheidsprojecten 
Toekomstverbond
In het geïntegreerd investeringsprogramma van het Departement Mobiliteit en Openbare 
Werken worden alle investeringen van de verschillende entiteiten binnen het domein 
Mobiliteit en Openbare Werken gebundeld om een beter overzicht van de inzet van de 
middelen te krijgen, evenals een betere afstemming tussen deze entiteiten. In november 
2023 werd het ontwerp GIP 2024 gepubliceerd, maar eveneens een voorlopig doorkijk GIP 
voor 2025 en 2026. 
Graag vraag ik meer informatie over de investeringen die daarin opgenomen worden voor 
leefbaarheid binnen het Toekomstverbond.
1. In het ontwerp GIP 2024 wordt onder nummer GIP004309/01: “leefbaarheid fase 2” 
een budget van 5.000.000 euro gereserveerd. 
Welke investering wordt met dit budget gepland? Kan meer uitleg over de benutting 
en timing van de investering gegeven worden? 
2. In het doorkijk GIP 2025 wordt een budget van 272.000.000 euro gereserveerd. 
Welke investering wordt met dit budget gepland? Kan meer uitleg over de benutting 
en timing van deze investering gegeven worden? 
3. In het doorkijk GIP 2026 wordt een budget van 246.000.000 euro gereserveerd. 
Welke investering wordt met dit budget gepland? Kan meer uitleg over de benutting 
en timing van deze investering gegeven worden? 
4. Impliceert de opname van de budgetten voor de leefbaarheidsprojecten in het GIP dat 
er niet meer gewerkt zal worden met het rollend fonds voor restkredieten, of wordt 
louter een andere methode gehanteerd voor de bijkomende leefbaarheidsprojecten die 
niet in de aanvankelijke overkappingsruiter waren opgenomen? Wat is naast de initieel 
geplande 1,5 miljard euro de totale financiële nood voor de leefbaarheidsprojecten?
5. Kan een jaarlijks overzicht van deze legislatuur gegeven worden voor het voorzien van 
de nodige budgetten voor de leefbaarheidsprojecten? Hoeveel bedraagt het budget in 
de overkappingsruiter momenteel? Hoeveel van deze middelen werden al besteed? 
Ook hiervoor graag een jaarlijks overzicht.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 242 van 23 november 2023
van ORRY VAN DE WAUWER
1. Het gaat om het hergebruik van tijdelijke bypass-brug snelweg als permanente 
parkverbinding over het Albertkanaal. Zinvol voor fietsers, voetgangers en 
ecosysteemdiensten. De intendant adviseert om binnen het leefbaarheidsbudget 5 
Mio€ in te zetten om de onderbouw futureproof te maken. 
2. Het gaat om de projecten onder de koepel van Leefbaarheidsprojecten fase II. Ik 
verwijs naar onder meer de voortgangsrapportage d.d. 27/10/2022 voor een 
beschrijving van deze leefbaarheidsprojecten, die aan de scope van de 
Oosterweelverbinding werden toegevoegd (Kap Groen Hart, deeloverkapping 
Dam/Slachthuislaan, nerf Kalverwei, deeloverkapping Park Schijn, verbreding kap Hof 
ter Lo). Momenteel werkt Lantis aan het voorontwerp en definitief ontwerp van de 
onderbouw van deze kappen, om te kunnen samensporen met de uitvoering van de 
Oosterweelverbinding. De middelen hiervoor worden ook samensporend met de 
Oosterweelverbinding vastgelegd.
3. Ik verwijs naar het antwoord op vraag 2.
4. Voor de financiering is nog steeds de zgn. Overkappingsruiter binnen MOW van 
toepassing. Aangezien de Leefbaarheidsprojecten bij diverse partijen onderbracht 
zijn, wordt het totale kostenplaatje binnen MOW opgevolgd. Ik verwijs hiervoor naar 
het voortgangsrapport d.d. 27/10/2022 en latere voortgangsrapportages.
Zoals meegedeeld bij de voortgangsrapportages, zal Lantis de onderbouw van de 
Noordelijke Ringparken financieren vanuit hun financieel model. De overige 
leefbaarheidsprojecten worden gefinancierd uit de overkappingsruiter. In het GIP 
worden alle investeringsprojecten opgenomen van het beleidsdomein MOW, dus ook 
de investeringsprojecten die gefinancierd worden vanuit de overkappingsruiter. 
5. Onderstaande tabel geeft een overzicht van de aanwending van de 
overkappingsruiter. Voor 2023 gaat het om de aanwendingscijfers tot en met eind 
november. De spijziging van het rollend fonds gebeurt telkens op het einde van het 
jaar en is momenteel in voorbereiding.  
 
Jaar Beginsaldo Aanwending Spijziging Eindsaldo 
2017 0 0 54.315.000 54.315.000 
2018 54.315.000 838.379 55.760.000 109.236.621 
2019 109.236.621 823.738 59.209.000 167.621.883 
2020 167.621.883 27.797.448 55.000.000 194.824.435 
2021 194.824.435 14.761.723 55.000.000 235.062.712 
2022 235.062.712 38.498.580 55.000.000 251.564.132 
2023 251.564.132 22.024.822   229.539.310 
 
Onderstaande tabel geeft een overzicht van de bedragen per leefbaarheidsproject 
gefinancierd vanuit de overkappingsruiter (2018-2023):  
  Vlaams Gewest 
Intendant en algemene kosten 11.599.896 
Ringpark Noordkasteel   
Ringpark Groenendaal   
Ringpark Lobroekdok   
Ringpark Het Schijn   
Ringpark de Groene Vesten   
Ringpark Zuid 3.285.278 
Ringpark West 84.704.944 
Scheldebrug 5.154.572 
Totaal 104.744.690 
