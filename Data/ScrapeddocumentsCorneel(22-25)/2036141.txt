title: Vlaamse overheidsopdrachten - Aandeel kmo's
thema: Economie
Vlaamse administratie
pdf link: https://docs.vlaamsparlement.be/pfile?id=2036141
thema link: https://www.vlaamsparlement.be/parlementaire-documenten/schriftelijke-vragen/1795218
SCHRIFTELIJKE VRAAG
nr. 105
van PETER VAN ROMPUY
datum: 17 januari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaamse overheidsopdrachten  -  Aandeel kmo’s
Ik verwijs naar mijn schriftelijke vraag nr. 132 van 17 januari 2023 over het aandeel kmo’s 
binnen de Vlaamse overheidsopdrachten. Via rapporteringsmodule e-delta heeft de 
Vlaamse overheid zicht op het aandeel kmo’s binnen de Vlaamse overheidsopdrachten. 
Daarom volgende vragen, graag cijfers op perceelniveau:
1. Hoeveel kmo’s schreven in voor Vlaamse overheidsopdrachten vanaf 1 januari 2018 
en voor welk gunningsbedrag? Graag cijfers per kwartaal en per beleidsdomein.
2. Hoeveel kmo’s schreven procentueel in voor Vlaamse overheidsopdrachten vanaf 1 
januari 2018? Graag cijfers per kwartaal en per beleidsdomein.
3. Hoeveel keer werd de opdracht effectief gegund aan een ingeschreven kmo en voor 
welk gunningsbedrag? Graag cijfers per kwartaal en per beleidsdomein.
4. Hoe evalueert de minister-president die cijfers?
5. Welke maatregelen zal de minister-president nemen om de kmo-reflex en de kansen 
voor kmo’s bij Vlaamse en lokale overheidsopdrachten verder te bevorderen?
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN,  
CULTUUR, DIGITALISERING EN FACILITAIR MANAGEMENT
ANTWOORD 
op vraag nr. 105 van 17 januari 2024
van PETER VAN ROMPUY
Sinds 2017 is werk gemaakt van een rapporteringsmodule in eDelta (eDelta 
Vereenvoudigde Registratie) die in 2018 in gebruik werd genomen. De entiteiten van de 
Vlaamse overheid (die behoren tot de Vlaamse administratie) werden verzocht om hierin 
vanaf 1 januari 2018 hun overheidsopdrachten te registreren. Deze gegevens worden 
verwerkt met het oog op standaard en ad hocrapporteringen. Onderstaand antwoord werd 
opgesteld op basis van de data die in eDelta beschikbaar waren op 9 februari 2024.
1-2.Van 1/1/2018 t.e.m. 31/12/2023 (afgebakend op gunningsdatum) waren er van de 
23.382 ingediende offertes 13.244 (56,6%) afkomstig van kmo’s. In bijlage kan de 
opsplitsing per beleidsdomein en kwartaal gevonden worden. Een deel van de offertes 
waarvoor geen grootte bepaald kon worden (‘Gegevens niet beschikbaar of fout’) 
bevatten ook hoogstwaarschijnlijk offertes van kmo’s afkomstig, net als de categorie 
‘Andere’ (waaronder ook de natuurlijke personen vallen).
Hieronder vindt u de gegevens per jaar. Een onderverdeling per kwartaal en 
beleidsdomein zijn in bijlage aan dit antwoord toegevoegd. 
Som van Aantal 
offertes
RijlabelsGegevens niet 
beschikbaar/
andereGrote 
ondernemingKMO Buitenlandse 
entiteitEindtotaal
2018 707 537 1434 61 2739
2019 753 762 2441 60 4016
2020 918 911 2880 89 4798
2021 1001 859 2570 101 4531
2022 1255 723 2095 95 4168
2023 538 694 1824 74 3130
Eindtotaal 5172 4486 13244 480 23382
Procentueel:
Aantal offertes
RijlabelsGegevens niet 
beschikbaar/ 
andereGrote 
ondernemingKMO Buitenlandse 
entiteitEindtotaal
2018 25,8% 19,6% 52,4% 2,2% 100,0%
2019 18,8% 19,0% 60,8% 1,5% 100,0%
2020 19,1% 19,0% 60,0% 1,9% 100,0%
2021 22,1% 19,0% 56,7% 2,2% 100,0%
2022 30,1% 17,3% 50,3% 2,3% 100,0%
2023 17,2% 22,2% 58,3% 2,4% 100,0%
Eindtotaal 22,1% 19,2% 56,6% 2,1% 100,0%
Het ‘gunningsbedrag’ is moeilijk uit eDelta – het registratiesysteem voor 
overheidsopdrachten van de Vlaamse overheid – te halen gezien hier geen éénduidige 
definitie voor is. Men zou hiervoor het offertebedrag excl. BTW van de winnende offerte 
kunnen nemen maar deze bedragen staan niet altijd in verhouding met de raming; zo 
kan bijvoorbeeld het formeel geregistreerde offertebedrag bestaan uit een deelafname 
op een overheidsopdracht bv. een mensdag bij consultancy of de raming voor bepaalde 
types bestellingen op raamovereenkomsten). Soms worden meerdere offertes gegund 
per perceel (bv. bij aankoop met minicompetitie of cascade) waardoor deze 
offertebedragen niet eenvoudigweg opgeteld kunnen worden. 
Voor vraag 1 is het dan ook niet mogelijk om een representatief ‘gunningsbedrag’ mee 
te geven. In vraag 3 wordt de geraamde waarde excl. BTW gebruikt om tot een 
gunningsbedrag bij benadering te komen. 
3. Van 1/1/2018 t.e.m. 31/12/2023 (afgebakend op gunningsdatum) was er voor 5.781 
van de 8.324 percelen (69%) minimum 1 offerte afkomstig van een kmo. Voor 4.418 
van deze percelen (76%) werd de offerte gegund aan een kmo. In bijlage kan de 
opsplitsing per beleidsdomein en kwartaal gevonden worden. Een deel van de offertes 
waarvoor geen grootte bepaald kon worden (‘Gegevens niet beschikbaar/andere’) 
bevatten ook hoogstwaarschijnlijk offertes van kmo’s afkomstig (hieronder vallen ook 
de natuurlijke personen).
Bedragen
Wat het gunningsbedrag betreft wordt voor deze vraag de volgende definitie 
gehanteerd: de geraamde waarde (excl. BTW) van een perceel dat aan één of meerdere 
opdrachtnemers werd gegund, gedeeld door het aantal opdrachtnemers voor die 
opdracht. Dit is een benadering gezien dit bv. bij een opdracht met minicompetitie geen 
rekening houdt met de verdeling aan bestellingen onder de opdrachtnemers, maar geeft 
een goed beeld van de relatieve verdeling van het budget binnen een bepaald 
beleidsdomein volgens ondernemingsgrootte. 

Hieronder vind u de gegevens per jaar. Een onderverdeling per kwartaal en 
beleidsdomein zijn in bijlage aan dit antwoord toegevoegd. 
Geraamde waardes absoluut (excl. BTW): 
Som van 
Geraamd 
bedrag 
(excl. 
BTW)
RijlabelsGegevens niet 
beschikbaar/ 
andereGrote 
ondernemingKMO Buitenlandse 
entiteitEindtotaal
2018 € 227.952.354 € 368.825.655 € 383.548.854 € 10.176.399 € 990.503.263
2019 € 366.268.976 € 238.483.749 € 368.846.472 € 10.619.355 € 984.218.552
2020 € 1.023.145.023 € 402.138.893 € 428.725.276 € 21.187.797 € 1.875.196.989 
2021 € 621.381.943 € 2.897.564.133 € 651.183.060 € 38.256.225 € 4.208.385.361 
2022 € 368.033.277 € 609.061.036 € 1.380.492.925 € 22.091.151 € 2.379.678.390 
2023 € 458.459.580 € 391.177.438 € 430.837.524 € 33.772.849 € 1.314.247.391 
Eindtotaal € 3.065.241.154 € 4.907.250.904 € 3.643.634.111 € 136.103.776 € 11.752.229.945
Geraamde waardes procentueel:
Som van 
Geraamd 
bedrag (excl. 
BTW) 
RijlabelsGegevens niet 
beschikbaar/ 
andereGrote 
ondernemingKMO Buitenlandse 
entiteitEindtotaal
2018 23,0% 37,2% 38,7% 1,0% 100,0%
2019 37,2% 24,2% 37,5% 1,1% 100,0%
2020 54,6% 21,4% 22,9% 1,1% 100,0%
2021 14,8% 68,9% 15,5% 0,9% 100,0%
2022 15,5% 25,6% 58,0% 0,9% 100,0%
2023 34,9% 29,8% 32,8% 2,6% 100,0%
Eindtotaal 26,1% 41,8% 31,0% 1,2% 100,0%
4. De cijfers geven een duidelijk beeld over de participatie van kmo’s aan de 
overheidsopdrachten van de Vlaamse administratie. De vaststelling is ook dat deze 
cijfers over de verschillende jaren vergelijkbaar zijn en er geen duidelijke evoluties 
kunnen worden afgeleid. Met jaarlijks gemiddeld 56,6 % van alle ingediende offertes 
afkomstig van kmo’s zet de Vlaamse administratie een gemiddeld resultaat neer en is 
er allicht nog verdere verbetering mogelijk op het vlak van kmo-participatie. Aansluitend 
op de sensibiliserende en wetgevende initiatieven hieronder vermeld zal ook in 2024 
verder worden ingezet op de bewustmaking van de aankopers van de Vlaamse overheid, 
zowel via de website als door de organisatie van kennisnetwerksessies. De 
eerstvolgende sessie in maart handelt over de marktconsultatie en zal vanuit die optiek 
ook aandacht besteden aan het belang van kmo-participatie.
5. In 2021 en 2022 heeft de Vlaamse overheid in het kader van het project ‘kmo-
participatie aan overheidsopdrachten’ enerzijds de eigen aankopers gesensibiliseerd om 
meer in te zetten op kmo-participatie én anderzijds de kmo’s overtuigd om mee te 
dingen bij overheidsopdrachten. Er werden evenementen en een kmo-beurs 
georganiseerd onder het motto ‘Welkom KMO’. Alle informatie hierover is beschikbaar 
op de website.
In 2023 werd voor aansluiting gezorgd bij de diverse nieuwe wetgevende initiatieven 
die als doel hebben om de deelname van kmo’s aan overheidsopdrachten te vergroten. 
Hierbij werden belangrijke wijzigingen aan de regelgeving overheidsopdrachten 
doorgevoerd. Met de wet van 22 december 2023 werd de mogelijkheid om voorschotten 
toe te kennen aanzienlijk versoepeld en in bepaalde hypotheses verplicht, onder meer 
wanneer de opdracht aan een kmo wordt gegund. Dezelfde wet introduceerde voor 
bepaalde procedures ook een verplichte biedvergoeding wanneer offertes vergezeld 
moeten gaan van onder meer maquettes en grafische ontwerpen. Eerder had het KB 
van 4 september 2023 al de regels rond het eisen van een borgtocht aanzienlijk 
versoepeld. Deze wijzigingen zorgen ervoor dat de drempels voor kmo’s om deel te 
nemen aan overheidsopdrachten worden weggenomen. Bovendien heeft de wet van 8 
februari 2023 het gebruik van e-procurement ook verplicht gesteld voor 
onderhandelingsprocedures zonder voorafgaande bekendmaking en dit vanaf 1 
september 2023. Dezelfde wet introduceert een aantal bijkomende 
transparantieverplichtingen met de bedoeling om ook op een meer gestructureerde 
wijze gegevens te kunnen verzamelen en tot een meer volledige rapportering te komen. 
Het is belangrijk om ervoor te zorgen dat alle aankopers op de hoogte zijn van dergelijke 
ingrijpende wijzigingen aan de wetgeving. Mijn diensten hebben hierover uitgebreid 
gecommuniceerd via hun website en door de organisatie van een informatiesessie in 
januari 2024. Ook de komende maanden zal verder worden ingezet op de sensibilisering 
van de aankopers van de Vlaamse overheid. 
BIJLAGE
Gegevens per kwartaal en per beleidsdomein (vragen 1-2 en 3)
