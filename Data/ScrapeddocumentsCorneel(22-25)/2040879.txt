title: Kinderopvang - Kinderen ouder dan 3 jaar
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=2040879
thema link: https://www.vlaamsparlement.be/parlementaire-documenten/schriftelijke-vragen/1799093
SCHRIFTELIJKE VRAAG
nr. 221
van KATRIEN SCHRYVERS
datum: 29 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Kinderen ouder dan 3 jaar
Vanaf de leeftijd van 2,5 jaar kunnen kinderen naar de kleuterschool gaan. Daarvóór gaan 
heel wat kinderen naar de kinderopvang. Volgens cijfers van het agentschap Opgroeien 
maakte in september 2022 53,3% van de kinderen tussen 2 maanden en 3 jaar die in het 
Vlaamse Gewest wonen, gebruik van formele opvang.
Niet alle kinderen kunnen echter op de leeftijd van 2,5 jaar naar een basisschool. 
Inzonderheid wanneer het gaat om kinderen met specifieke zorgnoden is het soms moeilijk 
om in te stromen in de school, zeker wanneer het gaat over het buitengewoon onderwijs. 
Daardoor blijven kindjes soms ook na de leeftijd van 3 jaar in de kinderopvang.
1. Hoeveel kinderen ouder dan 3 jaar maakten in september 2023 gebruik van de formele 
opvang voor baby’s en peuters? Graag een opdeling per provincie en per leeftijd. 
2. Hoeveel van die kinderen zijn kinderen met een specifieke zorgbehoefte? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 221 van 29 januari 2024
van KATRIEN SCHRYVERS
Gegevens voor 2023 zijn nog onvoldoende beschikbaar. Dergelijke analyses over 2023 
gebeuren in de loop van kwartaal twee 2024 (gebruik) of kwartaal 3 (inclusieve opvang).
