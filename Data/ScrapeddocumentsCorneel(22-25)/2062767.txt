title: Waterstoftankstations - Stand van zaken
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2062767
thema link: https://www.vlaamsparlement.be/parlementaire-documenten/schriftelijke-vragen/1818029
SCHRIFTELIJKE VRAAG
nr. 493
van ROBRECHT BOTHUYNE
datum: 4 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Waterstoftankstations  -  Stand van zaken
In het Vlaams Energie- en Klimaatplan (VEKP) staat: “De uitdaging voor de komende 
periode is om analoog aan het netwerk van klassieke of CNG tankstations, zij het op een 
andere schaal, een netwerk van waterstoftankstations uit te bouwen.”
Binnen het project H2Benelux werken de overheden van de Benelux samen met een aantal 
partners (bedrijven) om de ontwikkeling van waterstoftankstations voor personenauto’s op 
te starten. Zo kan de Benelux aansluiten bij de ont wikkelingen in Duitsland en Frankrijk.
1. Hoeveel wagens op waterstof reden er in 2023 rond in Vlaanderen (ingeschreven)? 
Graag totaalaantal en opdeling naar provincie. 
2. Hoeveel wagens op waterstof zijn er in 2023 bijkomend ingeschreven in Vlaanderen? 
Graag totaalaantal en opdeling naar provincie.
3. Wat is de reden van het lage aantal wagens op waterstof in Vlaanderen?
4. Hoeveel wagens op elektriciteit zijn er in 2023 bijkomend ingeschreven in Vlaanderen? 
Graag totaalaantal en opdeling naar:
a) provincie;
b) merk van wagen;
c) hybride, plug-in.
5. Hoeveel wagens op aardgas (CNG) zijn er in 2023 bijkomend ingeschreven in 
Vlaanderen? Graag totaalaantal en opdeling naar:
a) provincie;
b) merk van wagen;
c) CNG.
6. Met welke incentives zal de aankoop van duurzamere voertuigen worden 
aangemoedigd?
7. Hoeveel mogelijkheden zijn er vandaag om wagens op waterstof te laten ‘tanken’? 
Graag totaalaantal tankmogelijkheden (openbaar en niet-openbaar) in Vlaanderen met 
opdeling naar provincie.
8. Er worden subsidies (voornamelijk vanuit Europa) gegeven voor het opzetten van 
waterstoftankstations. 
In welke mate wordt daarop ingegaan? 
9. Door VIAVIA wordt het potentieel van laadhubs voor zowel elektriciteit als waterstof 
bekeken. 
Wat is de stand van zaken? Wordt er in proefprojecten voorzien? Zo ja, waar? Zo niet, 
waarom niet? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 493 van 4 april 2024
van ROBRECHT BOTHUYNE
Voor een antwoord op uw schriftelijke vraag verwijs ik u naar mijn collega-minister Lydia 
Peeters, bevoegd Vlaams minister van Mobiliteit en Openbare Werken.
