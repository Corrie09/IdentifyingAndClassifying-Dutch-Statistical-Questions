title: Aanpak zwarte verkeerspunten - Kruispunt Havenstraat, Krommestraat, Lodewijk Coiseaukaai Brugge
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018854
thema link: https://www.vlaamsparlement.be/parlementaire-documenten/schriftelijke-vragen/1782405
SCHRIFTELIJKE VRAAG
nr. 273
van MAAIKE DE VREESE
datum: 24 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanpak zwarte verkeerspunten  -  Kruispunt Havenstraat, Krommestraat, Lodewijk 
Coiseaukaai Brugge
Sinds 2018 werkt Vlaanderen met een dynamische lijst van gevaarlijke punten. De lijst 
wordt jaarlijks geactualiseerd en is gebaseerd op de meest recente ongevallencijfers. Elk 
verkeerspunt waar in de afgelopen drie jaar minstens drie ongevallen zijn gebeurd, kan op 
de dynamische lijst opgenomen worden. Daarbij wordt afhankelijk van de ernst van het 
ongeval en het aantal slachtoffers een score berekend. Bedraagt de score minstens 15, 
dan wordt de locatie als gevaarlijk beschouwd. De zwarte verkeerspunten worden verder 
ingedeeld in vijf categorieÃ«n. 
Op de nieuwe dynamische lijst staat het Brugse kruispunt Havenstraat, Krommestraat, 
Lodewijk Coiseaukaai.
1. Kan de minister de huidige stand van zaken geven van dit dossier? Welke stappen 
werden er al gezet om het punt veiliger te maken?
2. Kan de minister een overzicht geven van de volgende stappen in het dossier (fasering, 
timing en planning)? Wanneer zullen de werken worden gerealiseerd?
3. Wat is de kostprijs om het punt aan te pakken?
4. Hoeveel ongevallen zijn er in de periode 2015-2023 gebeurd op deze locatie? Kan de 
minister een overzicht geven per jaar? Graag met een opsplitsing tussen de 
verschillende types weggebruikers (fietsers, voetgangers, personenwagens, 
vrachtwagens etc.).
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 273 van 24 november 2023
van MAAIKE DE VREESE
Mogelijke aanpassingen aan het Brugse kruispunt Havenstraat, Krommestraat, Lodewijk 
Coiseaukaai werden op de Provinciale Commissie Verkeersveiligheid (PCV) van oktober 
2023 besproken. Een voorstel werd daarbij door de vergadering goedgekeurd. Dat zal nu 
in detail worden uitgetekend en geraamd door het Agentschap Wegen en Verkeer (AWV) 
en vervolgens worden teruggekoppeld met de stad. Het verdere inplannen en uitwerken 
van de fasering van de ingreep kan maar gebeuren naarmate het detailontwerp vordert.
In onderstaande tabel staan de letselongevallen weergegeven van 2015 tot 2021. 
Recentere ongevalgegevens zijn momenteel niet beschikbaar bij het AWV.

