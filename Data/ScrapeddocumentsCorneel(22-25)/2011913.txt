title: Organisaties sociaal-cultureel volwassenenwerk - Subsidiëring en lidmaatschap van De Federatie
thema: Cultuur
pdf link: https://docs.vlaamsparlement.be/pfile?id=2011913
thema link: https://www.vlaamsparlement.be/parlementaire-documenten/schriftelijke-vragen/1774372
SCHRIFTELIJKE VRAAG
nr. 41
van MARIUS MEREMANS
datum: 24 oktober 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Organisaties sociaal-cultureel volwassenenwerk  -  Subsidiëring en lidmaatschap van De 
Federatie
De Federatie behartigt al langer de belangen van de aangesloten sociaal-culturele 
organisaties en amateurkunstenorganisaties. Ze wordt dan ook gezien als dé 
belangenbehartiger voor die sectoren. In het nieuwe decreet betreffende de subsidiëring 
van het sociaal-cultureel volwassenenwerk gaan de artikels 52 en 53 dieper in op de 
ondersteuning die De Federatie van de Vlaamse Regering kan ontvangen. 
Daaraan zijn ook voorwaarden verbonden. Zo moet ze bijvoorbeeld de gemeenschappelijke 
belangen van de aangesloten organisaties behartigen, hun leden informeren over haar 
werking en optreden als vertegenwoordiger van alle aangesloten leden. Om dat te kunnen 
doen, spreekt het voor zich dat daarbij de voorwaarde werd opgenomen dat De Federatie 
minstens de helft van alle erkende en gesubsidieerde organisaties voor sociaal-cultureel 
volwassenwerk tot lid moet hebben en dat die samen meer dan de helft van alle 
subsidiebedragen die door de Vlaamse Regering worden toegekend aan erkende en 
gesubsidieerde organisaties voor sociaal-cultureel volwassenwerken, moeten ontvangen.
Gelieve voor respectievelijk de beleidsperiodes 2016-2020 en 2021-2025 volgende 
informatie te bezorgen:
1. Welke organisaties ontvingen en/of ontvangen subsidies binnen de decreten sociaal-
cultureel volwassenenwerk van 2003 en 2017 en hoeveel, opgesplitst per provincie?
2. Was of is de genoemde organisatie in die periode lid van De Federatie?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 41 van 24 oktober 2023
van MARIUS MEREMANS
Ik verwijs voor het beantwoorden van deze vraag naar de Excel-lijst in bijlage. Deze biedt 
u een overzicht van de binnen het decreet erkende socio-culturele organisaties, gedurende 
de beleidsperiodes 2016-2020 en 2020-2024. 
Als u de Excel-lijst met lidmaatschappen doorheen de jaren bekijkt, stelt u met mij vast 
dat het overgrote deel van de erkende Socio-culturele volwassenenorganisatie weldegelijk 
lid zijn. 2 organisaties blijken momenteel geen lid te zijn.
Van de 13 regionaal erkende organisaties (beter gekend onder de benaming ‘Vormingsplus’ 
in beleidsperiode 2016-2020/‘Avansa’s’ in beleidsperiode 2021-2024) stellen we vast dat 
ze allemaal lid zijn van De Federatie, net als de 9 erkende koepelorganisatie. 
BIJLAGE
Erkende en gesubsidieerde landelijke organisaties - decreet SCvW – overzichtslijst 
beleidsperiode 2016-2020 en 2021-2024 (cijfers tot in 2023) 
