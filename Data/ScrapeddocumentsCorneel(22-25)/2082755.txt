title: Herinrichting N12 Westmalle - Sint-Antonius - Tussentijdse oplossing
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082755
thema link: https://www.vlaamsparlement.be/parlementaire-documenten/schriftelijke-vragen/1836382
SCHRIFTELIJKE VRAAG
nr. 48
van SANNE VAN LOOY
datum: 25 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Herinrichting N12 Westmalle - Sint-Antonius  -  Tussentijdse oplossing
Ik verwijs naar mijn schriftelijke vraag nr. 8 van 9 juli 2024 aan toenmalig bevoegd 
minister van Mobiliteit en Openbare Werken Peeters, over de grondinnames voor de aanleg 
van een eenrichtingsfietspad langs beide zijden van de N12 en de werken voor een 
tussentijdse oplossing. In de tussentijd antwoordde minister Peeters op schriftelijke vraag 
nr. 18 van 29 juli 2024 van Katrien Schryvers over de geraamde kosten voor de uitvoering 
van de werken voor de tussentijdse oplossing, dat het totale geraamde bedrag voor de 
uitvoering van de werken 681.559,09 euro excl. btw of 824.686,50 euro incl. btw bedraagt.
1. Wat is de reële kostprijs van de werken voor de tussentijdse oplossing? Wat is de 
oorzaak van het verschil tussen de raming en de reële kostprijs? 
2. Hoe evalueert de minister de inrichting van de tussentijdse oplossing? 
3. Zijn er volgens de minister nog aanpassingen nodig aan deze inrichting? 
a) Zo ja, welke?
b) Hoe staat de minister tegenover de suggestie om het stuk tussen de rijweg voor 
voertuigen en het fietspad te accentueren met (geribbelde) lijnen om te 
verduidelijken dat het om een bufferstrook gaat en niet om over te rijden? 
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD 
op vraag nr. 48 van 25 oktober 2024
van SANNE VAN LOOY
1. De reële kostprijs van de uitgevoerde werken is momenteel nog niet gekend.
2. Het gaat hier om een tussentijdse oplossing waarbij  het Agentschap Wegen en Verkeer 
(AWV) heeft  ingezet op fietsveiligheid. 
De evolutie van het fietsverkeer en de betrouwbaarheid van het openbaar busvervoer 
op deze locatie wordt opgevolgd door mijn administratie. 
3. a) In afwachting van de uitvoering van het finale project zijn er momenteel geen 
wijzigingen voorzien. 
b) De bufferstrook is een strook die kan gebruikt worden om onverwacht uit te wijken 
zonder hierbij onmiddellijk in conflict te komen met het gemotoriseerd verkeer. 
Door deze strook te voorzien van markeringen, al dan niet geribbeld, wordt de 
stroefheid van het (nat) wegdek gewijzigd, waarbij de kans op uitglijden en vallen 
voor een fietser vergroot bij onverwachte uitwijkbewegingen.  
