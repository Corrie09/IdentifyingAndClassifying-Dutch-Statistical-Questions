title: Tramnetwerk Antwerpen - Vervanging en automatisering wissels
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2011323
thema link: https://www.vlaamsparlement.be/parlementaire-documenten/schriftelijke-vragen/1771531
SCHRIFTELIJKE VRAAG
nr. 89
van ORRY VAN DE WAUWER
datum: 13 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Tramnetwerk Antwerpen  -  Vervanging en automatisering wissels
Op het Antwerpse tramnet moeten tramchauffeurs op kruispunten nog uitstappen om 
handmatig spoorwissels om te draaien. Eind 2019 vroeg ik al een overzicht op van de 
geautomatiseerde wissels op het Antwerpse tramnetwerk en wat de infrastructurele 
toestand van die wissels is. De minister antwoordde dat defecte wissels onmiddellijk 
worden hersteld en daarvoor in een 24/7 technische wachtdienst voorzien is. Daarnaast is 
er een programma opgemaakt voor het prioritair vervangen van wissels. 
Eind juni 2020 werd een presentatie gegeven bij De Lijn over de werken aan de Antwerpse 
traminfrastructuur. Daaruit bleek dat van de 141 wissels op het Antwerpse tramnet er 39 
zijn met een verouderde gronduitrusting, 7 met verouderde sturing en 13 die een volledige 
vervanging moeten ondergaan. Vier jaar later blijken chauffeurs nog altijd wissels 
handmatig te moeten omdraaien. 
1. Is de minister, net als ik, van mening dat niet-automatische wissels, waarvoor 
tramchauffeurs uit hun voertuig moeten stappen en de wissel handmatig omleggen, 
veeleer thuishoren in een trammuseum dan op het dienstdoende tramnetwerk? Kan 
meer duiding worden gegeven welke stappen gezet worden om dergelijke situaties 
weg te werken?
2. Kan er een update gegeven worden van de wissels op het Antwerpse tramnet? Hoeveel 
automatische wissels zijn er en hoeveel niet-automatische wissels zijn er? Hoeveel 
niet-automatische wissels werden deze legislatuur vervangen door automatische 
wissels? Graag een jaarlijks overzicht.
3. Op welke kruispunten liggen dergelijke niet-geautomatiseerde wissels? Wordt er 
verder werk gemaakt om die verouderde wissels versneld weg te werken/te 
automatiseren? Graag meer duiding over het plan van aanpak, timing en budgettering.
4. Kan een overzicht gegeven worden van de defecte wissels op het Antwerpse tramnet 
per jaar van deze legislatuur? Is het kapotgaan van de wissels nog altijd een probleem, 
of konden de afgelopen jaren structurele verbeteringen worden geboekt? Indien 
beschikbaar, graag ook meer duiding over het jaarprogramma ter vervanging van 
defecte wissels.
5. In welke modaliteiten werd voorzien in het raamcontract om wissels te onderhouden 
en te herstellen? Hoe vaak moet het technische team belast met het onderhoud en 
herstelling aan de wissels, ingezet worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.89 van 13 oktober 2023
van ORRY VAN DE WAUWER
1. Alle tramwissels in exploitatie op het Antwerpse tramnet waarbij het spoor zich splitst 
(dus niet waarbij twee sporen samenkomen, in dat geval is geen sturing nodig) zijn 
uitgerust met een elektrisch sturingssysteem. De trambestuurder kan de wissel 
daarmee verleggen vanuit de stuurcabine, zonder te stoppen. 
Het scenario dat een trambestuurder tijdens een reizigersrit moet uitstappen om de 
wissel manueel te verleggen, komt enkel voor bij een defect of tijdens werken aan de 
elektrische sturingssystemen. Die situatie probeert De Lijn zo veel mogelijk te 
vermijden door preventief onderhoud van de wissels en het vernieuwen van 
verouderde wissels die meer kans hebben op defecten. 
2-3.Zoals aangegeven in het antwoord op deelvraag 1 zijn alle relevante wissels al 
elektrisch aangestuurd. Dat zijn er 144. Om defecten te beperken, wordt er wel werk 
gemaakt van vernieuwing van wissels. In onderstaande tabel vindt u een overzicht 
van de vernieuwingen en grote herstellingen die in de huidige legislatuur gebeurd 
zijn of gepland staan. 
Belangrijk hierbij is dat de wissels die hieronder voor 2024 vermeld zijn, effectief 
defect zijn, maar zonder grote impact op het tramverkeer, omdat ze maar in één 
richting bereden worden door regulier tramverkeer. Enkel bij omleidingen of 
inrukkende voertuigen moeten ze manueel verlegd worden. Defecte wissels die 
regelmatig manueel verlegd moeten worden tussen reguliere passages zijn er op het 
moment van schrijven (23/11/2023) niet. Deze situaties worden natuurlijk ook altijd 
met extra prioriteit behandeld.
Toestand TimingOpmerking
Wissel Loc. Adres
1 5 117 Marnixplaats (van De Vrièrestraat) Niet in operationeel tramnetwerk heraanleg ifv noodzaak
2 26 104 Antwerpesteenweg (van Sint-Bernardsesteenweg) Volledig vernieuwd 2020
3 31 118 Belgiëlei (van Harmonie) Volledig vernieuwd 2021
4 32 104 Jan van de Wouwerstraat Volledig vernieuwd 2020
5 42 104 Antwerpesteenweg (van Lelieplaats) Volledig vernieuwd 2020
6 49 129 Schijnpoortweg (van Singel) Geen tramverkeer ikv Oosterweel, volledig verwijderd volledig te vernieuwen
7 55 603 Jan van de Wouwerstraat (van Stelplaats Hoboken) Niet in operationeel tramnetwerk heraanleg ifv noodzaak
8 56 118 Lange Leemstraat (van Berchem station) Volledig venrieuwd 2023
9 69 128 De Gryspeerstraat Volledig venrieuwd 2021
10 73 129 Van der Delftstraat Geen tramverkeer ikv Oosterweel, volledig verwijderd volledig te vernieuwen
11 74 129 Schijnpoortweg (van Singel) Geen tramverkeer ikv Oosterweel, volledig verwijderd volledig te vernieuwen
12 75 129 Bisschoppenhoflaan Geen tramverkeer ikv Oosterweel, volledig verwijderd volledig te vernieuwen
Wissel Loc. Adres
1 10 141 Eindpunt Linkeroever Volledig vernieuwd 2022
2 11 115 Eindpunt Busbuffer Zuid - perron lijn 1, 4 en 10 (Van Brederodestraat/Brusselstraat) Hersteld 2020
3 12 115 Eindpunt Busbuffer Zuid - perron lijn 1, 4 en 10 (Van Brederodestraat/Brusselstraat) Hersteld 2020
4 14 136 Koningin Astridplein (van kant Carnotstraat) Hersteld 2023
5 15 124 Carnotstraat (van Astridplein) Hersteld 2023
6 16 122 Eindpunt Eksterlaar - perron lijn 4 en 9 (Van Boekenberglei) Keerlus+ wissel permanent uit dienst -
7 17 120 Borsbeeksebrug Volledige vernieuwing 2024/2025operationeel, zonder klachten
8 19 116 Amerikalei (van Bolivarplaats) Te herstellen 2024
9 21 105 Sint-Bernardesteenweg (van Kiel) Volledige vernieuwing 2024
10 22 105 Antwerpsesteenweg (van Lelieplaats) Hersteld 2023
11 33 112 Mechelsesteenweg (van Leopoldplaats) Hersteld 2019
12 34 112 Bourlastraat Hersteld 2019
13 35 112 Halte Nationale Bank - perron lijn 4 en 7 (van Frankrijklei) Volledige vernieuwing 2024
14 37 121 Borsbeeksebrug Volledig vernieuwd 2021
15 39 105 Sint-Bernardsesteenweg (van Singel) Volledige vernieuwing 2024
16 40 105 Sint-Bernardsesteenweg (van Schoonselhof) Te herstellen 2024
17 41 136 Gemeentestraat Volledig vernieuwd 2021
18 46 160 Sint-Pietersvliet Hersteld 2019
19 47 113 Nationalestraat Te herstellen 2024 wordt slechts in één richting bereden, geen impact op chauffeurs
20 48 119 Stanleystraat Volledig vernieuwd 2022
21 50 103 Bolivarplaats (van Singel) Hersteld 2020
22 51 103 Halte Bolivarplaats - perrons lijn 1 en 4 (van 103W057/E. Banningsstraat) Hersteld 2020
23 52 115 Montignystraat (van Singel) Hersteld 2021
24 53 116 Amerikalei (van Nationale bank) Hersteld 2022
25 57 103 Bolivarplaats (van Busbuffer Zuid/Amerikalei) Hersteld 2020
26 59 112 Britselei Hersteld 2020
27 60 112 Leopoldplaats (van maneuverspoor) Hersteld 2020
28 61 112 Leopoldplaats (van exploitatiespoor) Hersteld 2020
29 62 105 Voetbalstraat Volledige vernieuwing 2023
30 65 136 Van Wezenbeekstraat Te herstellen 2024
31 66 136 Koningin Astridplein (van kant Gemeentestraat) Hersteld 2023
32 67 110 Antwerpestraat Volledige vernieuwing 2020
33 71 131 Bredabaan Hersteld 2022
34 81 133 Eindpunt Merksem - keerlus Volledige vernieuwing 2022
35 86 141 Eindpunt Linkeroever - perrons lijn 3, 5, 9 en 15 (van Zwijndrecht/Halewijnlaan) Hersteld 2023
36 91 146 Dascottelei Hersteld 2019
37 94 144 Eindpunt Silsburg - keerlus Hersteld 2020
38 96 125 Engelselei Hersteld 2020
39 97 125 Stenenbrug (van Singel) Hersteld 2020
Wissel Loc. Adres
1 5 117 Marnixplaats (van De Vrièrestraat) Niet in operationeel tramnetwerk heraanleg ifv noodzaak
2 32 104 Jan van de Wouwerstraat Volledig vervangen 2020
3 42 104 Antwerpesteenweg (van Lelieplaats) Volledig vervangen 2020
4 49 129 Schijnpoortweg (van Singel) Geen tramverkeer ikv Oosterweel, volledig verwijderd volledig te vernieuwen
5 55 603 Jan van de Wouwerstraat (van Stelplaats Hoboken) Niet in operationeel tramnetwerk heraanleg ifv noodzaak
6 73 129 Van der Delftstraat Geen tramverkeer ikv Oosterweel, volledig verwijderd volledig te vernieuwen
7 74 129 Schijnpoortweg (van Singel) Geen tramverkeer ikv Oosterweel, volledig verwijderd volledig te vernieuwengronduitrustingVerouderde wisselsturingen 
Volledig te vervangen
4. Alle wissels die deel uitmaken van de reguliere tramroutes zijn elektrisch 
aangestuurd, waarbij de bediening vanuit het tramvoertuig gebeurt. 
In onderstaande grafiek wordt weergegeven hoeveel procent van de elektrisch 
aangestuurde wissels die invloed hebben op de dagelijkse exploitatie in werking 
is. Het cijfer wordt wekelijks op dinsdag geteld. De beschikbaarheidsgraad is de 
laatste periode stabiel op 98% of hoger. Deze cijfers worden pas bijgehouden 
sinds begin dit jaar. We hebben dus geen cijfers ter beschikking voor de hele 
legislatuur.
5. Met uitzondering van de defecten onder garantie biedt de constructeur een 
onderhouds- en servicevoorstel aan voor de duurtijd van het contract, inclusief 
verlengingen +2 jaar. 
Gedurende de garantieperiode staat de constructeur in voor alle defecten aan de 
geleverde hardware en software. De vervanging van alle defecte elementen uit 
het raamcontract, tijdens de garantieperiode, zijn ten laste van de constructeur, 
net als de levering en de plaatsing. Enkel defecten en vervangingen die te wijten 
zijn aan niet door de leverancier voorgeschreven handelingen uitgevoerd door De 
Lijn, vallen niet onder de toepassing van bovenstaande. De foute handeling dient 
in dat geval uitdrukkelijk aangetoond te worden door de leverancier.
Alle elektrische wissels krijgen naast een wekelijkse reiniging van het tongenbed 
het jaarlijks voorgeschreven onderhoud van de fabrikant.
Tot op heden heeft De Lijn geen statistieken betreffende het aantal interventies 
dat ze uitvoert. In globo kunnen we wel meegeven dat er dagelijks gemiddeld 
twee à drie interventies gebeuren op elektrisch aangestuurde wissels, waarbij de 
chauffeur moet uitstappen tijdens zijn normale reisweg. Dat kan gaan van een 
eenvoudige reset of het afregelen van de detectielussen, tot de vervanging van 
componenten in de sturing.
Om deze defecten op te vangen, beschikt De Lijn over een 24/7 bezetting die 
eerstelijnsinterventie uitvoert. Daarnaast is er ook 24/7 een wachtdienst 
oproepbaar voor complexere problemen.80%82%84%86%88%90%92%94%96%98%100%
Jan W1 Jan W3 Feb W1 Feb W3 Maa W1 Maa W3 Maa W5 Apr W2 Apr W4 Mei W2 Mei W4 Jun W2 Jun W4 Jul W2 Jul W4Aug W2 Aug W4 Sept W1 Sept W3 Okt W1 Okt W3 Nov W1Elektrische wissels exploitatie gevoelig in werking 2023
