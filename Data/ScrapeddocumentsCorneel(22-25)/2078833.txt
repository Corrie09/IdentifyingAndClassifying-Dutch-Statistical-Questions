title: Ruimtebeslag - Evolutie
thema: Ruimtelijke ordening
pdf link: https://docs.vlaamsparlement.be/pfile?id=2078833
thema link: https://www.vlaamsparlement.be/parlementaire-documenten/schriftelijke-vragen/1834795
SCHRIFTELIJKE VRAAG
nr. 28
van SANNE VAN LOOY
datum: 18 oktober 2024
aan JO BROUNS
VLAAMS MINISTER VAN OMGEVING EN LANDBOUW
Ruimtebeslag  -  Evolutie
“Zowat de helft van de nieuwe gebouwen die er sinds 2019 in Vlaanderen zijn bijgekomen, 
werd opgetrokken buiten de gemeente- en dorpskernen. De toename van lintbebouwing 
botst met de bouwshift en zet de discussie over ruimtelijke ordening verder op scherp.” 
(De Tijd). 
In het regeerakkoord staat de doelstelling om meer dan ooit tevoren in te zetten op het 
verder terugdringen van het bijkomende ruimtebeslag naar 0 hectare/dag in 2040. Maar 
we lezen in De Tijd dat ondanks het feit dat het tempo daalt waarin de open ruimte wordt 
aangesneden, het realiseren van de bouwshift op het terrein moeilijk wordt. Het tempo is 
gedaald van gemiddeld 5 hectare per dag tussen 2013 en 2019 naar nog gemiddeld 3,8 
hectare per dag in de periode 2019-2022. Helaas nam het aantal gebouwen in de kernen 
maar met 1,7 procent toe, terwijl de linten en versplinterde nieuwbouw groeipercentages 
van respectievelijk 2,8 en 5,2 procent laten optekenen.
1. a) Hoeveel hectare werd in 2023 en in de eerste 9 maanden van 2024 gemiddeld per 
dag aangesneden?
b) Hoe kijkt de minister naar die evolutie?
2. a) Kan de minister cijfers bezorgen over de groei aan nieuwbouw in de dorpskernen 
en over de groei van nieuwbouw buiten de kernen? Graag de cijfers voor de 
afgelopen 5 jaar en opgedeeld per provincie.
b) Hoe definieert men ‘kern’ bij de berekening van de cijfers?
c) Hoe kijkt de minister naar de cijfers?  
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 28 van 18 oktober 2024
van SANNE VAN LOOY
1. a) Zoals ook vermeld wordt in de recent gepubliceerde Themarapport Bouwshift (pag 
49) wordt het gemiddeld bijkomend ruimtebeslag per dag berekend op basis van 
data van de verschillende klassen van landgebruik in de Landgebruikskaart.
De geografische datalaag ‘ruimtebeslag’, waarmee de oppervlakte- en 
evolutiecijfers berekend worden, is een afgeleid product van deze 
Landgebruikskaart. Volgens de huidige methodologie worden de Landgebruikskaart 
en de afgeleide Ruimtebeslagkaart om de 3 jaar samengesteld, zodat momenteel 
toestanden 2013, 2016, 2019 en 2022 beschikbaar zijn. De opmaak van deze 
geografische datalagen staat in detail  beschreven in een technisch rapport). Het is 
dus met de huidige methodologie  niet mogelijk om het bijkomende ruimtebeslag 
met een hogere frequentie dan 3-jaarlijks te berekenen.
b) De 3-jaarlijkse cijfers over het ruimtebeslag in Vlaanderen zijn op 7 november 2023 
al besproken geweest in Commissie voor Leefmilieu, Natuur, Ruimtelijke Ordening 
en Energie. Het nemen van een termijn van 3 jaar om de evolutie van ruimtebeslag 
te berekenen is ingegeven door technische overwegingen zoals hierboven gesteld, 
de termijn biedt daarbij een goed inzicht in de grote evoluties en lange termijn 
beleid. 
2. a) Verleende omgevingsvergunningen voor nieuwbouwwoningen of verbouwingen 
kunnen beschouwd worden als een betrouwbare voorspeller van toekomstig 
bijkomend ruimtebeslag of voor verschuivingen binnen het bestaande ruimtebeslag, 
toch zeker voor de landgebruikscategorie ‘huizen en tuinen’. Vermoedelijk is de 
impact op het terrein evenredig aan het aantal verleende vergunningen. Het 
Omgevingsloket bevat alle vergunningsaanvragen sinds het in werking treden van 
het omgevingsvergunningendecreet.
Uit het Omgevingsloket kunnen sinds 2019 eenduidige en vergelijkbare 
vergunningsdata geëxporteerd worden. De gerapporteerde cijfers betreffen het 
aantal vergunde wooneenheden. Wooneenheden kunnen zowel eengezins- als 
meergezinswoningen zijn. In de cijfers wordt hier geen onderscheid naar gemaakt.
De tabellen hieronder geven per jaar (van Projectbesluit) en per provincie 
respectievelijk de absolute aantallen en de procentuele verhouding weer van de in 
het Vlaams gewest vergunde nieuwbouwwoningen (aantal wooneenheden) binnen 
en buiten de kernen tussen 2019 en 2023 op basis van het Omgevingsloket. 
Jaar Project 
Besluit Kerntype Antwerpen LimburgOost-
VlaanderenVlaams-
BrabantWest-
Vlaanderen Vlaanderen*
10.288 5.530 9.414 5.730 9.618 40.579
Buiten kern1.752 1.677 2.094 1.833 1.416 8.771
2019 Binnen kern8.536 3.853 7.320 3.897 8.202 31.808
11.092 5.951 8.218 5.616 9.146 40.019
Buiten kern1.751 1.661 1.984 1.355 1.192 7.940
2020 Binnen kern9.341 4.290 6.234 4.261 7.954 32.079
10.300 5.956 8.783 5.558 9.485 40.074
Buiten kern1.967 2.125 2.482 1.768 1.383 9.717
2021 Binnen kern8.333 3.831 6.301 3.790 8.102 30.357
9.476 5.171 8.639 4.804 8.333 36.416
Buiten kern2.090 1.658 2.231 1.511 1.350 8.834
2022 Binnen kern7.386 3.513 6.408 3.293 6.983 27.582
8.775 4.659 7.754 4.535 7.446 33.167
Buiten kern1.859 1.612 1.986 1.272 1.151 7.878
2023 Binnen kern6.916 3.047 5.768 3.263 6.295 25.289
54.767 30.490 47.549 29.950 48.626 211.357
Buiten kern10.419 9.617 11.947 8.902 7.184 48.047
2019 - 2023 Binnen kern44.348 20.873 35.602 21.048 41.442 163.310
Jaar Project 
Besluit Kerntype Antwerpen LimburgOost-
VlaanderenVlaams-
BrabantWest-
Vlaanderen Vlaanderen*
Buiten kern17,0% 30,3% 22,2% 32,0% 14,7% 21,6%
2019 Binnen kern83,0% 69,7% 77,8% 68,0% 85,3% 78,4%
Buiten kern15,8% 27,9% 24,1% 24,1% 13,0% 19,8%
2020 Binnen kern84,2% 72,1% 75,9% 75,9% 87,0% 80,2%
Buiten kern19,1% 35,7% 28,3% 31,8% 14,6% 24,2%
2021 Binnen kern80,9% 64,3% 71,7% 68,2% 85,4% 75,8%
Buiten kern22,1% 32,1% 25,8% 31,5% 16,2% 24,3%
2022 Binnen kern77,9% 67,9% 74,2% 68,5% 83,8% 75,7%
Buiten kern21,2% 34,6% 25,6% 28,0% 15,5% 23,8%
2023 Binnen kern78,8% 65,4% 74,4% 72,0% 84,5% 76,2%
Buiten kern19,0% 31,5% 25,1% 29,7% 14,8% 22,7%
2019 - 2023 Binnen kern81,0% 68,5% 74,9% 70,3% 85,2% 77,3%
(*) De totalen voor Vlaanderen zijn berekend voor de unieke aanvragen, enkele aanvragen worden door 
schaalverschillen en geometrieverschillen aan 2 provincies toegewezen, en komen dan ook in de tabel bij iedere 
provincie voor. Het optellen van de aantallen van alle provincies geeft daarom een licht ander aantal.
b) Bij deze opdeling worden ‘kernen’ gedefinieerd zoals in het Ruimterapport 2021. 
• een voldoende hoge dichtheid aan gebouwen (> 30 gebouwen binnen een straal 
van 100 m)
• een voldoende hoge oppervlakte aan gebouwen (> 9500m2 binnen een straal 
van 100 m) of
• een voldoende hoge dichtheid aan huishoudens (> 60 huishoudens binnen een 
straal van 100 m)
• bewoond door minimaal 20 huishoudens 
• een minimale oppervlakte van 5 ha
Het gaat hier dus om een morfologische afbakening van bewoonde kernen. Dit 
gebeurt met behulp van een GIS-algoritme dat over heel Vlaanderen op dezelfde 
manier werkt (voor het opmaakproces, zie technisch rapport). Het 
voorzieningenniveau van de woonkern speelt geen rol. Het begrip ‘kern’ hangt hier 
evenmin af van administratieve grenzen. Een kern kan zich over meerdere 
gemeenten uitstrekken, en een gemeente kan meerdere kernen bevatten.
c) Vlaanderen beschikt over zeer veel gegevens die het beleid toelaten om de toestand 
van de bouwshift nauwgezet op te volgen en zo nodig gepaste maatregelen te 
nemen. De door de vraagsteller gevraagde cijfers geven slechts een facet uit het 
bredere inzicht dat geboden wordt in het Themarapport Bouwshift van het 
departement Omgeving. Dit bredere inzicht gaat ook bijvoorbeeld in op het soort 
vergunningen, het type woning, de ligging van vergunningen binnen of buiten het 
ruimtebeslag, de geschiktheid van de locatie enzovoort. Dit wil zeggen dat een 
oordeel over één puzzelstukje uit de veel ruimere bouwshiftpuzzel, zou omkaderd 
moeten worden met tal van kanttekeningen. 
Alleszins mag uit de gegeven procentuele cijfers niet afgeleid worden dat er steeds 
meer nieuwe woningen buiten de kernen gebouwd worden. De absolute cijfers 
tonen dat de nieuwbouw buiten de kernen stabiel of licht afnemend is buiten de 
kernen. De procentuele verhouding verandert vooral ten gevolge van 
verminderende nieuwbouwactiviteit in de kernen.
De provinciaal opgedeelde cijfers, weerspiegelen vooral de eigenheid van iedere 
provincie. Sommige provincies hebben een veel grotere oppervlakte aan kernen, of 
hebben een kleiner juridisch aanbod bouwkavels buiten de kernen. Ook de 
verhoudingen tussen verstedelijkte kernen, regionale kernen en kleine dorpskernen 
verschillen tussen de provincies, waardoor ook de verschillen tussen nieuwbouw en 
verbouwingen tussen die kerntypes doorwerken naar de provinciaal opgedeelde 
cijfers. 
