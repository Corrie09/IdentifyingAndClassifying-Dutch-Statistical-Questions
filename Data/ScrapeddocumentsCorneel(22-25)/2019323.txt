title: Arbeidskaarten - Controles 2022
thema: Werk
pdf link: https://docs.vlaamsparlement.be/pfile?id=2019323
thema link: https://www.vlaamsparlement.be/parlementaire-documenten/schriftelijke-vragen/1782923
SCHRIFTELIJKE VRAAG
nr. 97
van ROBRECHT BOTHUYNE
datum: 29 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Arbeidskaarten  -  Controles 2022
Een arbeidskaart kan worden ingetrokken conform de bepalingen van artikel 35 van het 
koninklijk besluit (KB) van 9 juni 1999. Ze kan ook geweigerd worden volgens de 
bepalingen van artikel 34 van het KB van 9 juni 1999.
Een verblijfsvergunning kan worden ingetrokken volgens de bepalingen van artikel 42 van 
de wet van 15 december 1980. 
1. Arbeidskaarten kunnen worden ingetrokken wanneer de arbeidsvergunning van de 
werkgever, door wie de werknemer wordt tewerkgesteld, wordt ingetrokken. 
Hoeveel werkvergunningen werden er in 2022 ingetrokken? Graag opsplitsing naar
a) provincie;
b) administratieve intrekkingen en sanctionerende intrekkingen;
c) gender;
d) nationaliteit;
e) land van herkomst; 
f) leeftijd. 
2. Hoeveel controles per sector werden er in 2022 uitgevoerd?
3. Ingaande op de controles:
Hoeveel waarschuwingen werden er in 2022 gegeven? Graag totaalaantal en 
opsplitsing naar
a) provincie;
b) gender;
c) nationaliteit;
d) land van herkomst; 
e) leeftijd.
4. Wat was de reden van de gegeven waarschuwing? Graag de top 5 van hoofdredenen.
5. Hoeveel pro justitia’s werden bij de controles opgesteld? Graag overzicht voor 2022 
en opsplitsing naar
a) provincie;
b) gender;
c) nationaliteit;
d) land van herkomst; 
e) leeftijd. 
6. Wat was de reden van de pro justitia? Graag de top 5.
7. Wat zijn de conclusies die uit de verschillende controles in 2022 getrokken kunnen 
worden?
8. Welke evolutie kan er worden onderkend sinds 2020 (coronajaar waarin het aantal 
controles ernstig daalde) inzake de controles? 
9. Wat is de totale kostprijs per jaar verbonden aan de jaarlijkse controles op de 
tewerkstelling van buitenlandse werknemers uitgedrukt in het aantal en de kostprijs 
van de voltijdsequivalenten? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 97 van 29 november 2023
van ROBRECHT BOTHUYNE
1. Een toelating tot arbeid wordt sinds het in voege treden van BVR 7/12/2018 houdende 
uitvoering van de wet van 30 april 1999 betreffende de tewerkstelling van buitenlandse 
werknemers niet langer ingetrokken conform bepalingen uit KB 9/6/1999, maar enkel 
conform het huidige BVR (artikel 13).
In 2022 werden er in totaal 2.117 toelatingen ingetrokken. Daarvan werden er 399 
ingetrokken omwille van een inbreuk (sanctionerende intrekking) en daarnaast werden 
er 1.718 ingetrokken omwille van de stopzetting van de tewerkstelling door de 
werkgever (administratieve intrekking).
Een opsplitsing naar provincie van tewerkstelling en nationaliteit van werknemer vindt 
de volksvertegenwoordiger in bijlage 1. Opdeling naar gender en leeftijd van de 
werknemer is op basis van de data niet mogelijk. 
2. In 2022 werden er in totaal 1.185 controles uitgevoerd naar de naleving van de 
regelgeving tewerkstelling buitenlandse werknemers. Hieronder wordt de top 10 
weergegeven van sectoren waarin de meeste controles plaatsvonden. 
Top 10 gecontroleerde sectoren
Horeca 20%
Detailhandel (excl. motorvoertuigen) 14%
Bouw 12%
Transport 10%
Arbeidsbemiddeling 7%
Land-, tuinbouw en visserij 6%
Groothandel (excl. motorvoertuigen) 6%
Particuliere huishoudens 4%
Vervaardiging van voedingsmiddelen 3%
Andere 18%
Totaal 100%
3. Er werden 53 waarschuwingen opgesteld in 2022. Er is geen data beschikbaar om een 
verdere opsplitsing naar provincie, gender, nationaliteit, land van herkomst en leeftijd 
mogelijk te maken.
4. Hieronder wordt de top 5 getoond van redenen waarom een waarschuwing werd 
gegeven. Een waarschuwing kan meerdere inbreuken bevatten. 
Top 5 reden waarschuwing 2022
Grenzen arbeidsvergunning niet respecteren 22
Tewerkstelling zonder toelating tot arbeid 11
Tewerkstelling zonder geldig verblijf 8
Weigering- en intrekkingsgronden 6
Gegevens verblijfsvergunning niet bijhouden 3
5. Er werden 78 pro justitia’s opgesteld in 2022. Er is geen data beschikbaar om een 
verdere opsplitsing naar provincie, gender, nationaliteit, land van herkomst en leeftijd 
mogelijk te maken.
6. Hieronder wordt de top 5 getoond van redenen waarom een waarschuwing werd 
gegeven. Een pro justitia kan meerdere inbreuken bevatten.
Top 5 reden Pro Justitia 2022
Tewerkstelling zonder geldig verblijf 37
Tewerkstelling zonder toelating tot arbeid 22
Grenzen arbeidsvergunning niet respecteren 11
Niet vooraf nagaan verblijfsvergunning 9
Autoriteiten op een dwaalspoor brengen 7
7. Tijdens de 661 inspecties (excl. de administratieve controles) werden 174 inbreuken 
op de regelgeving betreffende de tewerkstelling van buitenlandse werknemers 
vastgesteld in 136 dossiers. Dit stemt overeen met 21% positieve vaststellingen. 
De Vlaamse sociale inspectie spoort misbruiken op en stelt het openbaar ministerie 
hiervan in kennis via een pro justitia. Anderzijds werkt zij ook preventief en maant zij 
werkgevers aan hen in regel te stellen via waarschuwingen. De Vlaamse sociale 
inspectie voert haar toezichtstaken uit in alle sectoren maar is prominenter aanwezig 
in die sectoren die meer fraudegevoelig zijn.
8. Om de evolutie te kennen worden hieronder een aantal kerncijfers weergeven sinds 
2020.  
 2020 2021 2022
Aantal inspecties 1080 721 1185
Aantal inbreuken 212 224 174
Aantal PJ's 92 108 78
Aantal 
waarschuwingen48 43 53
Het aantal uitgevoerde controles lag lager in 2021. In 2020 dwongen de 
coronamaatregelen de Vlaamse sociale inspectie om meer in te zetten op 
administratieve controles. Zo’n controles vergen minder tijd dan reguliere inspecties 
waardoor er meer controles kunnen worden uitgevoerd met hetzelfde aantal 
inspecteurs. In 2022 werd de draad van de administratieve controles opnieuw 
opgepikt.
Het aantal vastgestelde inbreuken en het aantal opgestelde pro justitia’s lag in 2022 
lager dan de voorgaande jaren. Daarentegen werden er meer waarschuwingen 
uitgeschreven.
9. Voor de berekening van de totale kostprijs werd rekening gehouden met de totale 
loonkost en het woon-werkverkeer. Voor de gemiddelde kostprijs per VTE te bekomen 
werden naast de functie van inspecteur ook de andere functies meegenomen in de 
berekening, zoals die van de administratieve ondersteuners en de leidinggevenden. Er 
werd in totaal 10.49 VTE ingezet voor het uitvoeren van de controles op de 
tewerkstelling van buitenlandse werknemers wat overeenstemt met een totale kost 
van 937.876 euro
BIJLAGE
Aantal ingetrokken toelatingen tot arbeid 2022
