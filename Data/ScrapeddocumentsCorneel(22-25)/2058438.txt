title: Landbouworganisaties - Subsidiëring
thema: Landbouw
Visserij
pdf link: https://docs.vlaamsparlement.be/pfile?id=2058438
thema link: https://www.vlaamsparlement.be/parlementaire-documenten/schriftelijke-vragen/1811596
SCHRIFTELIJKE VRAAG
nr. 346
van BART VAN HULLE
datum: 12 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Landbouworganisaties  -  Subsidiëring
Om zicht te krijgen op de subsidiestromen van de Vlaamse overheid naar verschillende 
organisaties, had ik graag van de minister een overzicht gekregen van alle subsidies aan 
volgende organisaties: Agro Bedrijfshulp, agrobeheercentrum Ecokwadraat, AgroCampus, 
BB-Patrim, Belgische Vereniging voor Agrarisch Recht, Boerenbond, Landelijke Gilden, 
Boerenbond Projecten, Boerennatuur Vlaanderen, Bond Gepensioneerden Groep 
Boerenbond, Coöperatief Enthoutpark, HBB, Ieder voor Allen, Innovatiesteunpunt voor 
landbouw en platteland, Logeren in Vlaanderen, Nationaal Centrum voor Beroepsvorming 
in de Landbouw vzw, Plattelandsklassen vzw, Plattelandstoerisme in Vlaanderen, Vzw 
Boeren op een Kruispunt, Steunpunt Groene Zorg, Voorzorg, Werkers Agro Bedrijfshulp, 
Werkers Agro Bedrijfshulp Antwerpen, Werkers Agro Bedrijfshulp Oost-Vlaanderen, 
Werkers Agro Bedrijfshulp Vlaams-Brabant, Werkers Agro Bedrijfshulp West-Vlaanderen, 
WERKERS in aanneming, WERKERS in uitzenden, Internationale Werktuigendagen voor 
land- en tuinbouw vzw, Algemeen Boerensyndicaat, Nationaal Agrarisch Centrum vzw, 
Sociaal Hulpbetoon vzw, Vrouwen van het Algemeen Boerensyndicaat.
Graag een overzicht per organisatie van de jaarlijkse subsidie van 2013 tot 2023 met:
1. per organisatie de vermelding van het totale subsidiebedrag dat de organisatie dat jaar 
kreeg;
2. een onderverdeling van de verschillende soorten subsidies die de organisatie kreeg, 
met een omschrijving waarvoor de subsidie uitgekeerd werd.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 346 van 12 maart 2024
van BART VAN HULLE
Bijlage 1 bevat een overzicht van de verschillende subsidies door het Agentschap 
Landbouw en Zeevisserij die in de periode 2013-2023 werden toegekend aan Agrocampus 
(KBO:0450641907), Boerenbond (KBO:0676461073), Landelijke Gilden 
(KBO:0410028601), Boerenbond Projecten (KBO:0443086793), Boerennatuur Vlaanderen 
(KBO:0849422565), Plattelandsklassen vzw (KBO:0434365505), Boeren op een Kruispunt 
vzw (KBO:0886502992), Werkers Agro Bedrijfshulp (KBO:0447910168), Nationaal 
Agrarisch Centrum (KBO:0419085035) en Vrouwen van het Algemeen Boerensyndicaat 
(KBO:0823812882).
Het betreft voor het overgrote deel subsidies in het kader van het gemeenschappelijk 
landbouwbeleid. Deze gebeuren in cofinanciering tussen de Vlaamse overheid en de 
Europese Unie. Belangrijke voorbeelden zijn de steun voor erkende vormingscentra, 
demonstratieprojecten, operationele groepen… Die steun kadert binnen het “AKIS” 
(Agrarisch Kennis en Innovatiesysteem), waarbij vorming voor land- en tuinbouwers op 
een laagdrempelige en betaalbare manier wordt aangeboden. 
Er werden geen subsidies toegekend aan BB-Patrim (KBO:0463953770), Belgische 
Vereniging voor Agrarisch Recht (KBO:0414114477), Bond Gepensioneerden Groep 
Boerenbond (KBO:0877755869), Coöperatief Enthoutpark (KBO:0419585376), HBB 
(KBO:0445807545), Ieder voor Allen (KBO:0424288094), Logeren in Vlaanderen 
(KBO:0867369644), Plattelandstoerisme in Vlaanderen (KBO:0685583429), Steunpunt 
Groene Zorg (KBO:0865295032), Werkers in Aanneming (KBO:0474164902), WERKERS 
in uitzenden (KBO:0464077296), Internationale Werktuigendagen voor Land- en Tuinbouw 
vzw (KBO:0475842705), Algemeen Boerensyndicaat (KBO:0414798130), Sociaal 
Hulpbetoon vzw (KBO:0452895077) en Voorzorg (KBO:0410958118).
Bijlage 2 geeft een overzicht van de toegekende subsidies per jaar (inclusief Europese 
cofinanciering) vanuit het Agentschap Landbouw en Zeevisserij in de periode 2013-2022 
aan de organisaties uit bijlage 1.
De cijfers van agrobeheercentrum Ecokwadraat zitten vervat in Boerennatuur Vlaanderen, 
deze van AgroBedrijfshulp en de provinciale afdelingen in Werkers Agro Bedrijfshulp, deze 
van het Innovatiesteunpunt voor landbouw en platteland in Boerenbond Projecten en deze 
van Nationaal Centrum voor Beroepsvorming in de Landbouw vzw in het Nationaal 
Agrarisch Centrum vzw.
BIJLAGEN
1.Omschrijving van de toegekende subsidies vanuit het Agentschap Landbouw en 
Zeevisserij in de periode 2013-2022 aan Agrocampus, Boerenbond, Landelijke Gilden, 
Boerenbond Projecten, Boerennatuur Vlaanderen, Plattelandsklassen vzw, Boeren op 
een Kruispunt vzw, Werkers Agro Bedrijfshulp, Nationaal Agrarisch Centrum en 
Vrouwen van het Algemeen Boerensyndicaat
2. Overzicht van de toegekende subsidies per jaar vanuit het Agentschap Landbouw en 
Zeevisserij in de periode 2013-2022 aan de organisatie uit bijlage 1
