title: Buschauffeurs De Lijn - Druggebruik
thema: Mobiliteit en Verkeer
pdf link: https://docs.vlaamsparlement.be/pfile?id=2022491
thema link: https://www.vlaamsparlement.be/parlementaire-documenten/schriftelijke-vragen/1783225
SCHRIFTELIJKE VRAAG
nr. 295
van KRISTOF SLAGMULDER
datum: 29 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Buschauffeurs De Lijn  -  Druggebruik 
Druggebruik bij buschauffeurs zorgt voor een groot gevaar op het vlak van 
verkeersveiligheid. Het verstoort niet alleen de alertheid bij de chauffeur maar verhoogt 
ook sterk het risico op ongevallen. Buschauffeurs zijn vanzelfsprekend verantwoordelijk 
voor de veiligheid van de passagiers. 
In het verleden werd al druggebruik vastgesteld bij buschauffeurs van De Lijn. Via de 
dienst Welzijn van De Lijn zou er omtrent cannabisgebruik recentelijk ook een bericht via 
hun nieuwsbrief uitgestuurd zijn naar het personeel.
1. Kan de minister cijfers bezorgen met betrekking tot het aantal gevallen van 
druggebruik door buschauffeurs bij De Lijn sinds het begin van deze legislatuur?
2. Welke stappen onderneemt de minister om druggebruik bij buschauffeurs van De Lijn 
te monitoren en te voorkomen? Op welke manier en via welke weg wordt er aan 
preventie gedaan? 
3. Beschikt de minister over gegevens betreffende de soorten drugs die buschauffeurs 
van De Lijn hadden gebruikt? Kan zij die cijfers meedelen opgesplitst per jaar en soort 
drugs?
4. Op welke wijze worden drugstesten bij buschauffeurs van De Lijn uitgevoerd? Wat is 
de frequentie daarvan?
5. Hoe worden de resultaten van drugstesten beheerd en opgevolgd?
6. Welke sancties zijn er bij positieve drugstesten?
7. Zal de minister extra maatregelen nemen inzake de problematiek rond druggebruik bij 
buschauffeurs van De Lijn en zullen bepaalde zaken aangescherpt worden? Zo niet, 
waarom niet?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 295 van 29 november 2023
van KRISTOF SLAGMULDER
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen eind januari 2024.
