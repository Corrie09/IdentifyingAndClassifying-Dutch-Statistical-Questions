title: Laadpalen 'Strategische locaties' - Aanvragen
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2010586
thema link: https://www.vlaamsparlement.be/parlementaire-documenten/schriftelijke-vragen/1771751
SCHRIFTELIJKE VRAAG
nr. 110
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpalen 'Strategische locaties'  -  Aanvragen
Op 15 maart 2023 vroeg ik in schriftelijke vraag nr. 960 naar het aantal aangevraagde en 
geplaatste publieke laadpalen op strategische locaties via het e-loket voor lokale besturen. 
Deze vraag werd echter niet volledig beantwoord. 
Graag stel ik volgende bijkomende vragen. 
1. Hoeveel aanvragen voor een publieke laadpaal op strategische locaties werden er 
ingediend door lokale besturen voor de periode van 1 september 2022 tot en met 30 
september 2023? Graag een onderscheid:
a) per gemeente;  
b) per provincie; 
c) per maand.  
2. Hoeveel van deze aanvragen waren volledig? Graag een onderscheid:
a) per gemeente;  
b) per provincie; 
c) per maand.  
3. Hoeveel van deze aanvragen werden goedgekeurd? Graag een onderscheid:
a) per gemeente;  
b) per provincie; 
c) per maand.  
4. Hoeveel van deze aanvragen werden afgekeurd? Graag een onderscheid:
a) per gemeente;  
b) per provincie; 
c) per maand.  
5. Hoeveel van deze aanvragen zijn in behandeling? Graag een onderscheid:
a) per gemeente;  
b) per provincie; 
c) per maand.  
6. Hoeveel van deze aanvragen waren onvolledig? Graag een onderscheid:  
a) per gemeente;  
b) per provincie; 
c) per maand.  
7. Hoeveel onvolledige dossiers werden nadien niet meer vervolledigd? Graag een 
onderscheid:  
a) per gemeente;  
b) per provincie; 
c) per maand.  
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 110 van 16 oktober 2023
van SOFIE MERTENS
1. Hieronder het aantal ingediende strategische locaties uitgesplitst per maand. In een 
eerste figuur vindt u de locaties in de regio’s van TotalEnergies (totaal: 1331), in een 
tweede figuur die in de regio’s van Engie (totaal: 1338). 
2. In overleg tussen het lokaal bestuur en MOW zijn alle aanvragen vervolledigd en 
verduidelijkt.   
3. In West-Vlaanderen werd 89% aanvaard; in Vlaams-Brabant 92%; in Limburg 100%, 
in Antwerpen 97% en in Oost-Vlaanderen 98%. De cijfers in de Engie-regio’s liggen 
hoger, omdat zij in samenspraak met de gemeenten ook locaties on hold zetten; bv. 
waar de informatie voorlopig ontoereikend is. Bij TotalEnergies worden deze 
afgewezen.

4. De overige voorstellen werden afgekeurd. 
5. De te behandelen aanvragen zijn die voornamelijk vanaf eind september werden 
ingediend. Het gaat over 91 voorstellen verdeeld over de 5 regio’s. 
6-7.Ook hier zijn al alle aanvragen in overleg tussen het lokaal bestuur en MOW 
vervolledigd en verduidelijkt. Bij de beoordeling wordt vaak ook nog contact 
opgenomen met het lokale bestuur door de concessiehouders.
