title: Vlaamse overheid - Consultancyopdrachten
thema: Vlaamse administratie
pdf link: https://docs.vlaamsparlement.be/pfile?id=2028295
thema link: https://www.vlaamsparlement.be/parlementaire-documenten/schriftelijke-vragen/1787102
SCHRIFTELIJKE VRAAG
nr. 85 
van ELS AMPE
datum: 12 december 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaamse overheid  -  Consultancyopdrachten
Deze legislatuur heeft de Vlaamse overheid al honderden miljoenen uitgegeven aan 
consultancyopdrachten. Er vloeit dus ontzettend veel Vlaams belastinggeld naar externe 
consultants, maar na maanden heisa kan de regering nog altijd niet zeggen hoeveel exact. 
Het begon met 1,5 miljard euro. Daarna zou het 640 miljoen zijn. Ook het bedrag van 220 
miljoen euro werd genoemd. Wat het uiteindelijke bedrag is, blijft onduidelijk.
 
1. Hoeveel geld is er onder de huidige Vlaamse Regering naar externe consultancy 
gevloeid? Graag een overzicht per departement en voor de jaren 2019, 2020, 2021, 
2022 en 2023.
2. Hoeveel geld is er onder de huidige Vlaamse Regering naar advocatenkantoren 
gevloeid? Graag een overzicht per departement en voor de jaren 2019, 2020, 2021, 
2022 en 2023.
3. Hoeveel geld is er onder de huidige Vlaamse Regering naar externe consultancy 
gevloeid in het kader van het stikstofdossier?
4. Hoeveel geld is er onder de huidige Vlaamse Regering naar advocatenkantoren 
gevloeid in het kader van het stikstofdossier? 
5. Jaarlijks vraagt en krijgt het Vlaams Parlement een budget van de Vlaamse overheid 
om het parlement te runnen. 
Hoeveel bedraagt die overheidssubsidie voor de jaren 2019, 2020, 2021, 2022 en 
2023?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 85 van 12 december 2023
van ELS AMPE
1. Ik verwijs naar mijn aanvullend antwoord op de schriftelijke vraag nr. 216 van de heer 
Thijs Verbeurgt, alsook schriftelijke vraag nr. 218 van de heer Jos D’Haese. Een 
toelichting bij de totaalbedragen vindt u in:
•de presentatie van de Vlaams minister van Financiën en Begroting, Wonen en 
Onroerend Erfgoed in de Commissie voor Algemeen Beleid, Financiën, Begroting en 
Justitie van 30 mei 2023. Het verslag van de uiteenzetting van minister Diependaele 
gaat hier.
•mijn toelichting in de Commissie voor Algemeen Beleid, Financiën, Begroting en 
Justitie van 8 juni 2023. Het verslag van mijn uiteenzetting gaat hier.
Ten slotte kijk ik uit naar het rapport van het Rekenhof, dat conform de motie van het 
Vlaams Parlement de uitgaven en gunning van consultancyopdrachten door de Vlaamse 
overheid onderzoekt. 
2. Voor de periode 2019 tot en met 30 november 2022 verwijs ik naar mijn antwoord op 
de schriftelijke vraag nr. 91 van de heer Björn Rzoska dd. 5 december 2022. Gelieve 
akte te nemen dat het toepassingsgebied van mijn antwoord op de vraag van de heer 
Rzoska in zeer beperkte mate verschilt van deze vraag. Hoewel het overgrote 
merendeel van de gegevens verstrekt aan de heer Rzoska betalingen aan 
advocatenkantoren zijn, bevat het ook rechtsplegingsvergoedingen en dergelijke die 
betaald werden aan niet-advocatenkantoren.
Als bijlage gaat een overzicht van de betalingen aan advocatenkantoren die 
boekhoudkundig aangerekend zijn op de economische rekening “Erelonen, honoraria, 
vergoedingen en aanverwante kosten advocaten”, zoals die ons door de administratie 
werd aangeleverd. Het overzicht betreft de entiteiten behorend tot het Ministerie van 
de Vlaamse Gemeenschap en is opgesplitst in een Excel van de maand december 2022 
en tweede Excel voor de periode januari tot en met november 2023. Conform uw vraag, 
zijn de betalingen aan niet-advocatenkantoren geboekt op deze economische rekening 
niet opgenomen in het overzicht. 
Dit overzicht is gebaseerd op de gegevens uit het boekhoudkundig systeem OraFin en 
opgesteld op basis van de informatie die mijn collega-ministers verstrekt hebben.
3-4.Deze vragen behoren tot de bevoegdheid van mevrouw Zuhal Demir, Vlaams minister 
van Justitie en Handhaving, Omgeving, Energie en Toerisme. 
5. De bedragen vindt u in begrotingsartikel VP0-1VDA2BY-IS. 
BIJLAGE
1.Betalingen aan advocatenkantoren geboekt op de economische rekening “Erelonen, 
honoraria, vergoedingen en aanverwante kosten advocaten” in december 2022
2.Betalingen aan advocatenkantoren geboekt op de economische rekening “Erelonen, 
honoraria, vergoedingen en aanverwante kosten advocaten” in januari-november 2023.
