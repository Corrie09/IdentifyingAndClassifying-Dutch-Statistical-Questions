title: Vlaamse overheid - Uitzendarbeid
thema: Vlaamse administratie
pdf link: https://docs.vlaamsparlement.be/pfile?id=2057450
thema link: https://www.vlaamsparlement.be/parlementaire-documenten/schriftelijke-vragen/1811575
SCHRIFTELIJKE VRAAG
nr. 166
van BOB SAVENBERG
datum: 11 maart 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Vlaamse overheid  -  Uitzendarbeid
Het decreet betreffende de uitzendarbeid in de Vlaamse overheidsdiensten en de lokale 
besturen van 27 april 2018 maakte het mogelijk dat de Vlaamse overheid ook een beroep 
kan doen op uitzendkrachten. 
Het gaat om de tijdelijke inschakeling van extra krachten omwille van een aantal decretaal 
duidelijk omschreven motieven.
Uitzendarbeid kan worden gebruikt door de volgende diensten van de Vlaamse overheid:
- departementen;
- intern verzelfstandigde agentschappen;
- publiekrechtelijk vormgegeven extern verzelfstandigde agentschappen met 
uitzondering van De Lijn;
- strategische adviesraden;
- met rechtspersoonlijkheid beklede patrimonia;
- de administratieve diensten van de Raad van het Gemeenschapsonderwijs;
- de Vlaamse Maatschappij voor Watervoorziening;
- het Vlaams Fonds voor de Letteren;
- de Koninklijke Academie voor Nederlandse Taal- en Letterkunde.
Ik kreeg graag een antwoord op de volgende vragen voor de periode 2022 tot op heden, 
telkens opgesplitst per jaar en het eerste kwartaal van 2024.
1. Hoe vaak werd een beroep gedaan op uitzendkrachten 
a) in departementen waarvoor de minister bevoegd is;
b) in intern verzelfstandigde agentschappen waarvoor de minister bevoegd is;
c) in extern verzelfstandigde agentschappen waarvoor de minister bevoegd is;
d) in andere raden, organisaties e.d. die onder de bevoegdheid van de minister 
vallen?
Cijfers graag opgedeeld per motief en zowel het fysiek aantal uitzendkrachten als het 
aantal gepresteerde uren in uitzendarbeid vermelden.
2. Hoeveel uitzendkrachten zijn er momenteel aan de slag 
a) in departementen waarvoor de minister bevoegd is;
b) in intern verzelfstandigde agentschappen waarvoor de minister bevoegd is;
c) in extern verzelfstandigde agentschappen waarvoor de minister bevoegd is;
d) in andere raden, organisaties e.d. die onder de bevoegdheid van de minister 
vallen?
Cijfers graag opgedeeld per motief.
3. Uit het gecoördineerd antwoord op een schriftelijke vraag (nr. 154 van 31 januari 2022 
van Tom Ongena) bleek dat er toen nog geen werk was gemaakt van het voornemen 
dat het Agentschap Overheidspersoneel had om een wijziging door te voeren van het 
besluit van de Vlaamse Regering over maatregelen ter bevordering en ondersteuning 
van het gelijkekansen- en diversiteitsbeleid in de Vlaamse administratie (24/12/2004). 
Op die manier zouden uitzendkrachten opgenomen kunnen worden in het 
toepassingsgebied van de dienst Diversiteitsbeleid. Nadien kunnen de nodige 
machtigingen aangevraagd worden om gegevens over de persoonlijke levenssfeer te 
verzamelen en op te vragen.
a) Werd daar inmiddels werk van gemaakt?
b) Zijn alle nodige machtigingen aangevraagd?
c) Werden die machtigingen toegestaan?
4. Het is bij uitzendarbeid een algemeen gegeven dat het een laagdrempelig 
instroomkanaal is voor iedereen, maar zeker ook voor kansengroepen. Uit het 
antwoord op bovenvermelde vraag van Tom Ongena bleek dat de dienst 
Diversiteitsbeleid niet beschikte over informatie om te beoordelen of de inzet van 
uitzendarbeid de drempel voor kansengroepen al dan niet verlaagt. Er waren dus voor 
de uitzendkrachten geen diversiteitscijfers beschikbaar.
a) Werd inmiddels al onderzocht in welke mate de inzet van uitzendkrachten de 
drempel voor kansengroepen (mensen met een migratieachtergrond, mensen met 
een arbeidshandicap, ouderen, jongeren, langdurig werkzoekenden) om aan de 
slag te gaan bij de overheid, verlaagt?
b) Zo ja, hoe blijkt dat uit de cijfers over de inschakeling van uitzendkrachten in de 
departementen, IVA’s, EVA’s en andere raden en organisaties die onder de 
bevoegdheid van de minister vallen?
Zo niet, zal die oefening alsnog gemaakt worden met het oog op het efficiënt 
aanwenden van uitzendarbeid om de instapdrempel voor kansengroepen voor een 
functie bij de overheid te verlagen?
5. Iedere leidend ambtenaar beslist autonoom of uitzendarbeid kan binnen de eigen 
entiteit. Tot dusver bleken er geen entiteiten te zijn die principieel of om andere 
redenen bewust weigerden om een beroep te doen op uitzendkrachten.
a) Is dat nog altijd het geval?
b) Zo niet, 
i. waar wordt er bewust geen beroep gedaan op uitzendkrachten;
ii. wat zijn de aangehaalde redenen;
iii. hoe lost men het probleem van tijdelijk toegenomen werk of het tijdelijk 
wegvallen van vaste werknemers dan op?
6. Ten gevolge van de covidpandemie werd de inzet van interimkrachten beïnvloed, 
bijvoorbeeld voor het schoonmaakpersoneel omdat daar toen wegens het vele 
thuiswerk minder vraag naar was. 
Heeft het einde van de covidpandemie geleid tot ander en/of meer gebruik van 
uitzendkrachten bij de overheid?
7. a) In welke mate ervaren de overheidsdiensten de gevolgen van de krapte op de 
arbeidsmarkt?
b) Hoeveel vacatures raakten er niet, resp. zeer moeizaam ingevuld?
c) Is dat een reden om sneller een beroep te doen op uitzendkrachten?
d) Hoe schat de minister de evolutie de volgende jaren in, rekening houdende met 
de grote pensioneringsgolf?
Deze vraag werd gesteld aan de ministers Jan Jambon (173), Hilde Crevits (290), 
Gwendolyn Rutten (166), Ben Weyts (346), Zuhal Demir (432), Matthias Diependaele 
(224), Lydia Peeters (758), Benjamin Dalle (92), Jo Brouns (341)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 166 van 11 maart 2024
van BOB SAVENBERG
1. Onderstaande tabel geeft een overzicht van de inzet van uitzendkrachten voor 2023, 
zowel in het aantal uitzendkrachten als het aantal gepresteerde uren in uitzendarbeid 
en opgedeeld per motief. Voor de cijfers van 2022 verwijs ik naar het antwoord op de 
schriftelijke vraag nr. 273 van 18 april 2023 van Tom Ongena. Voor het eerste kwartaal 
van 2024 zijn er nog geen cijfers beschikbaar.
Motief DepartementIntern 
verzelfstandigd 
agentschapExtern 
verzelfstandigd 
agentschapOverig
#uitzend 
krachten#uren#uitzend 
krachten#uren#uitzend 
krachten#uren#uitzend 
krachten#uren
Tijdelijke 
vermeerdering van 
werk28 14.254 157 11.590 21 8.341 2 319
Tijdelijke vervanging 
van een contractueel 
personeelslid van wie 
de 
arbeidsovereenkomst 
is geschorst7 3.709 146 23.638 19 7.220 0 0
Tijdelijke vervanging 
van een ambtenaar 
die zijn ambt niet of 
slechts deeltijds 
uitoefent2 817 4 808 1 638 0 0
Vervanging van een 
contractueel 
personeelslid van wie 
de 
arbeidsovereenkomst 
beëindigd is0 0 7 955 3 1.722 0 0
Uitvoering van 
uitzonderlijk werk0 0 2 1.661 0 0 0 0
2. Onderstaande tabel geeft een overzicht van het aantal uitzendkrachten dat momenteel 
aan de slag is, opgedeeld per motief.
Motief DepartementIntern 
verzelfstandigd 
agentschapExtern 
verzelfstandigd 
agentschapOverig
Tijdelijke 
vermeerdering van 
werk0 28 3 0
Tijdelijke vervanging 
van een contractueel 
personeelslid van wie 
de 0 19 2 0
arbeidsovereenkomst 
is geschorst
Tijdelijke vervanging 
van een ambtenaar 
die zijn ambt niet of 
slechts deeltijds 
uitoefent0 2 0 0
Vervanging van een 
contractueel 
personeelslid van wie 
de 
arbeidsovereenkomst 
beëindigd is0 0 0 0
Uitvoering van 
uitzonderlijk werk0 0 0 0
3. De wijziging van het Besluit van de Vlaamse Regering van 24 december 2004 over 
maatregelen ter bevordering en ondersteuning van het gelijkekansen- en 
diversiteitsbeleid in de Vlaamse administratie is op 8 maart 2024 voor de tweede keer 
principieel goedgekeurd door de Vlaamse Regering. Met de wijzigingen wordt onder 
meer gezorgd voor een AVG-conforme rechtsbasis voor diversiteitsmonitoring bij de 
Vlaamse administratie. Het voorgaand besluit geeft uitvoering aan het decreet van 8 
mei 2002 houdende evenredige participatie op de arbeidsmarkt. Uitzendkrachten die 
ingezet worden bij de Vlaamse administratie zijn tewerkgesteld bij een uitzendkantoor. 
Ze zijn dus niet tewerkgesteld bij de Vlaamse administratie waardoor deze voor hen niet 
optreedt als werkgever conform de definitie van werkgever zoals in art. 2, 2° en 3° van 
voormeld decreet. Bijgevolg kunnen de uitzendkrachten niet mee worden opgenomen 
in de jaarlijkse diversiteitsmonitoring die enkel geldt voor de personeelsleden waarvan 
de Vlaamse overheid de werkgever is. Ik wijs erop dat de intermediaire organisaties, 
waaronder uitzendbureaus, net als de Vlaamse overheid, onderworpen zijn aan de 
verplichtingen vermeld in artikel 7 van voormelde decreet voor wat betreft de realisatie 
van evenredige participatie en gelijke behandeling en de monitoring en rapportering 
ervan. Hierover geldt een algemene rapporteringsverplichting voor de sector van private 
arbeidsbemiddelingsbureaus waar de uitzendkantoren toe behoren. 
4. Er werd nog niet onderzocht in welke mate de inzet van uitzendkrachten de drempel 
voor kansengroepen verlaagt. Wel is aandacht voor diversiteit opgenomen als 
subcriterium bij de gunningscriteria in de huidige raamovereenkomst uitzendarbeid voor 
de entiteiten van de Vlaamse overheid.  
5. Ik heb geen signalen ontvangen dat er entiteiten zijn die om principiële of andere 
redenen weigeren om een beroep te doen op uitzendkrachten.
6. Het einde van de covidpandemie betekende ook een einde van de dip in het gebruik van 
uitzendarbeid. Het gebruik ligt nu licht hoger dan de cijfers van voor de pandemie. Er 
zijn geen signalen dat uitzendarbeid anders wordt gebruikt dan voor de pandemie.
7. Ook de Vlaamse overheid ervaart de gevolgen van de krapte op de arbeidsmarkt. We 
stellen wel vast dat het aantal niet ingevulde vacatures het voorbije jaar daalde. In 2022 
kon 18% van de vacatures niet worden ingevuld, in 2023 daalde dit naar 14%.
Het decreet betreffende de uitzendarbeid in de Vlaamse overheidsdiensten en de lokale 
besturen van 27 april 2018 bepaalt waarvoor entiteiten beroep kunnen doen op 
uitzendarbeid (cf. vraag 1 – de motieven). Het bepaalt ook dat elke vorm van 
uitzendarbeid toegelaten is voor een maximale periode van 12 maanden, met inbegrip 
van de eventuele verlengingen. Het decreet biedt met andere woorden een tijdelijke 
oplossing voor moeilijk in te vullen vacatures. Uit de cijfers blijkt bovendien dat het 
aantal uitzendkrachten in 2022 en 2023 stabiel bleef. De twee jaren daarvoor werden 
gekenmerkt door de coronapandemie, waardoor het op dag van vandaag nog niet 
mogelijk is om conclusies en vooruitzichten uit de cijfers te destilleren. Ik heb mijn 
administratie gevraagd om dit van nabij te blijven opvolgen en de nodige acties te 
ondernemen. 
