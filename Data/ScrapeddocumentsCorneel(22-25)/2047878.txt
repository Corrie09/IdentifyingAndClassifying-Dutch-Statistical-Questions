title: Vlaamse huurwaarborglening - Toekenning
thema: Wonen
pdf link: https://docs.vlaamsparlement.be/pfile?id=2047878
thema link: https://www.vlaamsparlement.be/parlementaire-documenten/schriftelijke-vragen/1801789
SCHRIFTELIJKE VRAAG
nr. 184
van MERCEDES VAN VOLCEM
datum: 7 februari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse huurwaarborglening  -  Toekenning
Via het Vlaamse Woningfonds (VWF) verstrekt de Vlaamse Regering ook 
huurwaarborgleningen opdat huurders hun waarborg zouden kunnen betalen bij het huren 
van een woning/appartement. Wie het moeilijk heeft om die waarborg in een keer te 
betalen, kan dus een renteloze huurwaarborglening aanvragen.
 
1. Hoeveel aanvragen krijgt het VWF jaarlijks sedert de invoering van de Vlaamse 
huurwaarborglening? Hoeveel daarvan zijn goedgekeurd en hoeveel werden niet 
goedgekeurd? Graag een duidelijk overzicht.
  
2. Op welke gronden worden aanvragen niet goedgekeurd? Graag een opsplitsing van het 
aantal afgekeurde aanvragen per reden.
3. Hoe wordt getracht de doelgroep van de Vlaamse huurwaarborglening te bereiken? Zijn 
er specifieke inspanningen geleverd om kwetsbare groepen, zoals alleenstaande ouders 
of personen met een laag inkomen, beter te informeren en te ondersteunen bij het 
aanvragen van de Vlaamse huurwaarborglening?
4. In hoeveel gevallen zijn er na toekenning aflossingsproblemen? Graag een opsplitsing 
per jaar sedert de invoering van de maatregel.  
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 184 van 7 februari 2024
van MERCEDES VAN VOLCEM
1. In onderstaande tabel kan u het aantal aanvragen voor de huurwaarborglening 
raadplegen volgens jaar van aanvraag en de huidige status van het dossier (op basis 
van de dossierstatus op 14/01/2024).
Definitief 
goedgekeurdGeannuleerd Geweigerd In 
behandelingPrincipieel 
goedgekeurdTotaal
2019 3.679 2.335 314 6.328
2020 4.265 3.040 320 7.625
2021 4.549 3.953 362 8.864
2022 5.098 4.391 308 9.797
2023 4.905 3.708 422 355 941 10.331
Totaal 22.496 17.427 1.726 355 941 42.945
Uit de jaarverslagen van het Vlaams Woningfonds (VWF) leren we dat het werkelijke 
aantal aanvragen hoger ligt. Wanneer onmiddellijk blijkt dat de aanvraag onontvankelijk 
is, wordt er geen dossier aangemaakt. De voornaamste reden voor de 
onontvankelijkheid van de aanvragen is de registratie van wanbetalingen in het centraal 
register voor kredieten aan particulieren (CKP). Het aantal onontvankelijke aanvragen 
vindt u hieronder.
2019 2020 2021 2022
Aantal onontvankelijke 
aanvragen2.833 1.429 1.344 1.168
2. Voor de geweigerde dossiers vindt u in onderstaande tabel de geregistreerde redenen.
Geregistreerde redenen van weigering Aantal
het inkomen 386
de inschrijving in het bevolkingsregister 361
de huurwoning 322
de registratie bij de CKP 152
een andere woning of kavel 68
een vroegere huurwaarborglening 17
het inkomen in combinatie met een andere 
van bovenstaande redenen6
een andere woning of kavel in combinatie 
met andere bovenstaande redenen1
de inschrijving in het bevolkingsregister in 
combinatie met andere van bovenstaande 
redenen1
andere redenen 412
Totaal 1.726
De geannuleerde dossiers hebben hoofdzakelijk betrekking op dossiers waarin de 
principiële goedkeuring is vervallen, m.a.w. er werd voor deze dossiers geen 
huurovereenkomst voorgelegd aan het VWF binnen de 3 maanden na de principiële 
goedkeuring. Uit de evaluatiestudie van het Steunpunt Wonen met betrekking tot de 
huurwaarborglening blijkt dat een op drie huishoudens waarvan de principiële 
toekenning vervalt, later terugkeert naar het VWF voor een nieuwe, al dan niet 
principiële, aanvraag. 41% van die aanvragen werd dan uiteindelijk toch definitief 
goedgekeurd en kreeg een leningscontract. Een significant aandeel krijgt dus uiteindelijk 
toch een lening.  
3. Het instrument van de huurwaarborglening richt zich tot alle woonbehoeftige gezinnen, 
er is dus geen specifiek beleid t.a.v. alleenstaanden of eenoudergezinnen. Uit de 
evaluatiestudie van het Steunpunt Wonen met betrekking tot de huurwaarborglening 
blijkt wel dat meer dan 80% van de ontleners een alleenstaande (60,61%) of een 
eenoudergezin (21,1%) is. De alleenstaanden en eenoudergezinnen zijn dus 
oververtegenwoordigd in verhouding tot hun aandeel in de private huurmarkt 
(respectievelijk 47,5% en 10,9% volgens de woonsurvey 2018).
Om een beter beeld te krijgen op het functioneren van de Vlaamse huurwaarborglening 
op het terrein werden in het kader van deze evaluatiestudie interviews afgenomen door 
de onderzoekers bij het VWF, organisaties die huurders, verhuurders en 
vastgoedmakelaars vertegenwoordigen (Vlaams Huurdersplatform, Verenigde 
Eigenaars, CIB Vlaanderen), net als met de Vlaamse koepelorganisatie voor OCMW’s 
(VVSG). Over het doelbereik stelden deze actoren dat het instrument voldoende bekend 
is onder hulpverleners (bij OCMW en CAW) en dat ontleners vaak op doorverwijzing van 
het lokaal OCMW bij het Vlaams Woningfonds (VWF) terecht komen. Daarnaast komen 
er volgens de jaarverslagen van het VWF ook nog heel wat geïnteresseerden (1.268 in 
2020) zich informeren over de modaliteiten van het krediet op ontvangdagen in de 
kantoren van het VWF. Op zoek naar een mogelijke verklaring voor het feit dat een 
aandeel potentieel rechthebbenden voor een huurwaarborglening niet wordt bereikt, 
wezen de bevraagde actoren in de evaluatiestudie voornamelijk naar de kandidaat-
huurders die niet worden begeleid door een OCMW of CAW. Voor de actoren is het dan 
ook een aandachtspunt om het systeem periodiek bekend blijven te maken bij het 
bredere huurderspubliek o.m. via de woonloketten.
Het VWF informeert het bredere huurderspubliek via verschillende kanalen: 
•een uitgebreide toelichting over de voorwaarden op de website van het WWF;
•het plaatsen van informatie op de website Vlaanderen.be;
•het verspreiden van een folder aan de lokale besturen;
•het publiceren van informatie in publicaties (o.m. Gezinsbond, huurdersblad, 
eigenaarsmagazine).
4. Hieronder vindt u het aantal toegekende huurwaarborgleningen waarin tijdens de 
looptijd een wanbetaling werd geregistreerd. Hieruit blijkt dat er voor 24% van het 
totaal aantal dossiers met een lopend of afgesloten leningscontract ooit een 
betalingsachterstand werd geregistreerd tijdens de looptijd van de lening (status 
14/01/2024).
Jaar startdatum 
leningOoit 
betalingsachterstandGeen achterstand Totaal
2019 675 2.702 3.377
2020 1.177 3.087 4.264
2021 1.467 3.016 4.483
2022 1.300 3.692 4.992
2023 775 4.456 5.231
