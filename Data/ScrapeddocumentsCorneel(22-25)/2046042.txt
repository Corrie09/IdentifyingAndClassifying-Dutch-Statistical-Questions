title: Interfederale werkgroep Preventie 8 november 2023 - Besproken thema's
thema: Gezondheid
Staatshervorming en Verhoudingen binnen de Belgische federale staat
pdf link: https://docs.vlaamsparlement.be/pfile?id=2046042
thema link: https://www.vlaamsparlement.be/parlementaire-documenten/schriftelijke-vragen/1800914
SCHRIFTELIJKE VRAAG
nr. 238
van ELKE SLEURS
datum: 5 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Interfederale werkgroep Preventie 8 november 2023 -  Besproken thema’s
Na mijn mondelinge vraag (nr. 259 van 7 november 2023) over de kwaliteitsbewaking van 
de niet-invasieve prenatale test (NIPT), verwees de minister naar de interfederale 
werkgroep 'Preventie', die ’s anderendaags zou bijeenkomen om specifieke zaken te 
bekijken. De financiering en kwaliteitsbewaking van de NIPT vallen onder de federale 
minister van Volksgezondheid, maar het is belangrijk dat de Vlaamse overheid erbij 
betrokken wordt. Zo kunnen toekomstige ouders goed worden geïnformeerd over die 
screening.
Tijdens de Interkabinettenwerkgroepen 'Preventie' wordt niet alleen gesproken over de 
NIPT, maar ook over andere gezondheidsinitiatieven, zoals het HIV-plan en de overgang 
naar HPV-screening bij baarmoederhalskanker (zie ook schriftelijke vraag nr. 740 van 1 
juni 2023). Die vergaderingen geven een stand van zaken over belangrijke 
gezondheidszaken die de bevolking beïnvloeden.
1. Kan de minister een overzicht geven van de besproken thema’s en de genomen 
beslissingen tijdens de Interkabinettenwerkgroepen 'Preventie' van 8 november 2023? 
Graag wat uitleg erbij.
2. Welke onderwerpen heeft de Vlaamse overheid op de agenda gezet en zijn al dan niet 
besproken? Graag een opsomming per onderwerp, voorzien van een korte toelichting.
HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN  
ANTWOORD
op vraag nr. 238 van 5 februari 2024 
van ELKE SLEURS
1. Voor het overzicht van de besproken thema’s en duiding verwijs ik graag naar het 
verslag van de vergadering van de IKW Preventie van 8 november 2023.
2. De Vlaamse overheid heeft gevraagd om volgende punten te bespreken:
•Omschakeling naar HPV-screening in het screeningsprogramma naar 
baarmoederhalskanker: duidelijkheid over (timing van) de 
nomenclatuuraanpassing en aspecten van registratie.
•NIPT: de Vlaamse overheid stelde hieromtrent enkele vragen aan de federale 
overheid, die werden beantwoord (zie bijlage 2). We hebben n.a.v. van deze 
antwoorden ook nog bijkomende vragen gesteld, maar we wachten nog op deze 
antwoorden:
•Klopt het dat er, wat betreft counseling, geen algemene, systematische 
gegevens noch kwaliteitscontrole zijn?
•Begrijpen we goed dat er nergens registratie gebeurt van de specifieke 
inhoud van de test die wordt aangeboden? Waaruit bestaat de 
kwaliteitscontrole van Sciensano precies? 
•Onze voorlaatste vraag heeft men verkeerd begrepen. Het gaat erom dat 
sommige vrouwen en baby’s worden blootgesteld aan meerdere testen die 
soms schadelijk zijn voor de gezondheid (aanleiding geven tot bijkomende 
medische handelingen zoals puncties, psychosociale stress etc.). Kan onze 
vraag, met deze verduidelijking, opnieuw beantwoord worden?
•Kunnen m.b.t. vruchtwaterpuncties gegevens aangeleverd worden die iets 
verder teruggaan dan 2013? Bv. vanaf 2010, zodat er een beter zicht is op 
de trend?
•Mondgezondheid: betere afstemming tussen Vlaamse en federale overheid.
BIJLAGEN
1.Verslag IKW Preventie van 8/11/2023
2.Nota NIPT (Vlaams Gemeenschap) – IKW Preventie
