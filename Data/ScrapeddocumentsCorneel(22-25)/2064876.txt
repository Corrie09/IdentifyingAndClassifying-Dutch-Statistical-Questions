title: Rivierherstel Leie - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064876
thema link: https://www.vlaamsparlement.be/parlementaire-documenten/schriftelijke-vragen/1825808
SCHRIFTELIJKE VRAAG
nr. 879
van BERT MAERTENS
datum: 3 mei 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Rivierherstel Leie  -  Stand van zaken
Ik vroeg de minister al meermaals naar een stand van zaken van het Rivierherstel Leie, 
een wezenlijk onderdeel van het Seine-Scheldeproject. 
Ter opvolging graag de volgende vragen. 
Kan de minister een stand van zaken geven van het Rivierherstel Leie? Daarbij graag een 
overzicht per deelgebied van: 
a) de al verworven gronden (graag met kaart); 
b) de verhouding al verworven gronden - nog te verwerven gronden; 
c) de kostprijs van het verwerven van de gronden; 
d) een verdere indicatieve timing van het verwerven en inrichten. 
Deze vraag werd gesteld aan de ministers Zuhal Demir (535), Lydia Peeters (879)
LYDIA PEETERS
VLAAMS MINISTER VAN MOBILITEIT EN OPENBARE WERKEN
GECOÖRDINEERD ANTWOORD
op vraag nr. 879 van 3 mei 2024 
van BERT MAERTENS
a) In de Status Questionis 2023 – stand van zaken Rivierherstel Leie – natte natuur 
(toegevoegd als bijlage) wordt per deelgebied (met kaart) een gedetailleerde stand 
van zaken van de grondverwerving waarvan de akte is verleden weergegeven.
Nadien zijn bijkomend nog akkoorden gesloten voor grondverwerving in het 
deelgebied Laag Vlaanderen voor 2,1272 ha, in het deelgebied Bavikhove-Ooigembos 
voor 2,6475 ha, in het deelgebied Hof te Boelake voor 0,5177 ha, in het deelgebied 
Neerhoek-Ponthoek deel 1 voor de resterende 5,2423ha, in het deelgebied Neerhoek-
Ponthoek deel 2 voor 6,7512 ha, in het deelgebied Heuvelhoek voor 1,6093 ha, in 
het deelgebied Gottem voor 1,7192 ha, in het deelgebied Grammene voor 0,9799 
ha.
b) In de bijlage vindt u per deelgebied een overzicht van de verhouding van de al 
verworven gronden tegenover de nog te verwerven gronden.
c) De kostprijs voor het verwerven van de gronden in het kader van de 
grondenbankovereenkomst rivierherstel Leie van de Vlaamse Land Maatschappij met 
het Agentschap Natuur en Bos, van bij de start in 2012 tot eind 2023, bedraagt 
12.538.000 euro inclusief flankerend beleid, aktekosten en andere kosten.
d) Voor de inrichting van fase 1, realisatie van 100 ha tegen eind 2024, wordt 
momenteel alles in het werk gesteld om de plannen uit te tekenen voor de 
omgevingsvergunningsaanvraag. Een eerste aanvraag is voorzien in de eerste helft 
van 2024. Indien deze verkregen wordt, kan via een raamovereenkomst meteen 
gestart worden met de inrichtingswerken zelf, hopelijk na bouwverlof 2024.
Voor fase 2, de realisatie van bijkomend minstens 200 ha tegen eind 2027, dient nog 
89,41 ha gerealiseerd te worden via zelfrealisatie of grondverwerving.
Voor fase 3, de realisatie van de resterende oppervlaktedoelstelling (ca. 200 ha) 
tegen eind 2031, dient nog 115,16 ha gerealiseerd te worden via zelfrealisatie of 
grondverwerving.
De voorbije periode werd dit ook opgevolgd en gecoördineerd door beide 
intendanten, de gouverneurs van West-Vlaanderen en Oost-Vlaanderen, die hun 
rapport over het werkjaar 2023 van hun opdracht ook hebben overgemaakt aan 
mezelf en mijn collega-minister van Omgeving.
De verdere aanpak, fasering of conclusies inzake rivierherstel Leie zullen ook daarop 
worden gebaseerd, in afstemming met mijn collega-minister van Omgeving.
BIJLAGE
Status Questionis 2023 – stand van zaken Rivierherstel Leie - natte natuur
