title: Geïntegreerd investeringsprogramma (GIP) 2024 - N381 Middelkerke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2062292
thema link: https://www.vlaamsparlement.be/parlementaire-documenten/schriftelijke-vragen/1817537
SCHRIFTELIJKE VRAAG
nr. 813
van BERT MAERTENS
datum: 28 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N381 Middelkerke
In het ontwerp GIP 2024 onder GIP-nummer 004157/01 werd het project ‘N318 
Middelkerke – doortocht Lombarsijde / Uitvoering’ opgenomen. Het Agentschap Wegen en 
Verkeer (AWV) reserveert een budget van 3.000.000 euro voor de uitvoering van deze 
werken.
1. Welke stappen werden al gezet in de voorbereiding van dit project? 
2. Wat is de huidige stand van zaken van het project?
3. In welke timing en fasering is voorzien voor de uitvoering van het project? 
4. Kan er een (geschatte) einddatum voor de werken worden meegedeeld? 
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 813 van 28 maart 2024
van BERT MAERTENS
Het volledige studietraject voor de herinrichting van de doortocht van Lombardsijde werd 
intussen doorlopen, met uitzondering van de effectieve aanbestedingsprocedure. De 
opdrachtdocumenten bevinden zich in de laatste stap voor publicatie. Voor de uitvoering 
van het project worden 520 werkdagen voorzien, opgedeeld in 7 fasen. De voorlopige 
raming ziet er voor elke partner als volgt uit:
AQUAFIN 6.868.622,33
Afdeling Wegen en Verkeer 
West-Vlaanderen5.482.452,13
Aquafin – Lokaal Pact 1.308.147,44
Farys 5.474.985,47
Gemeente Middelkerke 2.993.086,44
Totaal 22.127.293,81
