title: Stelplaats De Lijn Wissenhage (Gent) - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2080172
thema link: https://www.vlaamsparlement.be/parlementaire-documenten/schriftelijke-vragen/1833310
SCHRIFTELIJKE VRAAG
nr. 12
van STIJN DE ROO
datum: 15 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Stelplaats De Lijn Wissenhage (Gent)  -  Stand van zaken
Het terrein van De Lijn in de Wondelgemse Meersen werd enkele weken bezet door 
activisten die zich verzetten tegen de geplande stelplaats Wissenhage.
Op 9 oktober 2024 vond er een grootschalige politieactie plaats met het oog op de 
ontruiming van het Bloemekenswijkbos. Volgens berichtgeving in de pers werden daarbij 
14 activisten gearresteerd. Het politieoptreden leidde tot ongenoegen en onbegrip in de 
buurt (o.a. bij het buurtcomité 'Red het Bloemekenswijkbos'). 
Op dezelfde dag werd de verleende vergunning voor het rooien van bomen uitgevoerd. Het 
actiecomité en BOS+ kaartten aan dat er momenteel nog een procedure is bij de Raad 
voor Vergunningsbetwistingen (RvVb) en ze vragen zich af waarom De Lijn niet heeft 
gewacht op de uitspraak van de Raad.
1. Graag een overzicht van de nog lopende procedures tegen de stelplaats Wissenhage 
en de daaruit voortvloeiende vergunningen, altijd met vermelding van de indicatieve 
timing van een uitspraak of de uiterste datum binnen de procedure.
2. Graag een overzicht van de door De Lijn verkregen vergunningen op het terrein met 
de vervaldatum voor de uitvoering per vergunning.
3. Graag een overzicht van de stappen die De Lijn heeft gezet die hebben geleid tot het 
ontruimen van het terrein waarop de stelplaats Wissenhage is gepland. In dat overzicht 
graag ook de voorbereidende stappen en de contacten met de stad Gent vermelden.
4. Welke contacten waren er in de afgelopen weken tussen de minister en/of De Lijn met 
de stakeholders over de stelplaats (vb. stad Gent, BOS+, actiegroep, …)? Wat was de 
inhoud van die contacten en welke afspraken werden gemaakt?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 12 van 15 oktober 2024
van STIJN DE ROO
Voor het antwoord op deze schriftelijke vraag verwijs ik naar mijn antwoord op de vragen 
om uitleg 84 en 94 in de commissie OPE van 24 oktober 2024.
