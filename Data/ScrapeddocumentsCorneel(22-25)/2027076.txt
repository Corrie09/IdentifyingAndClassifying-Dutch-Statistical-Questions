title: Kruispunt N32-N35 Lichtervelde - Verkeersdoorstroming
thema: Mobiliteit en Verkeer
pdf link: https://docs.vlaamsparlement.be/pfile?id=2027076
thema link: https://www.vlaamsparlement.be/parlementaire-documenten/schriftelijke-vragen/1787069
SCHRIFTELIJKE VRAAG
nr. 384
van ANNICK LAMBRECHT
datum: 12 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kruispunt N32-N35 Lichtervelde  -  Verkeersdoorstroming
In het antwoord van de minister op schriftelijke vraag nr. 1560 van 18 juli 2023 over de 
verkeersdoorstroming op het kruispunt N32-N35 in Lichtervelde kunnen we lezen dat er in 
september 2023 tellingen werden ingepland. Tegen half oktober 2023 zouden de resultaten 
bekend zijn.
1. Kan de minister de resultaten van de tellingen meedelen?
2. Welke conclusies trekt de minister uit die tellingen? Welke maatregelen zullen worden 
getroffen om de verkeersdoorstroming op het kruispunt te verbeteren? Wat is de 
vooropgestelde timing?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 384 van 12 december 2023
van ANNICK LAMBRECHT
De resultaten van de telling op het kruispunt N32-N35 in Lichtervelde vindt u in de bijlage. 
Op basis van deze telling werd het verkeerstechnisch plan voor de verkeerslichten 
nagekeken en werd het meest recente afwegingskader van het Vlaams Actieplan 
verkeerslichten toegepast. Daaruit volgt een aanpassing waarbij enerzijds een 
ontruimingspijl voor het verkeer komende van Sint-Henricus in plaats van voor het verkeer 
komende van de E403 wordt doorgevoerd, en anderzijds een conflictvrije fase voor de 
fietsers in alle richtingen. De uitvoering van dit plan is voorzien in het voorjaar van 2024.
BIJLAGEN
1.Kruispunttelling N32 x N35
2.Locatiegegevens telling
