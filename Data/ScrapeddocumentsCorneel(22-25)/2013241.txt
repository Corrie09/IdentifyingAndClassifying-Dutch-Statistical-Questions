title: Leerlingen - Individueel aangepast curriculum (IAC)
thema: Onderwijs en Vorming
pdf link: https://docs.vlaamsparlement.be/pfile?id=2013241
thema link: https://www.vlaamsparlement.be/parlementaire-documenten/schriftelijke-vragen/1776771
SCHRIFTELIJKE VRAAG
nr. 96
van HILÂL YALÇIN
datum: 6 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen  -  Individueel aangepast curriculum (IAC)
Om een kind in te schrijven in het buitengewoon onderwijs is een verslag nodig. Dat verslag 
wordt opgemaakt door het centrum voor leerlingenbegeleiding (CLB). Het verslag is nodig 
zodat de leerling toegang krijgt tot een individueel aangepast curriculum en extra 
ondersteuning. Daarnaast kan men ook voor een school uit het gewone onderwijs kiezen. 
Die school schrijft de leerling in onder ontbindende voorwaarden, binnen een wettelijk 
voorziene termijn van 60 dagen dient de school te oordelen of ze in de gepaste begeleiding 
voor de leerling kan voorzien. Die beslissing wordt genomen door de klassenraad en het 
CLB in samenspraak met de ouders. De school kan op drie manieren oordelen:
- dat het gemeenschappelijk curriculum volgen haalbaar is; 
- dat een individueel aangepast curriculum volgen haalbaar is.;
- dat een individueel aangepast curriculum niet haalbaar is. Ze motiveren dat en de 
inschrijving wordt ontbonden.
1. Hoeveel leerlingen volgen een IAC in het gewoon basisonderwijs? Graag een opdeling 
per provincie.
2. Hoeveel leerlingen volgen een IAC in het gewoon secundair onderwijs? Graag een 
opdeling per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 96 van 6 november 2023
van HILÂL YALÇIN
Het Agentschap voor Onderwijsdiensten (AGODI) raadpleegde op 17 november 2023 de 
databanken voor het schooljaar 2022-2023. Het overzicht van het aantal leerlingen in het 
gewoon onderwijs die een IAC volgden tijdens dat schooljaar vindt de Vlaams 
volksvertegenwoordiger in onderstaande tabel. 
De opdeling naar provincie is gemaakt op basis van de vestigingsplaats waar de leerling is 
ingeschreven.
Aantal leerlingen met een IAC tijdens het schooljaar 2022-2023, opgesplitst per provincie 
en onderwijsniveau
 Gewoon 
basisonderwijsGewoon 
secundair onderwijs
Antwerpen 210 97
West-Vlaanderen 164 82
Oost-Vlaanderen 310 80
Limburg 43 16
Brussels Hoofdstedelijk Gewest 10 16
Vlaams-Brabant 42 44
Totaal 779 335
