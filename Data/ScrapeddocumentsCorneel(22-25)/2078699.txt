title: Warandebrug over Kanaal Oostende-Brugge - Toelaten fietsers op brugdek
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2078699
thema link: https://www.vlaamsparlement.be/parlementaire-documenten/schriftelijke-vragen/1832583
SCHRIFTELIJKE VRAAG
nr. 7
van JASPER PILLEN
datum: 9 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Warandebrug over Kanaal Oostende-Brugge  -  Toelaten fietsers op brugdek
De Warandebrug over het kanaal Oostende-Brugge is een 1x1-vaksbrug die aan beide 
kanten een verhoogd fiets- en voetpad heeft. Maar die strook is zeer smal en laat geen 
voetganger en fietser naast elkaar toe. Er zijn al geregeld conflicten geweest.
Kan het fietsen op de rijweg op het brugdek worden toegelaten, bijvoorbeeld door de 
aanleg van ‘attentiestroken’ of door een aparte lichtenregeling voor fietsers?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 7 van 9 oktober 2024
van JASPER PILLEN
De verkeersafwikkeling en veiligheid voor zwakke weggebruikers op de Warandebrug zelf 
kan niet verbeterd worden door enkel aanpassingen aan de Warandebrug zelf. Dit moet 
worden bekeken in de ruimere omgeving in de verkeersafwikkeling met de R30 en de 
aansluitende wegenis van en naar de binnenstad.
Het Agentschap Wegen en Verkeer heeft werken gepland en voorbereid aan de 
aangrenzende wegenis aan de zijde van de binnenstad van de Warandebrug. Deze 
infrastructurele werken zijn ingrijpend, wijzigen de indeling van de wegenis voor 
gemotoriseerd verkeer en fietsverkeer en zullen de veiligheid van fietsers sterk verbeteren. 
De timing van uitvoering van deze werken door Agentschap Wegen en Verkeer wordt 
bepaald door de mobiliteits- en politiediensten van de stad Brugge, in relatie tot andere 
werven of werken in de omgeving. 
