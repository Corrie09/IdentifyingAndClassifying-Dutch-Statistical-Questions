title: Verkoop commerciële zorgvoorzieningen Korian - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2067994
thema link: https://www.vlaamsparlement.be/parlementaire-documenten/schriftelijke-vragen/1830279
SCHRIFTELIJKE VRAAG
nr. 9
van ELS VAN DOESBURG
datum: 2 september 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Verkoop commerciële zorgvoorzieningen Korian  -  Stand van zaken
Eind 2023 raakte bekend dat Clariane SE (societas Europaea/Europese naamloze 
vennootschap) overwoog haar Belgische en Nederlandse zorgactiviteiten te verkopen. De 
Belgische tak van Clariane is beter bekend als de groep Korian, na Armonea de grootste 
commerciële groep van zorgvoorzieningen. Tijdens de bespreking van dat thema tijdens 
de commissievergadering van 9 januari 2024 gaf de minister aan dat ze op 22 januari 2024 
een gesprek zou hebben met het management van Korian en de CEO van Clariane.
1. Heeft het gesprek plaatsgevonden? Zo ja, wat was de uitkomst? Zo niet, waarom niet?
2. Is er op basis van dat gesprek reden om hen nog verder nauw op te volgen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 9 van 2 september 2024
van ELS VAN DOESBURG
1. Op 22 januari ontving minister Crevits het management van Clariane. Zowel langs de 
kant van de minister als langs de kant van Clariane werden bezorgheden geuit, het 
gesprek verliep constructief. Er werd afgesproken om de minister te informeren over 
belangrijke strategische beslissingen binnen Clariane met impact op de dienstverlening 
van Korian in België.
2. Het Departement Zorg volgt de individuele voorzieningen op van Korian, zoals zij dit 
ook doet bij alle andere Vlaamse woonzorgvoorzieningen. 
