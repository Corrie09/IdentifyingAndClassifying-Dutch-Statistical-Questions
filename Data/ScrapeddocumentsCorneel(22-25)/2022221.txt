title: Geïntegreerd investeringsprogramma (GIP) 2024 - Premetrokoker Kerkstraat-Pothoekstraat
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022221
thema link: https://www.vlaamsparlement.be/parlementaire-documenten/schriftelijke-vragen/1784346
SCHRIFTELIJKE VRAAG
nr. 318
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Premetrokoker Kerkstraat-
Pothoekstraat
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over het project voor het in gebruik nemen van de 
premetrotunnel onder de Kerstraat en Pothoekstraat, en het openen van de stations 
Morkhoven en Drink aan de Turnhoutsebaan.
1. In het ontwerp GIP 2024 wordt onder nummer GIP001639/01 - “Spooraanleg 
Kerkstraat-Pothoekstraat” €5.725.000 voorzien. 
Welke concrete investeringen worden met dit budget gepland?
2. Wat is de stand van zaken van het project voor het openen van de ongebruikte 
premetrokoker? Wordt de beoogde timing gehaald? Valt het openen van de stations 
Morkhoven en Drink ook binnen dit budget?
3. Kan een financieel overzicht gegeven worden van dit project? Welke middelen werden 
al voorzien? Impliceert het niet opnemen van middelen op het doorkijk GIP 2025 en 
2026 dat er geen verder financieel engagement genomen dient te worden voor dit 
project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 318 van 1 december 2023
van ORRY VAN DE WAUWER
1. Deze budgetten zijn voor het grootste deel voorzien voor het ontwerp en installeren 
van het sein- en beveiligingssysteem in de nieuw in gebruik te nemen tunnels. Dit zal 
via een aparte opdracht gerealiseerd worden en maakt geen deel uit van de opdracht 
via PPS. Verder zijn er ook budgetten voorzien voor noodzakelijke aanpassingen aan 
de bestaande installaties en infrastructuur. De beoogde aanpassingen maken geen 
deel uit van het PPS-dossier.  
2. Hiervoor wordt verwezen naar de beslissing van de Vlaamse Regering van 14 juli 
2023.
Op dit moment is de aanbestedingsprocedure lopende. De kandidaten hebben het 
bestek ontvangen en worden uitgenodigd een eerste offerte in te dienen. Begin 2024 
zal de omgevingsvergunningsaanvraag ingediend worden.
Volgens de huidige planning zal het project opgeleverd worden in het eerste kwartaal 
van 2027.
De stations Drink en Morkhoven maken integraal deel uit van het project.
3. Hiervoor wordt verwezen naar de beslissing van de Vlaamse Regering van 14 juli 
2023, waarin de meest actuele cijfers omtrent bouwkost en hiermee 
corresponderende beschikbaarheidsvergoedingen gedetailleerd opgenomen zijn. 
Aangezien het project gerealiseerd en gefinancierd wordt via een DBFM-contract, zijn 
deze budgetten niet opgenomen op het GIP.
