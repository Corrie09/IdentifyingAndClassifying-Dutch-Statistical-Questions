title: Motorfietsen - Inschrijvingen
thema: Financiën
Mobiliteit en Verkeer
pdf link: https://docs.vlaamsparlement.be/pfile?id=2006370
thema link: https://www.vlaamsparlement.be/parlementaire-documenten/schriftelijke-vragen/1769048
SCHRIFTELIJKE VRAAG
nr. 10
van SOFIE MERTENS
datum: 9 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Motorfietsen  -  Inschrijvingen
Sinds 1 januari 2023 dienen motorfietsen boven 125cc of 11kW onderworpen te worden 
aan een technische controle bij een tweedehandsverkoop en na een ongeval. De motorfiets 
wordt onder andere gecontroleerd op de remuitrusting, de stuurinrichting, de lichten en 
reflectoren, de ophanging, het chassis, en er is een emissiemeting en een auditieve 
beoordeling. Motorfietsen worden echter niet standaard onderworpen aan een periodieke 
keuring.
1. Hoeveel motorfietsen werden in Vlaanderen nieuw ingeschreven van 1 januari 2018 
tot en met 30 juni 2023 (op basis van BIV)? Graag een onderscheid:
a) per maand;
b) per jaar;
c) per provincie;
d) per brandstofsoort (diesel, benzine, cng, lpg, (plug-in) hybride, elektrisch,...) en 
euronorm.
2. Hoeveel motorfietsen werden in Vlaanderen tweedehands ingeschreven vanaf 1 januari 
2018 tot en met 30 juni 2023 (op basis van BIV)? Graag een onderscheid:
a) per maand;
b) per jaar;
c) per provincie;
d) per brandstofsoort (diesel, benzine, cng, lpg, (plug-in) hybride, elektrisch,...) en 
euronorm.
3. Wat is de gemiddelde leeftijd van die tweedehands motorfietsen van 1 januari 2018 
tot en met 30 juni 2023? Graag een onderscheid:
a) per jaar;
b) per provincie;
c) per brandstofsoort en euronorm.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 10 van 9 oktober 2023
van SOFIE MERTENS
1. In werkblad 1 van de bijlage vindt u het aantal nieuwe motorfietsen dat werd 
ingeschreven, opgedeeld naargelang:
- het jaar en de maand van inschrijving (2018-september 2023);
- de provincie van de inschrijver;
- het brandstoftype, en voor benzine ook de euronorm.
2. In werkblad 2 van de bijlage vindt u dezelfde gegevens voor de ingeschreven 
tweedehands motorfietsen.
3. In werkblad 3 van de bijlage vindt u de gemiddelde leeftijd van de tweedehands 
motorfietsen die in 2018-september 2023 werden ingeschreven, opgedeeld naargelang:
- de maand van de inschrijving;
- de provincie van de inschrijver;
- het brandstoftype en voor benzine ook de euronorm. 
Alle cijfers zijn gebaseerd op de data die de Vlaamse Belastingdienst ontvangt van de 
Dienst voor Inschrijvingen van Voertuigen (DIV). Inschrijvingen waarbij het gevraagde 
kenmerk niet werd geregistreerd of doorgegeven, werden in de categorie “onbekend” 
opgenomen.
BIJLAGE
Overzicht aantal nieuwe en tweedehands ingeschreven motorfietsen (2018-2023) volgens 
diverse criteria
Overzicht gemiddelde leeftijd tweedehands ingeschreven motorfietsen (2018-2023) 
volgens diverse criteria
