title: De Lijn - Elektrificatie busvloot
thema: Mobiliteit en Verkeer
pdf link: https://docs.vlaamsparlement.be/pfile?id=2082258
thema link: https://www.vlaamsparlement.be/parlementaire-documenten/schriftelijke-vragen/1835941
SCHRIFTELIJKE VRAAG
nr. 38
van BERT MAERTENS
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
De Lijn  -  Elektrificatie busvloot
Het Vlaamse regeerakkoord bepaalt: “We versnellen de vergroening en modernisering van 
de vloot, wat zorgt voor een hoger comfort voor de reiziger, een bijdrage aan een 
duurzame modal shift en het behalen van de klimaatdoelstellingen.”
1. Wat is de stand van zaken van de vergroening van de busvloot in Vlaanderen en West-
Vlaanderen?
2. Hoeveel e-bussen zijn er momenteel in gebruik op de verschillende stelplaatsen in 
West-Vlaanderen? Hoeveel dieselbussen moeten nog vervangen worden? Hoe wordt 
de verdeling per stelplaats gemaakt?
3. Wat is de prognose voor de vergroening in de volgende jaren (2025 tot 2035)? Graag 
een overzicht van nieuwe e-bussen per stelplaats in Vlaanderen, per jaar en het 
gereserveerde budget.
ANNICK DE RIDDER 
VLAAMS MINISTER VAN MOBILITEIT, OPENBARE WERKEN, HAVENS EN SPORT 
ANTWOORD
op vraag nr.38 van 24 oktober 2024
van BERT MAERTENS
1. Op 1 oktober 2024 had De Lijn in heel Vlaanderen 276 e-bussen in dienst.
In West-Vlaanderen waren dat er 38. 
2. In West-Vlaanderen waren er op 1 oktober 2024 16 e-bussen in dienst vanuit de 
stelplaats Kortrijk en 7 vanuit Brugge. 15 e-bussen zijn in dienst bij onderaannemers. 
De provincie telt 308 dieselbussen in eigen beheer die nog moeten worden vervangen. 
De e-bussen worden toegewezen in functie van verscheidene factoren. De mate waarin 
laadinfrastructuur en -capaciteit beschikbaar zijn, de instroom van e-bussen en de inzet 
van de voertuigen in functie van de dienstverlening aan reizigers zijn daarvan de 
belangrijkste. 
3. Een gedetailleerde prognose tot 2035 per stelplaats is momenteel nog niet beschikbaar.
