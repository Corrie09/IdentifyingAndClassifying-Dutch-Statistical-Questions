title: Personeel woonzorgcentra (wzc's) - Interimkrachten en projectverpleegkundigen
thema: Welzijn en Gezin
pdf link: https://docs.vlaamsparlement.be/pfile?id=2011114
thema link: https://www.vlaamsparlement.be/parlementaire-documenten/schriftelijke-vragen/1772236
SCHRIFTELIJKE VRAAG
nr. 54
van FREYA SAEYS
datum: 17 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Personeel woonzorgcentra (wzcâ€™s)  -  Interimkrachten en projectverpleegkundigen
Door het tekort aan verpleegkundigen maken woonzorgcentra gebruik van verschillende 
methodes om voldoende verpleegkundigen te vinden.
Woonzorgcentra maken gebruik van interim-krachten, zowel verpleegkundigen als 
zorgkundigen, maar die formule is duur.
Daarnaast werd ook gebruikgemaakt van projectverpleegkundigen, maar de financiering 
daarvan is stopgezet.
1. Hoeveel woonzorgcentra maakten in 2020, 2021, 2022 en tot nog toe in 2023 gebruik 
van interim-verpleegkundigen en zorgkundigen, opgesplitst per jaar en per functie? 
Over hoeveel interim-verpleegkundigen en interim-zorgkundigen gaat het, opgesplitst 
per functie?
2. Hoeveel woonzorgcentra maakten in de jaren voor de afschaffing van de financiering 
van de projectverpleegkundigen en sinds de afschaffing van de financiering gebruik 
van projectverpleegkundigen, opgesplitst per jaar? Over hoeveel 
projectverpleegkundigen gaat het, opgesplitst per jaar? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 54 van 17 oktober 2023
van FREYA SAEYS
1. Interim verpleegkundigen worden altijd gefinancierd via de basistegemoetkoming voor 
zorg.
Interim zorgkundigen worden via een tijdelijke maatregel gefinancierd via de 
basistegemoetkoming voor zorg. Deze maatregel is van toepassing sinds de 
referentieperiode die gestart is op 1 juli 2021 (basistegemoetkoming voor zorg 2023) 
en is verlengd t.e.m. 30 juni 2025 (basistegemoetkoming voor zorg 2026). 
Voorzieningen delen de gegevens mee per referentieperiode. De meest recente, 
definitieve gegevens waarover het departement beschikt zijn die van de 
referentieperiode van 1 juli 2021 t.e.m. 30 juni 2022.
Hieronder vindt u het overzicht opgesplitst per referentieperiode en per kwalificatie van
- het aantal VTE van deze kwalificatie;
- het percentage van deze kwalificatie t.o.v. alle medewerkers met deze kwalificatie;
- het aantal voorzieningen dat van deze kwalificatie gebruik maken.
Referentieperiode Interim verpleegkundigen Interim zorgkundigen
1 juli 2018 t.e.m. 30 juni 
201975,86 VTE
0,7% (van alle VTE VPK)
172 voorzieningenWerd niet gefinancierd 
(geen gegevens 
beschikbaar)
1 juli 2019 t.e.m. 30 juni 
2020105,87 VTE
1,0% (van alle VTE VPK)
214 voorzieningenWerd niet gefinancierd 
(geen gegevens 
beschikbaar)
1 juli 2020 t.e.m. 30 juni 
202188,32 VTE
0,8% (van alle VTE VPK)
197 voorzieningenWerd niet gefinancierd 
(geen gegevens 
beschikbaar)
1 juli 2021 t.e.m. 30 juni 
2022212,96 VTE
1,9% (van alle VTE VPK)
380 voorzieningen102,88 VTE
0,6% (van alle VTE ZK)
272 voorzieningen
2. De inzet van verpleeg- of zorgkundigen via projectsourcing is uitgesloten van de 
basisfinanciering. Er zijn hierover bijgevolg geen gegevens in de RaaS-webtoepassing 
geregistreerd. 
