title: Woonzorgcentra (wzc's) - Opvang personen met jongdementie
thema: Welzijn en Gezin
pdf link: https://docs.vlaamsparlement.be/pfile?id=2012075
thema link: https://www.vlaamsparlement.be/parlementaire-documenten/schriftelijke-vragen/1776632
SCHRIFTELIJKE VRAAG
nr. 88
van KATRIEN SCHRYVERS
datum: 31 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc's)  -  Opvang personen met jongdementie
Er zijn een aantal initiatieven om het welzijn van personen met jongdementie en hun 
mantelzorgers te ondersteunen. Het besluit van de Vlaamse Regering van 15 maart 2019 
regelt de woongelegenheden in woonzorgcentra voor de zorg en ondersteuning van 
personen met jongdementie. 
In mijn schriftelijke vraag nr. 933 van 8 augustus 2023 vroeg ik naar het aantal 
verschillende personen met jongdementie dat sinds de invoering van de bijzondere 
erkenning al werd opgevangen in woongelegenheden met die bijzondere erkenning. Het 
antwoord betreft, naar ik vermoed, echter het totaalaantal personen per jaar dat binnen 
die woongelegenheden wordt opgevangen. Het is daarbij natuurlijk mogelijk en zelfs 
waarschijnlijk dat een aantal bewoners een van de woongelegenheden met bijzondere 
erkenning bewoonden in meer dan één kalenderjaar. 
1. Hoeveel unieke personen die lijden aan jongdementie woonden er sinds de invoering 
van de bijzondere erkenning in totaal al in woongelegenheden met die bijzondere 
erkenning? Graag een overzicht per jaar en telkens per provincie. Zijn daarover ook al 
cijfers beschikbaar voor de eerste jaarhelft van 2023? 
2. Wat is sinds de invoering van de bijzondere erkenning de gemiddelde verblijfsduur 
voor personen die lijden aan jongdementie die worden opgevangen in 
woongelegenheden met die bijzondere erkenning? 
3. Wat was in de eerste jaarhelft van 2023 de gemiddelde bezetting van de erkende 
capaciteit aan plaatsen jongdementie in woonzorgcentra, en dat zonder de D-profielen 
en mét de D-profielen? Graag ook een opdeling per woonzorgcentrum met een 
bijzondere erkenning voor de zorg en de ondersteuning van mensen met 
jongdementie.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 88 van 31 oktober 2023
van KATRIEN SCHRYVERS
1. Dankuwel voor uw grote interesse voor de zorgverlening aan personen met 
jongdementie. De medewerkers van het Departement Zorg hebben geprobeerd om 
alle cijfers bij elkaar te leggen om uw vragen te beantwoorden. Helaas zijn de 
gegevens van 2023 nog niet ter beschikking. 
In onderstaande tabel kan u nalezen hoeveel personen met jongdementie -personen 
die een diagnose van dementie kregen voor de leeftijd van 65 jaar- in een 
woongelegenheid van een woonzorgcentrum met de bijkomende erkenning 
jongdementie, verbleven. 
 # 
2019# 
2020# 
2021# 
2022 Totaal
Antwerpen 48 57 74 81 260
Vlaams Brabant 27 42 50 49 173
Limburg 12 16 28 30 82
Oost-Vlaanderen 16 25 42 53 135
West-Vlaanderen 31 43 61 51 186
Totaal 134 183 255 264 836
 
2. De evolutie over de gemiddelde verblijfsduur van de personen met jongdementie in de 
woonzorgcentra met een bijkomende erkenning vindt u in de volgende tabel. 
 # 2019 # 2020 # 2021 # 2022 Totaal
# verblijfsdagen 17.666 45.054 59.627 69.330 191.677
# gebruikers 134 183 255 264 836
Gemiddelde verblijfsduur 132 246 234 263 229
De start van de bijkomende erkenning voor de zorg en begeleiding van personen met 
dementie startte in 2019 en gebeurde in de tweede jaarhelft. Dit verklaart waarom de 
gemiddelde verblijfsduur veel lager ligt dan de jaren nadien. Bovendien kan u 
vaststellen dat de gemiddelde verblijfsduur van de personen met jongdementie lager 
ligt dan de gemiddelde verblijfsduur in de woonzorgcentra. 
3. De cijfers van 2023 zijn nog niet verwerkt.
