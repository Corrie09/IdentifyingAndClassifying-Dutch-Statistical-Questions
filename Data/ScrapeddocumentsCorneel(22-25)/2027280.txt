title: Woonzorgcentra (wzc's) - Infrastructuursubsidie
thema: Welzijn en Gezin
pdf link: https://docs.vlaamsparlement.be/pfile?id=2027280
thema link: https://www.vlaamsparlement.be/parlementaire-documenten/schriftelijke-vragen/1788151
SCHRIFTELIJKE VRAAG
nr. 145
van KATRIEN SCHRYVERS
datum: 14 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzc's)  -  Infrastructuursubsidie 
Woonzorgcentra komen, mits het voldoen aan bepaalde voorwaarden, in aanmerking voor 
financiering/subsidies, toegekend door het agentschap Zorg en Gezondheid. 
Zo komen nieuwe en vernieuwde woonzorgcentra in aanmerking voor een 
infrastructuurforfait. Dat bedraagt in 2023 6,00 euro per dag (basis = gezondheidsindex 
december 2017) per woongelegenheid. Elke voorziening kiest vrij of ze al dan niet het 
infrastructuurforfait aanvraagt. Het forfait wordt enkel toegekend aan woonzorgcentra en 
centra voor kortverblijf. Het forfait wordt toegekend voor onbepaalde duur, zolang de 
woongelegenheden blijven voldoen aan de erkenningsvoorwaarden. 
Een van de voorwaarden om in aanmerking te komen voor het infrastructuurforfait is dat 
de maximaal te verkrijgen infrastructuursubsidie (6 euro voor 2023) zichtbaar in mindering 
wordt gebracht op de maandelijkse factuur van de bewoner. 
In antwoord op mijn schriftelijke vragen nr. 521 van 22 maart 2023 en nr. 702 van 17 mei 
2023 verkreeg ik een aantal cijfers ter zake.
1. Hoeveel woonzorgcentra en centra voor kortverblijf vroegen in 2023 een 
infrastructuursubsidie aan? Graag een opdeling per provincie en per type voorziening.
2. Hoeveel van die aanvragen werden goedgekeurd? Graag een opdeling per provincie 
en per type voorziening. 
3. Hoeveel woonzorgcentra en centra voor kortverblijf kregen in 2023 het 
infrastructuurforfait uitbetaald? Graag een opdeling per provincie en per type 
voorziening.
4. Van alle voorzieningen die een infrastructuurforfait ontvangen, wat is daarin het 
aandeel van voorzieningen met een commerciële rechtsvorm, publieke voorzieningen 
en vzw’s? (cfr. deelvraag 2, schriftelijke vraag nr. 702)
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 145 van 14 december 2023
van KATRIEN SCHRYVERS
1. In 2023 vroegen, bij de 8ste oproep, 34 voorzieningen het infrastructuurforfait aan. In 
de tabel hieronder kan u de uitsplitsing van de aanvragen terugvinden per provincie 
en per type voorziening.
2023
Antwerpen 9
Centrum voor kortverblijf 3
Woonzorgcentrum 6
Brussel-Hoofdstad 1
Woonzorgcentrum 1
Limburg 2
Woonzorgcentrum 2
Oost-Vlaanderen 6
Centrum voor kortverblijf 1
Woonzorgcentrum 5
Vlaams-Brabant 2
Centrum voor kortverblijf 1
Woonzorgcentrum 1
West-Vlaanderen 14
Centrum voor kortverblijf 5
Woonzorgcentrum 9
Eindtotaal 34
2. Alle 34 aanvragen infrastructuurforfait ingediend in 2023 bij oproep 8 werden 
(gedeeltelijk) goedgekeurd. Bij een aantal aanvragen werd de aangevraagde 
kwartalen en/of aantallen wel in overeenstemming gebracht met de beschikbare 
voorafgaande vergunningen, voorlopige erkenningen en/of erkenningskalender. 
Hieronder vindt u een opdeling van de in 2023 (gedeeltelijk) goedkeurde aanvragen 
per provincie en per type voorziening.
2023
Antwerpen 9
Centrum voor kortverblijf 3
Woonzorgcentrum 6
Brussel-Hoofdstad 1
Woonzorgcentrum 1
Limburg 2
Woonzorgcentrum 2
Oost-Vlaanderen 6
Centrum voor kortverblijf 1
Woonzorgcentrum 5
Vlaams-Brabant 2
Centrum voor kortverblijf 1
Woonzorgcentrum 1
West-Vlaanderen 14
Centrum voor kortverblijf 5
Woonzorgcentrum 9
Eindtotaal 34
3. Op 31 december 2023 werd er aan 257 voorzieningen reeds een infrastructuurforfait 
uitbetaald. Het gaat over 177 woonzorgcentra en 80 centra voor kortverblijf. U kan de 
tabel met de opdeling per provincie hieronder terugvinden.
Enerzijds gebeurde voor een aantal voorzieningen in 2023 de eerste betaling voor 
rechtenjaar 2022 aangezien de voorwaarden pas in 2023 gevalideerd konden worden. 
Anderzijds moet voor een aantal voorzieningen de eerste betaling voor 2023 nog 
uitgevoerd worden. Deze eventueel nog uit te voeren betalingen konden niet 
opgenomen worden in onderstaande tabel aangezien de validatie van voorwaarden 
nog moet gebeuren.
Provincie Centrum voor 
kortverblijfWoonzorgcentrum Eindtotaal
Antwerpen 18 40 58
Limburg 10 25 35
Oost-Vlaanderen 19 48 67
Vlaams-Brabant 11 25 36
West-Vlaanderen 22 39 61
Eindtotaal 80 177 257
4. Zoals ook aangegeven in het antwoord op schriftelijke vraag nr. 702, deelvraag 2 dient 
eerst de bedenking te worden gemaakt dat het moeilijk is om op basis van de 
rechtsvorm te bepalen of een voorziening al dan niet van commerciële aard is. Heel 
wat vzw’s behoren immers tot een commerciële groep. De rechtsvorm is echter het 
meest geactualiseerde, direct beschikbare richtsnoer.  
Hieronder vindt u per rechtsvorm een overzicht van voorzieningen die een 
infrastructuurforfait ontvangen in 2023 alsook het bedrag.  
Rechtsvorm Aantal 
voorzieningenSom van Bedrag % Aandeel 
o.b.v. aantal% Aandeel 
o.b.v. bedrag
Commercieel 33 €     4.146.467,16 12,84% 13,92%
OCMW 45 €     6.591.209,32 17,51% 22,12%
VZW 179 €   19.057.330,77 69,65% 63,96%
Eindtotaal 257 €   29.795.007,25 100,00% 100,00%
Op basis van het aantal voorzieningen respectievelijk het bedrag van de forfaits, zijn 
commerciële rechtsvormen (NV, BV, CV) goed voor 12,84% (aantal voorzieningen) en 
13,92% (o.b.v. bedrag die zij ontvingen) van het in 2023 uitbetaalde 
infrastructuurforfait. 
