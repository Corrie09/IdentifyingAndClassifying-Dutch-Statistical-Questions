title: Kruispunt Egemsesteenweg-Fonteinestraat Tielt - Veiligheid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004365
thema link: https://www.vlaamsparlement.be/parlementaire-documenten/schriftelijke-vragen/1764884
SCHRIFTELIJKE VRAAG
nr. 15
van BRECHT WARNEZ
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kruispunt Egemsesteenweg-Fonteinestraat Tielt  -  Veiligheid
Betreffende het kruispunt Egemsesteenweg-Fonteinestraat Tielt gaf de minister in haar 
antwoord op mijn schriftelijke vraag nr. 1278 van 24 mei 2023 aan dat het steunlicht op 
het betrokken kruispunt slechts werkt op de openingsuren van de Carrefoursite om zo 
sluipverkeer in de omliggende straten te vermijden.
De minister wou in overleg met de lokale overheid een aanpassing overwegen en gaf aan 
dat het Agentschap Wegen en Verkeer (AWV) de situatie zou aankaarten.
Gelieve alle gegevens beschikbaar te stellen in Excel.
1. Werd een aanpassing aan het steunlicht aangekaart door het Agentschap Wegen en 
Verkeer bij de lokale overheid? Graag een overzicht van de overlegmomenten, de 
gedeelde bezorgdheden, de conclusies en daaropvolgende beslissingen.
2. Indien de minister een aanpassing plant, wat is daarvan het concept, de timing en het 
budget?
3. Indien de minister geen aanpassingen plant, wat is daarvoor dan de motivatie?
4. Heeft de minister verdere plannen in Tielt om op de ringlaan de kruispunten 
verkeersveiliger te maken? Graag een update met timing en budget.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 15 van 28 september 2023
van BRECHT WARNEZ
1. Op de overlegmomenten van 10 februari 2023, 23 maart 2023 en 18 augustus 2023 
werd dit met de stad Tielt aangekaart. Een aanpassing aan het steunlicht (enkel laten 
werken tijdens de openingsuren van de Carrefour-site) is er niet gekomen, op vraag 
van de stad. De stad gaf op het laatste overleg aan dat een aanpassing niet aan de 
orde was. 
2. Er zijn geen aanpassingen voorzien.
3. Zie het antwoord op deelvraag 1.
4. Er is een studie gepland die de doorstroming en de veiligheid nagaat van de N037, 
waarbinnen ook het stuk ringlaan zit. Deze studie staat op het reserveprogramma en 
wordt eind dit jaar aanbesteed. Er is 150.000 euro voorzien. 
