title: Agentschap Digitaal Vlaanderen - Ondersteuning thuiswerkend personeel
thema: Wetenschap en Innovatie
pdf link: https://docs.vlaamsparlement.be/pfile?id=2022234
thema link: https://www.vlaamsparlement.be/parlementaire-documenten/schriftelijke-vragen/1782111
SCHRIFTELIJKE VRAAG
nr. 66
van BRECHT WARNEZ
datum: 24 november 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Agentschap Digitaal Vlaanderen  -  Ondersteuning thuiswerkend personeel 
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Digitaal Vlaanderen.
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij het Agentschap Digitaal Vlaanderen nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Agentschap Digitaal Vlaanderen nog geen initiatieven genomen zijn over 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook van timing en budget.
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD 
op vraag nr. 66 van 24 NOVEMBER 2023
van BRECHT WARNEZ
1. Digitaal Vlaanderen heeft de afgelopen 3 jaar verschillende financiële initiatieven 
genomen om thuiswerkende medewerkers te ondersteunen:
a. Internetvergoeding via het derdebetalerssyteem
b. Thuiswerkvergoeding voor internet voor collega’s die geen gebruik kunnen maken 
van het derdebetalerssyteem (forfaitaire tegemoetkoming)
c. Eénmalige vergoeding van 100 euro per werknemer van Digitaal Vlaanderen voor de 
aankoop van ICT middelen, omwille van thuiswerk in tijden van corona.
a) 
Medewerkers met vergoeding voor 
internet (via derdebetalersregeling 
of forfaitair)
Aantal medewerkers 
Informatie/Digitaal 
Vlaanderen Aantal %
31/12/2020 202 172 85,1%
31/12/2021 220 187 85,0%
31/12/2022 208 188 90,4%
b)
 2020 2021 2022
derdebetalersregeling € 86.853 € 96.453 € 95.800 
forfaitaire tegemoetkoming € 680 € 920 € 1.403 
Corona 100 euro  € 16.866              
Totaal € 87.533 € 114.239 € 97.203 
2. In de periode 2019 tot 2021 werden geen specifieke materiële thuiswerkmiddelen 
voorzien door Digitaal Vlaanderen. Personeelsleden van Digitaal Vlaanderen kunnen 
voor hun reguliere werking standaard beschikken over een smartphone en laptop. In dit 
kader kunnen ook laptophouder, muis en toetsenbord worden aangevraagd door wie dit 
wenst. Tijdens de periode van verplicht thuiswerk werd de mogelijkheid gegeven om 
scherm en bureaustoel van op kantoor thuis te gebruiken. Eind 2021 werd beslist om 
personeelsleden van Digitaal Vlaanderen de mogelijkheid te geven om materiële 
thuiswerkmiddelen te bestellen die eigendom blijven van het agentschap. Dit omwille 
van het vele thuiswerk door corona, en door de evolutie naar meer hybride werken.
Daarnaast werd de mogelijkheid voor het verkrijgen van materiële ondersteuning voor 
thuiswerk structureel opgenomen in een reeds bestaande nota rond werkmiddelenbeleid 
van het agentschap Digitaal Vlaanderen in 2022. De keuze bestaat uit beeldscherm 
en/of bureaustoel en/of koptelefoon. Voor nieuwe personeelsleden van Digitaal 
Vlaanderen wordt de mogelijkheid om deze thuiswerkmiddelen aan te vragen standaard 
voorzien bij hun start in het agentschap.
a)
 2020 2021 2022
budget thuiswerkmiddelen € 62.000 € 69.000 € 170.000 
Totaal € 62.000 € 69.000 € 170.000 
b) Elke ambtenaar binnen Digitaal Vlaanderen beschikt over minstens één 
thuiswerkmiddel. In de periode 2020-2022 werden voor volgende aantallen van 
ambtenaren nieuwe thuiswerkmiddelen aangekocht:
2020 2021 2022
aantal medewerkers 
nieuw thuiswerkmiddel 39 11 20 
Totaal 39 11 20 
3. Niet van toepassing vermits reeds maatregelen zijn genomen, zie deelvraag 1.
4. Niet van toepassing vermits reeds maatregelen zijn genomen, zie deelvraag 2.
