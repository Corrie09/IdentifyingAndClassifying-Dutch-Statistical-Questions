title: Wapenexport - Maandverslag wapens september 2023
thema: Buitenlands beleid
Internationaal ondernemen
Wapenhandel
pdf link: https://docs.vlaamsparlement.be/pfile?id=2023345
thema link: https://www.vlaamsparlement.be/parlementaire-documenten/schriftelijke-vragen/1786864
SCHRIFTELIJKE VRAAG
nr. 81 
van ANNICK LAMBRECHT
datum: 8 december 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Wapenexport  -  Maandverslag wapens september 2023 
In het maandverslag wapens van september 2023 vallen de volgende vergunningen op:
- Overbrenging van België naar Duitsland van goederen uit de categorie ML06a_02 
(Onderdelen voor voertuigen speciaal ontworpen of aangepast voor militair gebruik) 
met als bestemmeling de defensie-industrie, ter waarde van 20.000 euro.
- Overbrenging van België naar Polen van goederen uit de categorie ML06a_01_b 
(Pantsergevechtsvoertuigen. Dat zijn rups-, semirups- of wielvoertuigen met eigen 
aandrijving, een gepantserde bescherming en terreincapaciteit met een van de volgende 
twee eigenschappen: 
•ofwel ontworpen en uitgerust voor het vervoeren van een sectie bestaande uit vier 
of meer infanteristen;
•ofwel bewapend met een integraal of organisch wapen met een kaliber minstens 12,5 
millimeter of een raketlanceerinrichting) met als bestemmeling de defensie-industrie, 
ter waarde van 1.030.000 euro.
- Uitvoer van België naar de Verenigde Staten van goederen uit de categorie ML06a_02 
(Onderdelen voor voertuigen speciaal ontworpen of aangepast voor militair gebruik) 
met als bestemmeling de defensie-industrie, ter waarde van 2250 euro. 
1. Wat de overbrenging van België naar Duitsland (ML06a_02) betreft, om welke 
goederen gaat het specifiek? Wat is het specifieke eindgebruik? Wie is de specifieke 
bestemmeling? Waar is er geen specifieke eindgebruiker bekend, aangezien de 
bestemmeling de defensie-industrie is? Aan welke landen levert de bestemmeling in 
kwestie?
2. Wat de overbrenging van België naar Polen (ML06a_01_b) betreft, om welke goederen 
gaat het specifiek? Wat is het specifieke eindgebruik? Wie is de specifieke 
bestemmeling? Waar is er geen specifieke eindgebruiker bekend, aangezien de 
bestemmeling de defensie-industrie is? Aan welke landen levert de bestemmeling in 
kwestie?
3. Wat de overbrenging van België naar de Verenigde Staten (ML06a_02), om welke 
goederen gaat het specifiek? Wat is het specifieke eindgebruik? Wie is de specifieke 
bestemmeling? Waar is er geen specifieke eindgebruiker bekend, aangezien de 
bestemmeling de defensie-industrie is? Aan welke landen levert de bestemmeling in 
kwestie?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 81 van 8 december 2023
van ANNICK LAMBRECHT
1. Wat de overbrenging van België naar Duitsland van goederen uit de categorie 
ML06a_02 (Onderdelen voor voertuigen speciaal ontworpen of aangepast voor 
militair gebruik) met als bestemmeling de defensie-industrie, ter waarde van 20.000 
euro betreft:
a) Het betreft schakelhendels voor versnellingen en kabelbomen.
b) Het eindgebruik is voorraad voor onderhoud en/of herstelling van militaire 
voertuigen.
c) De bestemmeling is een defensiegerelateerd bedrijf in Duitsland, tevens de laatst 
gekende eindgebruiker.
2. Wat de overbrenging van België naar Polen van goederen uit de categorie 
ML06a_01_b (Pantsergevechtsvoertuigen) betreft:
a) Het betreft militaire voertuigen in slechte staat en gedeeltelijk afgebroken 
zonder bewapening.
b) Het eindgebruik is voorraad voor onderhoud en/of herstelling van militaire 
voertuigen.
c) De bestemmeling is een defensiegerelateerd bedrijf in Polen, tevens de laatst 
gekende eindgebruiker.
3. Wat de overbrenging van België naar de Verenigde Staten van goederen uit de 
categorie ML06a_02 (Onderdelen voor voertuigen speciaal ontworpen of aangepast 
voor militair gebruik) met als bestemmeling de defensie-industrie, ter waarde van 
2250 euro betreft:
a) Het betreft elektrische kabels.
b) Het eindgebruik is voorraad voor onderhoud en/of herstelling van militaire 
voertuigen.
c) De bestemmeling is een defensiegerelateerd bedrijf in de Verenigde Staten, 
tevens de laatst gekende eindgebruiker.
