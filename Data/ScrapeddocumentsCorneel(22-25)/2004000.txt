title: Actieplan Leesoffensief - Stand van zaken
thema: Cultuur
Onderwijs en Vorming
pdf link: https://docs.vlaamsparlement.be/pfile?id=2004000
thema link: https://www.vlaamsparlement.be/parlementaire-documenten/schriftelijke-vragen/1768248
SCHRIFTELIJKE VRAAG
nr. 22
van BRECHT WARNEZ
datum: 5 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Actieplan Leesoffensief  -  Stand van zaken
De minister lanceerde, samen met de minister van Cultuur en Welzijn, een Vlaams Plan 
Leesoffensief. Een initiatief dat ik, gezien de soms verontrustende evoluties van de 
leesmotivatie en leesvaardigheid van zowel de jeugd als de volwassenen, enkel kan 
onderschrijven.
De adviesnota ( https://onderwijs.vlaanderen.be/sites/default/files/2021-
09/Leesoffensief%20-%20finaal.pdf) vermeldt drie essentiële randvoorwaarden voor een 
geslaagd Leesoffensief. Zo is er ten eerste nood aan een langdurige inspanning die een 
3-6-9-planning vooropstelt mét structurele en geoormerkte financiering, waarbij zowel op 
beleids- als op operationeel niveau flexibel over beleidsdomeinen en -termijnen en 
bestuursniveaus heen kan worden gewerkt. Daarnaast moet er volgens de nota worden 
ingezet op duurzame professionalisering van onder andere kindbegeleiders, leraren, 
bibliotheekmedewerkers en leesbevorderaars. Ten slotte is er nood aan een duurzame 
leesaanpak door middel van curriculaire verankering in de nieuwe eindtermen en 
leerplannen van het secundair, lager en kleuteronderwijs.
Graag de data- en cijfergegevens in Excel weergeven.
1. Doelstellingen van het actieplan.
a) Welke effectieve resultaten (eventuele specifieke KPI’s) wil de minister bereiken 
via het actieplan? Binnen welke termijn wil de minister elk van die behalen? (kpi: 
key performance indicator)
b) Op welke manier werden de doelen bepaald?
c) Heeft de minister een monitoring gepland om het behalen van de doelen op te 
volgen?
d) Op welke manier worden de verschillende beleidsdomeinen en entiteiten 
betrokken bij de realisatie van dit plan? Ziet de minister daar nog extra kansen 
in?
2. Voldoen aan de randvoorwaarden.
a) Op welke manier werden de randvoorwaarden bepaald?
b) Welke stappen heeft de minister al gezet om te voldoen aan de drie essentiële 
randvoorwaarden die vermeld worden in het actieplan?
c) Graag een inhoudelijke uiteenzetting van alle genomen initiatieven met timing en 
budget.
3. Duurzame professionalisering is een van de pijlers van het Leesoffensief. De 
adviesnota wijst onder meer op de enorme schaal waarop deze vorming en 
professionalisering moeten worden ingericht om echt een verschil te maken. Via een 
voorstudie zouden de mogelijke scenario’s, voorwaarden en kostprijs van een 
grootschalige professionalisering in kaart worden gebracht.
4. Hoe ver staat de voorstudie? Zijn er al resultaten beschikbaar? Zo ja, graag een 
overzicht.
5. Heeft de minister al een budget vrijgemaakt? Zo ja, hoeveel bedraagt het budget? Zo 
niet, welke marges heeft de minister op het oog?
6. Verschillende individuele projecten en initiatieven zijn al van start gegaan, maar er 
lijkt een gebrek te zijn aan een helder en structureel kader om alle acties uit de 
adviesnota ten volle te kunnen uitrollen.
7. Erkent de minister het nut van een eenduidig en gestructureerd kader voor de 
verwezenlijking van het actieplan?
8. Is de minister van plan om een eenduidig en gestructureerd kader uit te werken? Zo 
ja, hoe zal dit plan er inhoudelijk uitzien? Wat is de timing en welk budget zal er worden 
vrijgemaakt?
Deze vraag werd gesteld aan de ministers Jan Jambon (17), Ben Weyts (22)
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
GECOÖRDINEERD ANTWOORD
op vraag nr. 22 van 5 oktober 2023
van BRECHT WARNEZ
1-5.De Vlaamse Regering nam op 16 juli 2021 akte van de adviesnota van het 
leesoffensief. Daarbij werd uitdrukkelijk bepaald dat het om een advies gaat en dat 
steeds binnen de beleidscontext en bijhorende budgetten dient bekeken te worden wat 
er per beleidsdomein wanneer kan gerealiseerd worden. Voor een stand van zaken en 
de budgetten verwijs ik graag naar het overzicht in bijlage.
Het globale doel van het Leesoffensief binnen het beleidsdomein onderwijs is de 
leesvaardigheid van alle leerlingen versterken, wat zich idealiter zal manifesteren in 
betere scores op internationale indicatoren en in de Vlaamse Toetsen. De focus vanuit 
het beleidsdomein cultuur ligt op het stimuleren van leesmotivatie en leesplezier 
(vanaf baby’s en peuters tot volwassenen) om zo het levenslang lezen en een 
leescultuur en -klimaat te bevorderen. Binnen het domein welzijn is er vooral focus op 
het in contact brengen van de peuters met boeken en voorlezen.
De monitoring van de individuele acties gebeurt binnen de beleidsdomeinen op basis 
van de overeenkomsten met de diverse uitvoerders. 
De verschillende beleidsdomeinen en entiteiten zijn betrokken bij de uitrol van dit plan. 
Ze stemmen regelmatig af en delen hun kennis. Het staat de drie beleidsdomeinen ook 
vrij om voor de eigen doelstellingen expertengroepen samen te brengen om in te 
zetten op de domeinspecifieke uitdagingen maar er zijn ook 
beleidsdomeinoverstijgende werkgroepen zoals bijvoorbeeld voor de Vlaanderenleest 
dag.
Voor het beleidsdomein onderwijs wordt de koppeling gemaakt met de nieuwe 
minimumdoelen basis en secundair onderwijs, de engagementsverklaring met de 
lerarenopleidingen, de afstemming met de onderwijsverstrekkers o.a. in de Taalraad, 
de oprichting van Leerpunt- dat ook oog zal hebben voor lees- en taaldidactiek.
Ook binnen het beleidsdomein cultuur staan de initiatieven van het leesoffensief niet 
op zich, maar haken ze op elkaar in en vertrekken ze vanuit de idee dat we meer 
mensen aan het lezen moeten krijgen en dat dit alleen mogelijk is door het bundelen 
van de krachten van velen. Zo wordt het wervings- en vormingsprogramma voor 
voorleesbuddy's gekoppeld aan een langdurige campagne over het belang van 
voorlezen. Die campagne biedt dan weer de mogelijkheid om een communicatieplan 
uit te werken dat Vlaamse en bovenlokale organisaties de kans biedt om in hun eigen 
campagne ook de voorleesweek, en bij uitbreiding Vlaanderenleestdag, op te nemen. 
De campagne resulteert ook in de opmaak van een communicatietoolkit voor lokale 
partners, zoals openbare bibliotheken, scholen, kinderopvang, Huizen van het Kind, 
WZC…. Ook Boektopia (Kortrijk) en de daaraangekoppelde leespromotie-acties in 
november en december sluiten hierbij aan. Op die manier worden verschillende 
partijen betrokken en worden heel diverse doelgroepen bereikt. 
Binnen het beleidsdomein onderwijs werd inzake professionalisering vanaf het 
schooljaar 2020-2021 ingezet op taal en lezen via de Prioritaire Nascholingstrajecten. 
Daarnaast werden de reguliere nascholingsmiddelen voor het basisonderwijs 
verdubbeld en stegen die voor het secundair onderwijs met 50%. 
Binnen het beleidsdomein cultuur wordt inzake professionalisering vanaf 2024 volop 
ingezet op de uitbouw van een breed aanbod aan basisvorming voor 
bibliotheekmedewerkers met het oog op deskundigheidsbevordering gekoppeld aan de 
opmaak van een kwaliteitskader voor leesbevordering. Hiertoe kreeg Iedereen Leest 
een specifieke opdracht en de nodige middelen om binnen deze opdracht concrete 
acties uit te rollen in 2024 en 2025. Hierbij zal ook een afstemming gebeuren met 
onderwijs en welzijn om ook leraren en kindbegeleiders te betrekken.
6. Voor de systematiek verwijzen we de vraagsteller naar de metareview Les in Lezen, 
waarvan de conclusies worden meegenomen in zowat elk individueel project. Deze 
review bevat dan ook  een analyse van de projecten Lezen op School, een review over 
effectief leesonderwijs en een inspiratiegids. Link: Onderwijsonderzoeken 
(vlaanderen.be) De inspiratiegids ziet lezen bovendien niet los van de andere 
taalvaardigheden.
7-8.Elk beleidsdomein heeft eigen accenten en een eigen invalshoek. Voor cultuur en 
welzijn ligt de focus op leesplezier en in een onderwijskundige context ligt de focus op 
technisch en begrijpend lezen maar ook de ruimere taalvaardigheden. Concreet 
betekent dit dat onderwijs werk zal maken van de integratie van de uitrol van het 
Leesoffensief in de uitrol van een breder Offensief Nederlands. Lezen staat immers niet 
op zichzelf maar is deel van de geïntegreerde taalcompetentie vanuit de evidence-
informed visie dat we moeten inzetten op taalcompetentie, namelijk op de 
geïntegreerde kennis, attitudes en de 4 talige vaardigheden. Voor onderwijs is alléén 
inzetten op lezen niet voldoende om het (leren) lezen (technisch lezen-begrijpend 
lezen-leesmotivatie) ten gronde te versterken. In deze uitrol zal rekening moeten 
gehouden worden met enerzijds de vrijheid van onderwijs, en anderzijds de 
positionering van het leesonderwijs binnen het taalonderwijs in zijn totaliteit.  
In de uitrol van het Leesoffensief en de pistes binnen het domein onderwijs tot 
integratie met het Offensief Nederlands, wordt steeds vertrokken vanuit een evidence-
informed beleidsvisie. 
BIJLAGE (zie volgende pagina)
Overzicht met timing en budget van de in uitvoering zijnde acties van het Leesoffensief bij 
het Departement Onderwijs en Vorming binnen de 8 strategische doelstellingen van het 
advies
SD1 We maken de brede maatschappij bewust van het belang van lezen en 
van de rol die iedereen kan spelen bij het bevorderen van levenslang lezen. 
We reiken hiervoor de nodige informatie, instrumenten en vorming aan.
Communicatiecampagne 
Vrienden voor het 
Lezen/Samen voor een 
Leesoffensief300.000 euro 2021-2022-
2023o.a. ingezet voor de 
ontwikkeling van het 
campagnebeeld en voor de 
Vlaanderenleestdag
Focus op lezen Binnen reguliere 
werking Klasse2022-
23/2023-24Klasse
Langlopende campagne 
op de DOV-website  en 
de sociale mediakanalen 
van het departementBinnen reguliere 
werking DOVSedert 
2021
Samenwerking met de 
VRT 115.000 euro 29/12/2022
-
28/12/2024Voorleesclub on tour/MNM-
podcast/fonementraject 
Ketnet/EduBOX Lezen 
SD2 We versterken de werking en de brede maatschappelijke verankering van 
bibliotheken als spil van het lokale leesnetwerk. (n.v.t. op onderwijs en 
vorming)
Cultuurkuur-
dynamoOPWEG Binnen de 
werking van De 
LijnSinds 2009 Canon DOV ondersteunt 
vervoer (zie ook: SD4), 
o.a. naar bibliotheken
SD3 We nodigen iedereen uit tot lezen door van Vlaanderen een krachtige 
leesomgeving te maken, met een inclusief en aantrekkelijk, digitaal en niet-
digitaal boekenaanbod
Luisterpuntbibliotheek 75.000 euro 15/12/2022
-14/3/2024Luisterpuntbibliotheek
SD4 We zetten voluit in op levenslang lezen en versterken de samenwerking 
tussen de lokale onderwijs-, welzijns- en socio-culturele actoren en de 
bibliotheek. (zie voor aandeel onderwijs: SD2)
SD5 We versterken de aandacht voor taalstimulering en vroeggeletterdheid 
bij wie professioneel bezig is met baby’s, peuters en kleuters en stimuleren 
interactief voorlezen.
Interactief voorlezen  
Taalstimulerende 
Activiteiten 
buiten de school   (zie 
ook: SD7)600.000 euro
2.240.658 euro
2.051.971,82 
euro1/12/2021-
30/8/2024
20/07/2020
-
31/08/2021
2021-2022Iedereen Leest via 
Literatuur Vlaanderen
58 Vlaamse gemeenten
SD6 We maken van het leerplichtonderwijs een krachtige leesomgeving 
waarbinnen leraren, lerarenteams en directies over alle instrumenten 
beschikken om kwaliteitsvol leesonderwijs te garanderen en aan 
leesbevordering te werken, inclusief kwaliteitsvolle en aantrekkelijke 
leermaterialen.
Nieuwe minimumdoelen 
secundair onderwijs; 
gepland: nieuwe 
minimumdoelen 1ste 
graad secundair 
onderwijs + 
basisonderwijs + 3de 
kleuterklas
Lezen op School 2.198.582 euro
2.024.396,44 
euro)2020-2021
2021-202222 
leesbevorderingsorganisati
es
O&O - Les in Lezen (zie 
ook: SD7)235.699,06 
euro2021-2022 UA, Thomas More, Odisee
Prioritaire nascholing:
Begrijpend lezen
Taalintegratietrajecten
Verlenging 2 projecten 
taalintegratietrajecten1.408.644 euro
899.055 euro
199.521 euro2020-2021 
+ 2021-
2022
2022-2023 
+2023-
2024
15/12/2023 
-
14/12/2024Diverse aanbieders
Taalunie – Rijke Teksten 
databank binnen budget 
van de TaalunieSedert 
2018Taalunie
Taalunie: beknopte 
meting van effectief 
leesonderwijs in 15 
lerarenopleidingen in 
Vlaanderen en 
Nederland binnen budget 
van de TaalunieTaalunie
Taalunie – Rondetafels 
op basis van
Effectief leesonderwijs in 
alle 
lerarenopleidingen in 
Vlaanderen 
en Nederland – binnen 
budget van 
de Taaluniebinnen budget 
van 
de TaalunieVanaf 2022 Taalunie
Auteursresidenties 600.000 euro 1/12/2021-
30/8/2024Literatuur Vlaanderen
Boekenjuf/Boekenmeest
er 20.000 
euro/jaarVanaf 2011 DOV Canon
Leesscan binnen budget 
van 
de resp.partnersVanaf 2018 Odisee-Artevelde 
Hogeschool – UGent – 
Taalunie 
Leesfonds 175.000 euro
235.610,74 
euro01/12/2021
-
30/4/2023)
01/05/2023
-
30/04/2024KANTL
VOCVO/Wablieft – rijke 
teksten120.000 euro 01/12/2023
-
30/11/2024VOCVO/Wablieft
SD7 We versterken de vaardigheden van alle toekomstige kinderbegeleiders 
en leraren op het vlak van taalstimulering, vroeggeletterdheid en/of 
(voorlees)didactiek.
OBPWO – Taalkrachtige 
partnerschappen tussen 
scholen en ouders212.792,18 
euro1/11/2022-
31/10/2024KU Leuven/CTO
ELODIE 667.187,14 
euro (DOV) + 
442.503,60 
euro ESF01/04/2022
-
31/12/2023i.s.m. ESF/Europees 
Sociaal Fonds - Thomas 
More, Odisee, UGent
Kleine Kinderen Grote 
Kansen117.728 euro
15.000 euro1/3/2022-
30/6/2023
1/9/2023-
31/12/2023Koning Boudewijnstichting
Onderzoek 
Taalstimulerende 
activiteiten buiten de 
school98.000 1/12/2022-
31/10/2023Karel de Grote Hogeschool
SD8 We zorgen voor een coherente aansturing en maken van het 
Leesoffensief een breed gedragen, onderzoeksgeïnformeerde en 
praktijkgerichte langetermijninspanning
Zie: SD6/SD7 O&O Les 
in LezenUA, Thomas More en 
Odisee
Zie: SD7 OBPWO – 
Taalkrachtige 
partnerschappen tussen 
scholen en oudersKU Leuven/CTO
Zie: SD7 Elodie
Zie: diverse 
wetenschappelijk 
onderbouwde trajecten 
prioritaire nascholingBrede waaier van 
Hogescholen en 
Universiteiten
Zie: SD7 
Taalstimulerende 
activiteiten buiten de 
schoolKDG
Zie: varia KOALA 
ontwikkelingKU Leuven/CTO
Zie: varia samenwerking 
met Vlaams 
TalenplatformVLIR
Varia
KOALA screening
Digitale KOALAx
70.000 euroSinds 2021
Sinds 2023 Nog niet afgerond
Taalintegratietrajecten 
na KOALA12mio 
euro/jaarbasis Sinds 2021-
2022
Deelname aan het 
BoekenoverlegBinnen opdracht 
DOVCANON Cultuurcel DOV
Vier adviezen van de 
Taalraad
Iedereen Taalcompetent
De Taalcompetente 
Leerkracht
Taalcompetentie
getoetst
Samen sterk voor 
taalcompetentieBinnen budget 
TaalunieSedert 
2018Taalunie
Excellentiefonds – Lage 
Landen Competitie 100.000 euro Vanaf 
2023-2024Vlaams Talenplatform
+ focus op Nederlands in 
14 vakgebonden trajecten
Lerend Netwerk Lezen 
op SchoolSedert 
2016
Kenniscentrum Leerpunt Basissubsidie 
2.605.000 euro
6 mio euro 
versterking 
brede basiszorg 
en verhoogde 
zorg voor basis 
en secundair 
onderwijsSedert 
17/12/2022Focus op Nederlands is 
gevraagd
Kunstkuur + 20% van het 
totale 
budget – 
45.000 euro Voorbeeld  
van 2022-
2023CANON Cultuurcel DOV
dynamoPROJECT 145.517 euro Voorbeeld 
van 2022-
202330,5 % van de projecten 
zetten in op literatuur 
en/of taal 
CANON Cultuurcel DOV
Campagne Duik in Taal  100.000 euro
119.200 euro2022-2023
2023-2024Vlaams Talenplatform/VLIR
Talentegel KlasCement 
+ 
Nederlands in niet-
taalvakken248.600 euro 01/04/2023
-
30/10/2024Vlaams Talenplatform/VLIR
Gouden Poëziemedaille 
en 
Poëziesterren15.000 euro Sedert 
2014Poëziecentrum
Debateville 197.844 euro 1/4/2023-
31/3/2026Debateville 
Het overzicht van het Departement Cultuur, Jeugd en Media 
SD1 We maken de brede maatschappij bewust van het belang van lezen en 
van de rol die iedereen kan spelen bij het bevorderen van levenslang lezen. 
We reiken hiervoor de nodige informatie, instrumenten en vorming aan.
De uitrol en organisatie van 
Vlaanderenleestdag, die 
plaatsvindt op 23 april.€200.000 
(raming)2023-2025 Dep. CJM, Dep. O&V, 
Iedereen Leest 
De uitwerking van een 
structureel wervings- en 
vormingsprogramma voor 
voorleesbuddy’s, gekoppeld 
aan een langdurige en 
intensieve campagne over 
het belang van voorlezen;Binnen het 
budget voorzien 
in SD2. 2024-2025 Iedereen Leest via LV
SD2 We versterken de werking en de brede maatschappelijke verankering van 
bibliotheken als spil van het lokale leesnetwerk. (n.v.t. op onderwijs en 
vorming)
We werken een 
kwaliteitskader uit om 
bibliotheken te 
sensibiliseren en inspireren 
op
het vlak van 
leesbevordering.
We versterken de 
deskundigheid van de 
bibliotheekmedewerker via 
een breed aanbod
van basisvorming
We geven nieuwe impulsen 
aan de netwerkvorming van 
bibliotheken€356.000 2024-2025 Iedereen Leest via LV
SD3 We nodigen iedereen uit tot lezen door van Vlaanderen een krachtige 
leesomgeving te maken, met een inclusief en aantrekkelijk, digitaal en niet-
digitaal boekenaanbod
We onderzoeken de 
uitbreiding van Boekstart 
naar het kleuteronderwijs€274.000 2022-2023 Iedereen Leest via LV
SD4 We zetten voluit in op levenslang lezen en versterken de samenwerking 
tussen de lokale onderwijs-, welzijns- en socio-culturele actoren en de 
bibliotheek. (zie voor aandeel onderwijs: SD2)
SD5 We versterken de aandacht voor taalstimulering en vroeggeletterdheid 
bij wie professioneel bezig is met baby’s, peuters en kleuters en stimuleren 
interactief voorlezen.
SD6 We maken van het leerplichtonderwijs een krachtige leesomgeving 
waarbinnen leraren, lerarenteams en directies over alle instrumenten 
beschikken om kwaliteitsvol leesonderwijs te garanderen en aan 
leesbevordering te werken, inclusief kwaliteitsvolle en aantrekkelijke 
leermaterialen.
We ondersteunen leraren 
om op een creatieve manier 
in hun klas aan de slag te 
gaan met de literaire 
canon.€64.448,00 2022 KANTL via LV
SD7 We versterken de vaardigheden van alle toekomstige kinderbegeleiders 
en leraren op het vlak van taalstimulering, vroeggeletterdheid en/of 
(voorlees)didactiek.
SD8 We zorgen voor een coherente aansturing en maken van het 
Leesoffensief een breed gedragen, onderzoeksgeïnformeerde en 
praktijkgerichte langetermijninspanning
