title: Geïntegreerd investeringsprogramma (GIP) 2024 - N719 Houthalen-Helchteren
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024520
thema link: https://www.vlaamsparlement.be/parlementaire-documenten/schriftelijke-vragen/1784757
SCHRIFTELIJKE VRAAG
nr. 351
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N719 Houthalen-Helchteren
In het GIP 2024 vinden we alle investeringen terug die de zeven verschillende entiteiten 
van het beleidsdomein Mobiliteit en Openbare werken plannen in 2024.
In het ontwerp GIP 2024 is voor Houthalen-Helchteren voor de studie van de N719 
Houthalen Fietspaden Lillo / Studie (GIP001157/01) 150.000 euro budget en 150.000 euro 
fietsbudget gereserveerd. In het definitieve GIP 2022 werd voor deze studie 150.000 euro 
budget ingeschreven en in het definitieve GIP 2023 werd dit bedrag ook ingeschreven, 
maar als reserve.
Op mijn schriftelijke vraag nr. 997 van 17 maart 2023 antwoordde de minister dat de 
studie in het najaar van 2023 aanbesteed zou worden. Volgende timing werd 
vooropgesteld:
- Aanvang studie: begin 2024.
- Opmaak startnota: voorjaar 2024.
- Opmaak projectnota: najaar 2024.
- Opmaak aanbestedingsdossier: 2025.
1. Wat houdt die studie opgenomen in het ontwerp GIP 2024 precies in? Is het dezelfde 
als opgenomen in het definitieve GIP 2023?
2. Waarom wordt de studie opnieuw opgenomen in het ontwerp GIP 2024 maar voor een 
ander bedrag? Wat zijn de redenen van de vertraging in dit dossier?
3. Welke stappen werden er in dit dossier al gezet in 2023?
4. Werd de studie zoals gezegd in het najaar van 2023 aanbesteed? Zo niet, waarom niet 
en wanneer mogen we de aanbesteding verwachten? Zo ja, wanneer wordt de studie 
afgerond?
5. Blijft bovenstaande vooropgestelde timing behouden? Wat is de verdere timing en 
planning van het project?
6. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 351 van 5 december 2023
van SOFIE MERTENS
1. Het betreft dezelfde studie als degene op het GIP 2023. 
2. De studie werd voor hetzelfde bedrag opgenomen op het GIP 2024, namelijk 150.000 
euro. De reden voor vertraging in dit dossier betreft de afstemming tussen de 
verschillende partijen (AWV, Fluvius en gemeenten) waardoor er momenteel nog niet 
tot een samenwerkingsovereenkomst gekomen werd.
3. De scope van de studieopdracht werd samen met de partners verder afgelijnd. Er werd 
besproken onder welke vorm de opdracht in de markt geplaatst zou worden.
4. De studie werd niet in 2023 aanbesteed omwille van vertraging in het proces (zie 
antwoord 2). De aanbesteding staat gepland in de loop van 2024. Afhankelijk van de 
precieze omvang van de opdracht (fietspaden of fietspaden-riolering) zal de studie 
afgerond worden in de loop van 2025.
5. Bovenstaande timing van de studie wijzigt omwille van de vertraging. De start van de 
studieopdracht, alsook de timing van de verschillende stappen (opmaak startnota, 
projectnota, enz.) is afhankelijk van de timing van de samenwerkingsovereenkomst 
en de gunning van de studieopdracht.
6. De studie werd niet in 2023 aanbesteed omwille van vertraging in het proces (zie 
antwoord 2). De aanbesteding staat gepland in de loop van 2024. Afhankelijk van de 
precieze omvang van de opdracht (fietspaden of fietspaden-riolering) zal de studie 
afgerond worden in de loop van 2025.
