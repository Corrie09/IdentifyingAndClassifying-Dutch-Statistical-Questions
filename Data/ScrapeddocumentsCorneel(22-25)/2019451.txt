title: Vervoerregio Antwerpen - Doorstroming en frequentie kernnet
thema: Mobiliteit en Verkeer
pdf link: https://docs.vlaamsparlement.be/pfile?id=2019451
thema link: https://www.vlaamsparlement.be/parlementaire-documenten/schriftelijke-vragen/1762290
SCHRIFTELIJKE VRAAG
nr. 1673
van IMADE ANNOURI
datum: 19 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Vervoerregio Antwerpen  -  Doorstroming en frequentie kernnet
Het voorbije jaar is de dienstverlening van De Lijn in de vervoerregio Antwerpen er niet op 
vooruitgegaan. De slechte staat van de sporen zorgde voor ingrijpende maatregelen 
(inkorten tram 4, afschaffen tram 11, inkorten tram 7, afschaffen keerlus Eksterlaar, ...). 
Tegelijk zien we dat de opnieuw in gebruik genomen tram 12 kampt met 
doorstromingsproblemen. Op de vervoerregioraad van 23 oktober 2021 werd een 
doorstromingsprogramma opgemaakt.
1. Kan de minister een overzichtstabel van de commerciële snelheid van de tram- en 
buslijnen op dit moment bezorgen in dezelfde vorm als het antwoord op mijn 
schriftelijke vraag nr. 1496 van 14 juli 2021 (bijlage 5) (opgesplitst per afzonderlijke 
bus- en tramlijn, tijdens de spits)?
2. Wat is de stand van zaken van de verschillende actiepunten uit het 
doorstromingsprogramma dat werd goedgekeurd door de vervoerregioraad op 23 
oktober 2021?
a) Kan de minister de meest recente versie van de lijst met doorstromingsknelpunten 
voor de vervoerregio Antwerpen bezorgen?
b) Kan de minister de meest recente lijst van doorstromingsprojecten bezorgen voor 
de vervoerregio Antwerpen?
3. Kan de minister een overzichtstabel van de kernnetlijnen en hun frequenties op dit 
moment bezorgen in dezelfde vorm als het antwoord op mijn schriftelijke vraag nr. 
1496 van 14 juli 2021 (bijlage 1)?
4. Graag een overzicht van de klachten die zijn binnengekomen bij De Lijn over het 
Antwerpse tram- en busnet sinds 1 september tot nu (aantal klachten gebundeld per 
lijn en thema).
5. Graag een overzicht van het aantal bussen en trams (opgesplitst per lijn) dat niet is 
uitgereden van september 2022 tot en met augustus 2023 in de vervoerregio 
Antwerpen met vermelding van de reden van de afschaffing.
6. Graag een overzicht van de structureel geschrapte ritten sinds begin september door 
personeelstekort (in aantal per geïmpacteerde lijn).
7. Zijn alle haltes waar ritten werden geschrapt, uitgerust met correcte 
reizigersinformatie met betrekking tot de aangepaste dienstregeling?
8. Graag een overzicht van het aantal beschikbare rijtuigen (tram en bus) voor de 
vervoerregio Antwerpen ten opzichte van het benodigde aantal trams en bussen voor 
een volledige dienstverlening op datum van 1 september 2023. Wat is de voornaamste 
reden van onbeschikbaarheid van rijtuigen?
9. Graag een overzicht van de reizigersaantallen op de vervangbussen tussen Lelieplaats 
en Zwaantjes in Hoboken van de ingebruikname tot nu.
10. Werd de frequentie van de pendelbussen ter vervanging van tram 4 in Hoboken vanaf 
september opgetrokken naar één bus per 10 minuten, zoals aangekondigd in de 
commissie Mobiliteit van midden juli? Zo niet, waarom niet?
11. Wat is de timing voor de heraanleg van de sporen voor tram 11?
12. Op welke datum zal de meetcampagne van De Lijn om de ‘asset health’ van de 
tramsporen in vervoerregio Antwerpen afgerond zijn? 
13. Hoeveel openstaande vacatures zijn er in de vervoerregio Antwerpen voor chauffeurs 
en technici? Hoeveel mensen zijn momenteel in opleiding? Wanneer denkt de minister 
dat het personeelstekort opgelost zal zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1673 van 19 september 2023
van IMADE ANNOURI
Algemene opmerking:
De minder goede commerciële doorstroming vandaag t.o.v. 2021 is volledig toe te 
schrijven aan de impact van corona. Er was in de coronaperiode veel minder verkeer, wat 
zorgde voor een vlottere doorstroming, en minder reizigersdrukte, met dus ook minder 
tijdverlies door halteringstijd, met als gevolg een stijging van de commerciële snelheid 
tijdens corona. De omgekeerde redenering geldt ook: met de terugkeer van het verkeer, 
daalde de commerciële snelheid.
1. Zie bijlage 1 – tabblad 1.
2. Zie bijlage 2. Er is geen actietabel aan verbonden, maar de nota bevat wel een aantal 
hefboomprojecten. Daarvan is de laatste status de volgende:
•Aanpak links-af bewegingen auto’s op M3 en M7: alle deelconflicten linksaf worden 
stelselmatig weggewerkt i.k.v. de verkeerslichtencoördinatiecomputer (VLCC).
•Aanpak kruispunten zuidelijke Leien: kruispunten hebben een nieuwe 
lichtensturing gekregen i.k.v. de VLCC.
•Aanpak doorstroming lijn 3 Merksem: indienstname nieuwe lichtensturing i.k.v. 
VLCC lopende.
•Aanpak doorstroming lijn 1 Noorderlaan: kruispunten hebben een nieuwe 
lichtensturing gekregen i.k.v. de VLCC.
•N1 Brasschaat – Merksem Keizershoek: specifieke doorstromingsstudie bevindt 
zich in onderzoeksfase. 
•N114 Hoevenen-Ekeren: een onderzoek van de busdoorstroming is gebeurd door 
het studiebureau. Hieraan is ook meteen een herinrichting gepland. Daarvan zit 
de studie in startnotafase.
3. Zie bijlage 1 – tabblad 2.
4. De Lijn kreeg hierover 62 klachten. Hieronder vindt u het overzicht gebundeld per lijn 
en per thema:
LIJN ONDERWERP AANTAL
Aanbod: andere 1 7
Aanbod: omleiding 5
675 Aanbod: capaciteitsproblemen 5
Aanbod: Hoppin 1 4
Aanbod: omleiding 4
Aanbod: capaciteitsproblemen 3
Aanbod: omleiding 1640
Info: haltes: dienstregelingen 1
Aanbod: Hoppin 1 2
Aanbod: omleiding 3
700 Aanbod: aanpassing voor school of werk 1
Aanbod: Hoppin 2
Aanbod: aanpassing voor school of werk 2 443
Aanbod: omleiding 1
447 Aanbod: capaciteitsproblemen 2
15 Aanbod: omleiding 2
720 Aanbod: Hoppin 1
629 Aanbod: aanpassing voor school of werk 1
13 Aanbod: afschaffing halte 1
3 Aanbod: omleiding 1
410 Info: haltes: dienstregelingen 1
17 Aanbod: omleiding 1
283 Aanbod: capaciteitsproblemen 1
23 Aanbod: omleiding 1
19 Info: haltes: dienstregelingen 1
35 Aanbod: afschaffing halte 1
36 Aanbod: Hoppin 1
Aanbod: aanpassing voor school of werk 1 709
Aanbod: capaciteitsproblemen 1
231 Aanbod: omleiding 1
53 Aanbod: frequentie 1
1 Info: haltes: dienstregelingen 1
141 Aanbod: omleiding 1
379 Aanbod: Hoppin 1
33 Aanbod: Hoppin 1
21 Aanbod: capaciteitsproblemen 1
99 Aanbod: trajectaanpassing 1
22 Aanbod: capaciteitsproblemen 1
40 Aanbod: omleiding 1
Aanbod: capaciteitsproblemen 1 Niet toegekend
Aanbod: omleiding 2
Foutief Aanbod: andere 1
5. In bijlage 1 – tabblad 3 vindt u een overzicht van het percentage geschrapte ritten 
opgesplitst per lijn voor de gevraagde periode in vervoerregio Antwerpen.
6. Hieronder vindt u een overzicht van het aantal geschrapte ritten omwille van 
personeelsredenen voor de periode 1 tot en met 20 september 2023:
7. Aan de afgeschafte haltes werd een bericht geplaatst. Aan de Groenplaats werd een 
tijdelijk bericht geplaatst.
8. Voor het tramnet in Antwerpen is er voor de volledige dienstverlening op 1 september 
2023 een totaal van 124 trams nodig. Er zijn steeds voldoende trams om de 
dienstverlening te verzekeren.
De onderhoudscentra binnen De Lijn die de nodige bussen ter beschikking stellen aan 
de stelplaatsen stemmen in structuur niet exact overeen met de verdeling van 
gemeentes tussen vervoerregio’s. De Lijn kan wel stellen dat de onderhoudscentra 
Berchem en Antwerpen PAL op 1 september 2023 een actief hadden van 197 bussen, 
waarmee in principe de volledige dienstverlening ondersteund kan worden. In de 
praktijk leidde een combinatie van extra uitval van voertuigen, verhoogde schade 
door stadsverkeer, een licht tekort aan technici en een tekort aan chauffeurs tot een 
aantal niet-gereden ritten vanuit de stelplaatsen van de vermelde onderhoudscentra. 
De bussen van De Lijn verblijven in onderhoudscentra voor grotere 
onderhoudsbeurten, keuringen, nazicht of herstel na defecten en schade door 
ongevallen en vandalisme.
9. Onderstaande tabel toont het maandelijks aantal reizigers* dat gebruikmaakt van de 
pendelbussen tussen Lelieplaats en Zwaantjes in Hoboken:
 juli 2023 augustus 2023 september 2023
Aantal reizigers 29.644 30.005 39.069
*Met reizigersaantallen wordt het volgende bedoeld:
Reizigers die zich verplaatsen met een MOBIB abonnement: niet elke opstap wordt 
gescand door alle abonnees. Daarom worden de gemeten scans opgehoogd op 
basis van een onderzoek dat het effectieve scangedrag in kaart brengt. Het 
scangedrag wordt beïnvloed door verschillende factoren zoals bv. het type periode 
(school vs. vakantie), tijdstip van de dag (spits/dal). Om evoluties in het 
scangedrag op te volgen, wordt dit onderzoek op regelmatige basis herhaald.
Reizigers die zich met een biljet, kaart of dagpas verplaatsen worden niet 
opgehoogd.

Reizigers met een Mobiel vervoerbewijs (biljet, kaart of dagpas): hiervan is geen 
lijn en ritcontext gekend. Ze worden toegewezen aan de lijnen volgens het gebruik 
van de reizigers van de ‘gewone’ biljetten kaarten of dagpassen en vervolgens 
opgehoogd op basis van % overstappen gemeten bij dezelfde groep.
10. De frequentie werd inderdaad opgetrokken naar één bus om de 10 minuten.
11.  
•De spoorvernieuwing in het stadscentrum (stadslus via Melkmarkt) is momenteel 
in uitvoering. Het einde van de werken is voorzien voor maart 2025.
•De werken in de Cogels-Osylei – met onder meer spoorvernieuwing – starten in 
november 2023 en zullen ook eindigen in maart 2025.
De timing van deze werken is onder voorbehoud van onvoorziene zaken (bv. 
weerverlet).
12. Het beoordelen van de Asset Health gebeurt op basis van historische data (zoals bv. 
leeftijd), meetcampagnes en monitoring.
Door de meetcampagnes verzamelt De Lijn objectieve data met een hoge 
meetnauwkeurigheid en hoge meetfrequentie. Recent heeft De Lijn een selectieve 
meetcampagne laten uitvoeren in Antwerpen om de toestand van een deel van het 
tramnet nog duidelijker in beeld te brengen.
Het is een continu proces om de Asset Health op te volgen en dit zal bijgevolg nooit 
afgerond zijn.
13. Voor 2023 zoekt De Lijn in vervoerregio Antwerpen nog 27 chauffeurs en 14 technici. 
Momenteel zijn er 28 chauffeurs in opleiding.
BIJLAGEN
1.Overzicht snelheid
2.Nota doorstroming
