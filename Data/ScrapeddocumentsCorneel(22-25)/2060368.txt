title: Woningpas - Stand van zaken
thema: Energie
Wonen
pdf link: https://docs.vlaamsparlement.be/pfile?id=2060368
thema link: https://www.vlaamsparlement.be/parlementaire-documenten/schriftelijke-vragen/1813939
SCHRIFTELIJKE VRAAG
nr. 463
van ROBRECHT BOTHUYNE
datum: 19 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Woningpas  -  Stand van zaken
De woningpas is een schitterend instrument. Als digitaal paspoort van de woning staat 
daar alle informatie op die nodig is voor een woning: info over energie, isolatie, EPC-attest, 
gebouwinformatie zoals plannen, vergunningen, zonnekaart, allerhande attesten 
enzovoort. 
De woningpas is er eind 2018 gekomen door een gedegen samenwerking tussen het 
Vlaams Energie- en Klimaatagentschap (VEKA), het Departement Omgeving, Wonen-
Vlaanderen en de Openbare Vlaamse Afvalstoffenmaatschappij (OVAM).
1.Hoeveel keer werd de woningpas geconsulteerd in 2023? Graag het totaalaantal 
bezoekers, met opdeling volgens: 
a) aantal bezoekers; 
b) aantal unieke bezoekers; 
c) per maand. 
2. Sinds mei 2020 kan de woningpas gedeeld worden met specifieke derden. 
Hoeveel keer werd de woningpas gedeeld in 2023? Graag volgende opdeling: 
a) activatiecodes opgemaakt; 
b) effectieve activaties; 
c) aantal gedeelde woningpassen per maand. 
3. De woningpas kan ook gedeeld worden met iedereen en dat sinds juli 2022 (publiek 
delen). 
Hoeveel publieke linken werden in 2023 gedeeld? Graag het totaalaantal gedeelde 
passen.
4. De woningpas kan ook gekoppeld worden aan Mijn Burgerprofiel. 
Hoeveel mensen hebben hun woningpas in 2023 gekoppeld aan Mijn Burgerprofiel? 
Graag totaalaantal.
5. De databank verwarming is in volle ontwikkeling. Die zou in december 2023 gekoppeld 
worden. Nog in december 2023 zou de integratie en ontwikkeling van de webservices 
in de woningpas vooropgesteld worden. 
Wat is de stand van zaken?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 463 van 19 maart 2024
van ROBRECHT BOTHUYNE
1. In uitvoering van de Europese Algemene Verordering Gegevensbescherming (AVG of 
ook GDPR) werd in mei 2023 een aangepaste cookiewerking ingevoerd bij de 
woningpas. Daarbij bewaren we standaard enkel functionele cookies en moeten burgers 
actief via het beheren van voorkeuren een toestemming geven voor het opslaan van 
analytische cookies. Dat doen mensen zelden. Hierdoor kunnen de paginabezoeken of 
bezoekers (uniek of niet uniek) niet meer worden geraadpleegd en zijn er geen cijfers 
meer beschikbaar voor 2023.
2. Er werden in 2023 2.427 activatiecodes gegenereerd. Hiervan zijn er 1.103 effectief 
geactiveerd. Het overzicht per maand als volgt:
Aantal delingen 
(activatiecodes)Aantal effectief 
geactiveerde Aantal gedeelde 
woningpassen
jan/23 298 125 258
feb/23 225 93 185
mrt/23 195 65 161
apr/23 187 87 159
mei/23 207 101 163
jun/23 173 70 130
jul/23 139 69 115
aug/23 141 67 112
sep/23 168 79 151
okt/23 224 110 168
nov/23 222 113 148
dec/23 248 124 130
totaal 2.427 1.103 1.880
3. In 2023 werden slechts 210 publieke linken gedeeld. Dit komt neer op 186 publiek 
gedeelde woningpassen.
4. In 2023 werden 20.544 woningpassen door de eigenaar gekoppeld aan Mijn 
Burgerprofiel.
5. De ontwikkeling van de databank verwarming en het ontsluiten van de gegevens vanuit 
dit register van meldingen van centrale stooktoestellen liep eind 2023 en begin 2024 
vertraging op door andere prioriteiten binnen het Vlaams Energie- en 
Klimaatagentschap (VEKA). Ondertussen is de functionele en technische analyse voor 
het ontsluiten van deze informatie afgerond. Eind juni 2024 wordt een 
uitwisselingsbestand (API) tussen het meldingsregister van CV-installaties en de 
woningpas afgerond. Hierna start de integratie van en visualisatie in de woningpas. 
Begin oktober 2024 is hiervoor een release gepland in de woningpas.
