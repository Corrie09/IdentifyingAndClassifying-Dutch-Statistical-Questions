title: Aankoop zieke dieren bij erkende kwekers - Meldingen
thema: Dierenwelzijn
pdf link: https://docs.vlaamsparlement.be/pfile?id=2013316
thema link: https://www.vlaamsparlement.be/parlementaire-documenten/schriftelijke-vragen/1778920
SCHRIFTELIJKE VRAAG
nr. 120
van SOFIE MERTENS
datum: 13 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Aankoop zieke dieren bij erkende kwekers  -  Meldingen
Het Vlaams regeerakkoord heeft de ambitie om elke vorm van dierenmishandeling te 
vervolgen en strenger te bestraffen. De afdeling Dierenwelzijn staat in voor de 
voorbereiding, ondersteuning en controle van het dierenwelzijnsbeleid in Vlaanderen. Zij 
zullen de rol van dierenpolitie opnemen.
Problemen met dierenwelzijn in Vlaanderen kunnen worden gemeld aan Dierenwelzijn 
Vlaanderen wanneer de eigenaar van het dier gekend is. Wanneer de eigenaar niet gekend 
is of het om een heel dringend geval gaat, wordt het beste contact opgenomen met de 
lokale politie.
Het kan gaan over:
- meldingen van dierenmishandeling in woningen, kwekerijen, dierentuinen, asielen, 
weides, pensions, kermissen, enzovoort;
- meldingen van aankoop van zieke dieren bij erkende kwekers;
- meldingen van katten en honden die door particulieren te koop worden aangeboden 
op sociale media of zoekertjeswebsites.
Deze vraag gaat over het tweede punt, namelijk over de aankoop van zieke dieren bij 
erkende kwekers.
1. Hoeveel meldingen van aankoop van zieke dieren bij erkende kwekers ontving 
Dierenwelzijn Vlaanderen in de periode 2018 tot 2023? Graag een overzicht per jaar 
en per maand, per provincie, diersoort en soort ziekte.
2. Wat zijn de vijf meest voorkomende ziektes? Graag een overzicht per jaar met opname 
van provincie en diersoort. Graag absolute en relatieve cijfers.
3. Wat is de gemiddelde doorlooptijd tussen de melding en de opvolging van de melding 
door Dierenwelzijn Vlaanderen? Graag een overzicht per jaar en per provincie.
4. Hoe vaak worden foto’s of video’s toegevoegd aan de melding? Graag een overzicht 
per jaar en per provincie. Graag absolute en relatieve cijfers.
5. Hoe vaak resulteert een melding in de opmaak van een proces-verbaal van 
waarschuwing? Graag een overzicht per jaar, per provincie, diersoort en reden. Graag 
absolute en relatieve cijfers.
6. Hoe vaak resulteert een melding in de opmaak van een proces-verbaal? Graag een 
overzicht per jaar, per provincie, diersoort en reden. Graag absolute en relatieve 
cijfers.
7. Hoe vaak resulteert een proces-verbaal van waarschuwing uiteindelijk toch in de 
opmaak van een proces-verbaal? Graag een overzicht per jaar, per provincie, diersoort 
en reden. Graag absolute en relatieve cijfers.
8. Hoe vaak resulteert een melding in de intrekking van de erkenning van de kweker? 
Graag een overzicht per jaar, per provincie, diersoort en reden. Graag absolute en 
relatieve cijfers.
9. Hoeveel inbeslagnames vonden er plaats na een melding? Graag een overzicht per 
jaar, per provincie, diersoort en reden. Graag absolute en relatieve cijfers.
10. Hoeveel dieren werden er gemiddeld per melding in beslag genomen? Graag een 
overzicht per jaar, per provincie, diersoort en reden. Graag absolute en relatieve 
cijfers.
11. Hoe vaak resulteert een melding in een verbod op het houden van dieren? Graag een 
overzicht per jaar, per provincie, diersoort en reden. Graag absolute en relatieve 
cijfers.
12. Hoe evalueert de minister die cijfers?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr.120 van 13 november 2023
van SOFIE MERTENS 
1-7+9-12. Ik verwijs naar mijn antwoord op uw schriftelijke vragen nrs. 118 en 119 van 
13 november 2023.
8. Een intrekking van een erkenning gebeurt niet rechtstreeks op basis van of direct na 
een enkele melding, maar altijd op basis van vaststellingen, en in de overgrote 
meerderheid van de gevallen op basis van herhaalde vaststellingen. Ik verwijs verder 
naar het verslag van de Commissie voor Brussel en de Vlaamse Rand en 
Dierenwelzijn van 14 juni 2023 naar aanleiding van de vragen om uitleg nrs. 2835 
en 2944.
