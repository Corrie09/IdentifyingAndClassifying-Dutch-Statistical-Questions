title: Toelatingsproeven geneeskunde, tandheelkunde en diergeneeskunde - Inschrijvings- en slaagcijfers
thema: Onderwijs en Vorming
pdf link: https://docs.vlaamsparlement.be/pfile?id=2035055
thema link: https://www.vlaamsparlement.be/parlementaire-documenten/schriftelijke-vragen/1794371
SCHRIFTELIJKE VRAAG
nr. 242
van KATHLEEN KREKELS
datum: 12 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Toelatingsproeven geneeskunde, tandheelkunde en diergeneeskunde  -  Inschrijvings- en 
slaagcijfers
Ieder jaar nemen honderden jongeren deel aan de toelatingsproeven voor de hogere 
opleidingen geneeskunde, tandheelkunde en diergeneeskunde. De best presterende 
jongeren krijgen vervolgens de toelating om de opleiding te starten aan een Vlaamse 
universiteit. Op die manier worden jaren later de quota vervuld voor nieuwe artsen, 
tandartsen en dierenartsen.
In principe staat er geen leeftijdsvoorwaarde op de deelname. Wel moet een aspirant-
student zijn diploma secundair onderwijs behalen tegen ten laatste 30 september van het 
kalenderjaar waarin hij of zij gunstig gerangschikt is. Dat betekent dus dat ook leerlingen 
die versneld hun secundair schooltraject afleggen, kunnen deelnemen aan de 
toelatingsproeven Ã©n de opleiding starten als ze gunstig gerangschikt zijn. In die gevallen 
valt al snel de term hoogbegaafd, cognitief sterk functioneren of zeer makkelijk leren.
Om een beter zicht te krijgen op die deelnemers, heb ik de volgende vragen:
1. Graag de slaagcijfers voor de toelatingsexamens voor de basisopleidingen 
geneeskunde, tandheelkunde en diergeneeskunde van de voorbije 10 jaar met 
onderscheid naar volgende kenmerken van de aspirant-studenten:
a) geboortejaar;
b) geslacht;
c) provincie (waar het examen werd afgenomen).
2. Graag de inschrijvingscijfers voor dezelfde basisopleidingen van de voorbije 10 jaar 
met onderscheid naar volgende kenmerken van de aspirant-studenten:
a) geboortejaar;
b) geslacht;
c) universiteit.
3. Graag de slaagcijfers voor dezelfde basisopleidingen van de voorbije 10 jaar met 
onderscheid naar volgende kenmerken van de aspirant-studenten:
a) geboortejaar;
b) geslacht;
c) universiteit.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 242 van 15 januari 2023
van KATHLEEN KREKELS
1. In bijlage 1 vindt de Vlaamse volksvertegenwoordiger het antwoord op de eerste 
vraag. De tabellen in bijlage 1 zijn telkens opgesplitst per toelatingsexamen (arts, 
tandarts en dierenarts). Het examen dierenarts werd voor het eerst georganiseerd in 
2023. 
Let op: er staat inderdaad geen leeftijdsvoorwaarde ingeschreven om deel te mogen 
nemen aan de toelatingsexamens. Men moet verder ook niet over het diploma 
secundair onderwijs beschikken om te mogen deelnemen aan het examen en om 
gunstig gerangschikt te kunnen worden. Wel moet men over het diploma secundair 
onderwijs beschikken om zich te kunnen inschrijven in de gekozen opleiding waarvoor 
men gunstig gerangschikt is. Bij het interpreteren van de data is dit een belangrijke 
kanttekening. 
2-3.Voor vraag 2 en 3 verwijzen we naar bijlage 2. 
Let op: het toelatingsexamen diergeneeskunde werd dit academiejaar nog maar voor 
de eerste keer afgenomen. De cijfers m.b.t. de opleiding diergeneeskunde gaan dus 
over de situatie voordat er sprake was van een toelatingsexamen diergeneeskunde. 
Voor verdere informatie rond inschrijvingsgegevens in het Hoger Onderwijs verwijzen 
we ook naar het interactieve dashboard Dataloep. Met deze applicatie krijgt de 
Vlaamse volksvertegenwoordiger op een gebruiksvriendelijke wijze toegang tot heel 
wat onderwijsgegevens: Dataloep_HO
BIJLAGEN
1.Aantal kandidaten en slaagpercentage per kalenderjaar en leeftijd voor de 
toelatingsexamens Arts, Tandarts, Dierenarts
2.Aantal trajecterstarters en het studierendement in het eerste jaar van het traject voor 
generatiestudenten in de basisopleidingen geneeskunde, tandheelkunde en 
dierengeneeskunde per academiejaar, instelling, opleiding en leeftijdscategorie
