title: Werkzoekenden met een uitkering - Nieuwe groepen
thema: Werk
pdf link: https://docs.vlaamsparlement.be/pfile?id=2064569
thema link: https://www.vlaamsparlement.be/parlementaire-documenten/schriftelijke-vragen/1825052
SCHRIFTELIJKE VRAAG
nr. 419
van THIJS VERBEURGT
datum: 2 mei 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkzoekenden met een uitkering  -  Nieuwe groepen
Doordat nieuwe groepen zich verplicht moeten inschrijven bij VDAB stijgt het aantal 
ingeschreven werkzoekenden. Daar staat tegenover dat het aantal werkzoekenden met 
een uitkering sterker daalt.
Kan de minister voor volgende categorieën van werkzoekenden een antwoord geven op 
onderstaande vragen:
a. werkzoekenden met een werkloosheidsuitkering;
b. werkzoekenden ten laste van het OCMW;
c. werkzoekenden ten laste van het Rijksinstituut voor Ziekte- en Invaliditeitsverzekering 
(RIZIV);
d. jongeren in beroepsinschakelingstijd;
e. werkzoekenden met een inkomensvervangende tegemoetkoming van de FOD Sociale 
Zekerheid;
f. vrij ingeschreven werkzoekenden zonder werk;
g. werkzoekenden die regelmatig werken met interimcontracten;
h. deeltijds werkende vrij ingeschreven werkzoekenden.
1. Wat is het totaalaantal werkzoekenden dat binnen die categorie valt?
a) Hoeveel van hen zitten in bemiddeling?
b) Hoeveel van hen zitten in een opleiding of voortraject?
c) Hoeveel van hen zijn niet-toeleidbaar op lange termijn?
2. Hoeveel van hen zijn langer dan 2 jaar werkzoekend?
a) Hoeveel van die groep zitten in bemiddeling?
b) Hoeveel van die groep zitten in een opleiding of voortraject?
c) Hoeveel van die groep zijn niet-toeleidbaar op lange termijn? 
3. Graag een opdeling volgens opleidingsniveau.
4. Graag een opdeling volgens nationaliteit.
5. Graag een opdeling volgens origine.
6. Hoeveel van hen hebben een arbeidsbeperking en hoeveel niet?
7. Hoeveel van hen hebben weinig kennis van het Nederlands?
8. Hoeveel sollicitatieopdrachten hebben ze gekregen?
9. Hoelang zitten ze al in de dienstverlening bij VDAB?
10. Hoeveel hebben er al minstens één dag gewerkt sinds de eerste inschrijving bij VDAB?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 419 van 2 mei 2024
van THIJS VERBEURGT
1. Tabel 1 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) per bemiddelingsstatus.
De categorieën 89 (uitzendkracht op regelmatige basis) en 93 (deeltijds werkende vrij 
ingeschreven werkzoekenden) (zie tabel 1a) worden niet beschouwd als 
"werkzoekende zonder werk en dus wordt voor deze groep ook geen 
bemiddelingsstatus of werkloosheidsduur bepaald. 
2. Tabel 2 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) dat reeds twee jaar of langer werkloos was per 
bemiddelingsstatus.
Voor de categorieën 89 en 93 wordt geen werkloosheidsduur berekend, deze zijn dus 
niet opgenomen.
3. Tabel 3 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) per studieniveau.
4. Tabel 4 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) per nationaliteit.
5. Tabel 5 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) per origine.
6. Tabel 6 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) naar arbeidsbeperking (ja/neen).
7. Tabel 7 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) naar weinig kennis Nederlands (ja/neen).
8. Onderstaande tabel geeft het aantal sollicitatie-opdrachten gegeven in de loop van 
2023, per werkzoekendecategorie van de klant aan het einde van de maand waarin de 
opdracht werd gegeven.
werkzoekendecategorie aantal 
sollicitatieopdrachten 
in 2023
00: WZ MET WERKLOOSHEIDSUITKERINGSAANVRAAG 127.496
02: WZ TIJDENS BEROEPSINSCHAKELINGSTIJD 8.548
03: VRIJ INGESCHREVEN NIET-WERKENDE WZ 21.578
05: WERKZOEKENDE TEN LASTE VAN O.C.M.W. 8.172
06: WZ MET INKOMENSVERV. TEGEMOETK. FOD SOC.ZEKERH. 190
32: WZ MET ZIEKTE-UITKERING IN VOORB.TEWERKSTELLING 1.022
89: UITZENDKRACHT OP REGELMATIGE BASIS 3.514
93: DEELT. WERKENDE VRIJ INGESCHREVEN WZ 850
9. Werkloosheid is voor vele klanten een dynamisch gegeven; er wordt daarom geen 
duurtijd berekend dat klanten reeds "in dienstverlening" zitten, wel een 
werkloosheidsduur. Ook die moet omzichtig benaderd worden: bij kortere 
werkhervattingen en andere onderbrekingen loopt de werkloosheidsepisode (en dus 
de duurtijd) gewoon verder, enkel bij onderbrekingen van drie maand of langer wordt 
een nieuwe episode gestart en wordt de werkloosheidsduur terug op 0 gezet. Een 
werkloosheidsduur van een jaar betekent dus geenszins dat de klant een jaar 
onafgebroken zonder werk was.
Tabel 9 in bijlage geeft voor elk van de gevraagde werkzoekendecategorieën het aantal 
ingeschreven klanten (eind april 2024) per werkloosheidsduur.
Voor de categorieën 89 en 93 wordt geen werkloosheidsduur berekend, deze zijn dus 
niet opgenomen.
10. Er worden geen cijfers bijgehouden over hoeveel werkzoekenden al minstens één dag 
gewerkt hebben sinds de eerste inschrijving bij VDAB.
BIJLAGE
 
Overzicht
