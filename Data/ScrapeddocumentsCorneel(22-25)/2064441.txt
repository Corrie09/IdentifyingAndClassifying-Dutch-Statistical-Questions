title: Seine-Scheldeproject Menen - Voortgang
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064441
thema link: https://www.vlaamsparlement.be/parlementaire-documenten/schriftelijke-vragen/1825235
 
SCHRIFTELIJKE VRAAG  
 
nr. 868 
van BERT MAERTENS  
datum: 2 mei 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Seine -Scheldeproject Menen  -  Voortgang  
 
Via mijn schriftelijke vraag nr. 1494 van 27 juni 2023 vroeg ik de minister naar de globale 
voortgang van het Seine -Scheldeproject.  
 
In Menen wordt er onder meer een nieuwe fietsers - en voetgangsbrug gerealiseerd; de 
eerste onderdelen ervan worden momenteel gemonteerd.  
 
Kan de minister een gedetailleerd overzicht geven van de stand van zaken van de 
verschillende onderdelen van het Seine -Scheldeproject in Menen? Met opgave  van onder 
meer:  
 
a) status;  
b) indicatieve timing;  
c) geraamde kostprijs.  
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  868 van 2 mei 2024  
van BERT MAERTENS  
 
 
 
Inzake de verschillende onderdelen van het Seine -Scheldeproject in Menen kan volgende 
stand van zaken gegeven worden:  
 
- Bouw van de nieuwe fietsers - en voetgangersbrug t.h.v. het Barakkenpark:  
De werken voor deze brug zijn gestart in mei 2022 en worden volgens de huidige 
inzichten verwacht volledig afgerond te zijn tegen het voorjaar van 2025.  De kostprijs 
van de werken, inclusief de aanleg van de bijhorende oevers, wordt momenteel 
geraamd op 12,2 miljoen euro (excl. BTW) . 
 
- Modernisering van de doortocht Menen, inclusief de herbouw van de brug in de 
Rijselstraat (werken Centrumzone):  
De benodigde omgevingsvergunning voor deze werken werd bekomen in december 
2023. Het is de bedoeling de aanbestedingsprocedure voor deze omvangrijke werken 
volledig te doorlopen in 2024 (publicatie bestek in Q3 ’24), zodat de effectieve 
uitvoering der werk en van start kan gaan in 2025 (verwachte uitvoeringstermijn: +/ - 
4 jaar). Het aandeel ten laste van De Vlaamse Waterweg nv  (DVW)  wordt momenteel 
geraamd op 38,21 miljoen euro (excl. BTW).  
 
- Herbouw van de wegbrug Wevelgem -Lauwe:  
De gedetailleerde ontwerp - en uitvoeringsstudie voor deze brug is afgerond. De 
vergunnings - en aanbestedingsprocedures worden voorzien te worden opgestart in 
2024,  teneinde de uitvoering der werken te kunnen aanvangen vanaf medio 2025 
(voorziene uitvoeringstermijn: 3 jaar). Het aandeel van de werken ten laste  van DVW 
wordt momenteel geraamd op 23,0 mio. € (excl.  BTW) . 
 
- De aanleg van een vispassage ter hoogte van de sluis in Menen:  
De benodigde omgevingsvergunning voor deze werken werd bekomen in oktober 
2023. Het is de bedoeling de bijhorende aanbestedingsprocedure volledig te 
doorlopen in 2024 (publicatie bestek Q2 ’24), zodat eind 2024 – begin 2025 kan 
gestart worden met de effecti eve uitvoering op het terrein (verwachte 
uitvoeringstermijn: 1,5 jaar). De kostprijs van deze werken wordt momenteel begroot 
op 7,2 miljoen euro (excl. BTW).  
 
