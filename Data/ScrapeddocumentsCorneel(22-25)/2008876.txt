title: Projectoproep Volkstuinen - Aanvragen en samenstelling jury
thema: Natuur en Milieu
pdf link: https://docs.vlaamsparlement.be/pfile?id=2008876
thema link: https://www.vlaamsparlement.be/parlementaire-documenten/schriftelijke-vragen/1771797
SCHRIFTELIJKE VRAAG
nr. 58
van JORIS NACHTERGAELE
datum: 16 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Projectoproep Volkstuinen  -  Aanvragen en samenstelling jury
Begin juni 2023 lanceerde de Vlaamse Landmaatschappij (VLM) opnieuw een projectoproep 
voor de aanleg van volkstuintjes. Ook dit jaar werd er 249.000 euro gereserveerd voor de 
oproep volkstuinen 2023. Een project kan voor 75% op Vlaamse steun rekenen, met een 
plafond van 20.000 euro per project.
De oproep ondersteunt lokale projecten die kwalitatieve en ambitieuze nieuwe volkstuinen 
realiseren, of de kwaliteit en ambitie van bestaande volkstuinen verbeteren. 
Duurzaamheid, innovatie en samenwerking tussen de partners en de lokale gemeenschap 
staan centraal in de oproep. Naast de ‘klassieke’ volkstuinen kunnen ook aanvragen 
ingediend worden voor samentuinen, zorgtuinen, schooltuinen, buurtmoestuinen, eetbare 
buurten en voedselbossen. Ingediende projecten moeten in Vlaanderen liggen, buiten de 
centrumsteden.
De projectaanvragers hadden tot 15 september 2023 de tijd om hun project in te dienen. 
Een jury zal de kwaliteit van de ingediende projecten nu beoordelen op basis van een 
aantal criteria, zoals de behoefte aan een volkstuin, de samenstelling van het partnerschap 
en hoe ambitieus en realistisch een project is.
De goedgekeurde projecten worden bekendgemaakt in december 2023.
1. Hoeveel projectaanvragen ontving de VLM? Graag een overzicht van alle 
projectaanvragen, met een toelichting per project.
2. Kan de minister een overzicht geven van de samenstelling van de jury?
3. Hoe evalueert de minister de nieuwe en verbrede oproep voor volkstuinprojecten?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 58 van 16 oktober 2023
van JORIS NACHTERGAELE
1. Er werden 14 projectaanvragen ingediend bij de Vlaamse Landmaatschappij (VLM) voor 
de oproep volkstuinen 2023. Een overzicht van alle projectaanvragen met een 
toelichting per project is te vinden in bijlage.
2. De jury is samengesteld uit de volgende organisaties: Vlaamse Landmaatschappij, 
Departement Landbouw en Visserij, Departement Omgeving, Agentschap Binnenlands 
Bestuur, Openbare Vlaamse Afvalstoffenmaatschappij, Vereniging van de Vlaamse 
Provincies, Vlaamse Vereniging Dorpsbelangen.
3. Er werd nog geen grondige evaluatie van de voorbije oproepen uitgevoerd, maar een 
eerste analyse toont aan dat de verbreding werkt aangezien er veel diversiteit in de 
projecten zit. Het is wel zo dat het aantal ingediende projectaanvragen gedaald is 
doorheen de opeenvolgende oproepen. Dit werd nog niet verder onderzocht, maar 
mogelijk speelt de pauze in oproepen tussen 2018 en 2021 een rol in het grotere aantal 
aanvragen in 2021 ten opzichte van 2023.
BIJLAGE
Overzicht projectaanvragen Volkstuinen 2023
