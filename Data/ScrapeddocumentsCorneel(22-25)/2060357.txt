title: Energieprestatiecertificaat (EPC) - Uitgereikte attesten
thema: Energie
pdf link: https://docs.vlaamsparlement.be/pfile?id=2060357
thema link: https://www.vlaamsparlement.be/parlementaire-documenten/schriftelijke-vragen/1813809
SCHRIFTELIJKE VRAAG
nr. 459
van ROBRECHT BOTHUYNE
datum: 19 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Energieprestatiecertificaat (EPC)  -  Uitgereikte attesten
Het energieprestatiecertificaat is een verplichting geworden bij het verkopen/verhuren van 
een woning (huis / appartement). Het certificaat geeft aan hoe energiezuinig de woning 
is. 
Het opmaken van een EPC dient door een energiedeskundige type A te gebeuren. De 
energiedeskundige type A heeft daartoe een opleiding volbracht die erkend wordt door het 
Vlaams Energie- en Klimaatagentschap (VEKA).
Een EPC-attest kost tussen de 250 à 400 euro en blijft 10 jaar geldig.
1. Hoeveel EPC-attesten werden er in 2023 afgeleverd? Graag totaal aantal en opdeling 
naar:
a) Residentieel gebouw
b) Niet-residentieel gebouw
c) Huurwoning
d) Koopwoning
e) Gemeenschappelijke delen/private delen
2. Wat is de evolutie die de minister hieruit kan opmaken? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 459 van 19 maart 2024
van ROBRECHT BOTHUYNE
1. Het aantal geldige EPC’s met indiendatum in 2023, zoals geraadpleegd in de 
energieprestatiedatabank op datum van 21 maart 2024, is als volgt:
•Residentieel:
oVoor verkoop: 109.261
oVoor verhuur: 67.522
•Niet-residentieel (NR):
oKlein-NR (kNR): 8.625
oEPC-NR: 4.183
•Gemeenschappelijke Delen: 23.980 
2. Het aantal EPC’s residentieel heeft jaren geschommeld rond de 100.000 per jaar. We 
zien de laatste jaren een duidelijke verhoging, wat logisch is gezien het grote aantal 
beleidsmaatregelen dat gekoppeld is aan het EPC (EPC-labelpremie, renovatiekrediet 
met rentesubsidie, renovatieverplichting, huurindexering, ...). Sinds de lancering van 
het EPC-kNR stel ik het grootste aantal EPC’s klein-niet-residentieel vast in 2023. Na 
de coronaperiode lijkt het logisch dat het aantal stilaan toeneemt. Het EPC-NR is maar 
in voege sinds 1 januari 2023, dus hiervoor is nog geen vergelijking mogelijk.
