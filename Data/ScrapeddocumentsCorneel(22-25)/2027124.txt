title: 4-8-jarigen met logopedische zorgbehoefte op school - Evolutie
thema: Onderwijs en Vorming
Welzijn en Gezin
pdf link: https://docs.vlaamsparlement.be/pfile?id=2027124
thema link: https://www.vlaamsparlement.be/parlementaire-documenten/schriftelijke-vragen/1788191
SCHRIFTELIJKE VRAAG
nr. 190
van HILÂL YALÇIN
datum: 14 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
4-8-jarigen met logopedische zorgbehoefte op school  -  Evolutie
We vernemen dat heel wat kinderen nood hebben aan extra zorg en ondersteuning. Ouders 
kloppen aan bij zorgprofessionals zoals logopedisten voor taalontwikkeling, 
kinesitherapeuten voor motorische ontwikkeling enzovoort. Sommige kinderen kunnen 
voor die ondersteuning ook op school terecht binnen het kader van verhoogde zorg of 
uitbreiding van de zorg.
1. Kan de minister een overzicht geven van de recentste cijfers van het aantal kinderen 
tussen 4 en 8 jaar dat logopedie volgt op school? Graag een overzicht volgens leeftijd, 
onderwijsvorm en per provincie.
2. Kan de minister ook een overzicht daarvan bezorgen doorheen de tijd, meer bepaald 
de evolutie in de laatste vijf jaar? Graag een overzicht volgens leeftijd, onderwijsvorm 
en per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 190 van 14 december 2023
van HILÂL YALÇIN
In het Vlaams Parlement worden regelmatig pleidooien gehouden voor de verlaging van 
de planlast. Indien we aan scholen zouden vragen om hierover te rapporteren, zou dit 
opnieuw een verhoging van de planlast betekenen. 
