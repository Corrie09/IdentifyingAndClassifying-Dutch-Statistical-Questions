title: Departement Cultuur - Onderzoeksopdrachten
thema: Cultuur
pdf link: https://docs.vlaamsparlement.be/pfile?id=2051302
thema link: https://www.vlaamsparlement.be/parlementaire-documenten/schriftelijke-vragen/1808499
SCHRIFTELIJKE VRAAG
nr. 153
van FILIP BRUSSELMANS
datum: 29 februari 2024
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Departement Cultuur  -  Onderzoeksopdrachten
Ik stel met enige regelmaat vragen naar de onderzoeksopdrachten die door het 
departement Cultuur worden geïnitieerd en die gerelateerd zijn aan actuele 
beleidsvraagstukken dan wel ontwikkelingen in de brede cultuursector. Mijn laatste vraag 
daaromtrent dateert van 17 juni 2022 (schriftelijke vraag nr. 383).
1. Kan de minister een overzicht bezorgen van alle onderzoeksopdrachten die sinds 1 juni 
2022 en dat tot en met 31 december 2023 in opdracht van het departement werden 
uitgevoerd? Kan de minister daarbij eveneens aangeven wie de opdrachten uitvoerde, 
welke onderzoeken werden geïnitieerd en wat de kostprijs van elke 
onderzoeksopdracht was?
2. Hoe evalueert de minister die gegevens?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 153 van 29 februari 2024
van FILIP BRUSSELMANS
1. Voor het overzicht van alle onderzoeksopdrachten voor het beleidsveld cultuur die 
mijn administratie in 2023 gunde verwijs ik naar bijlage 1. De informatie over de 
onderzoeksopdrachten die tussen 1 juni 2022 en eind 2022 werden geïnitieerd is niet 
in deze bijlage opgenomen. Hiervoor verwijs ik naar de antwoorden op de schriftelijke 
vraag van mevrouw D’Hose van 16 december 2022 (SV105) en de heer Van de 
Wauwer van 21 februari 2023 (SV176). 
2. Investeren in een solide kennisbasis over de cultuursector met bijzondere aandacht 
voor beleidsrelevant onderzoek is een belangrijke doelstelling binnen het 
cultuurbeleid, zo ook voor het jaar 2023, zoals opgenomen in de beleids- en 
begrotingstoelichting (OD A.1.2.). Over het algemeen ervaar ik het als positief dat 
het cultuurbeleid zich baseert op resultaten van gericht uitbesteed wetenschappelijk 
onderzoek. Ook de diversiteit aan opdrachtnemers ervaar ik als positief. Mijn 
administratie voert vanuit evaluatie & onderzoek een actief en coördinerend beleid 
om de onderzoeksopdrachten maximaal te laten aansluiten bij de kennisnoden of 
beleidsvraagstukken, de onderzoeksopdrachten en onderzoeksvragen scherp te 
omschrijven en methodisch goed te laten onderbouwen, en levert de nodige 
inspanningen om de onderzoeksresultaten te valoriseren.
BIJLAGEN
1.Overzicht onderzoeksopdrachten 2023 voor het beleidsveld cultuur.
