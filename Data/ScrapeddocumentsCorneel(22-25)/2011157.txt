title: Decreet buitenschoolse opvang - Financiering
thema: Welzijn en Gezin
pdf link: https://docs.vlaamsparlement.be/pfile?id=2011157
thema link: https://www.vlaamsparlement.be/parlementaire-documenten/schriftelijke-vragen/1774001
SCHRIFTELIJKE VRAAG
nr. 64
van ILSE MALFROOT
datum: 20 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Decreet buitenschoolse opvang  -  Financiering
Op 1 januari 2021 trad het decreet buitenschoolse opvang en activiteiten in werking. Dat 
decreet maakt het lokale bestuur verantwoordelijk voor een geïntegreerd aanbod van 
buitenschoolse opvang en activiteiten. Het lokale bestuur heeft de regie in handen en krijgt 
daarvoor middelen van de Vlaamse overheid. Het lokale bestuur gaat samen met de lokale 
spelers aan de slag om een divers en kwalitatief buitenschools aanbod opvang en 
activiteiten te realiseren.
1. Hoe werd de kostprijs per kind berekend? Graag een gedetailleerd overzicht en de 
objectieve berekeningsmethode van de kostprijs per kind rekening houdende met de 
verschillende parameters zoals energie, kostprijs infrastructuur, personeelsinzet 
enzovoort.
2. Is dat in overeenstemming met de reële kostprijs?
3. Wat zijn de bezwaren uit de sector m.b.t. de financiering die niet in overeenstemming 
zou zijn?
4. Graag een overzicht van de financiering voor het jaar 2022 en 2023 per lokaal bestuur, 
in vergelijking met de geplande financiering per lokaal bestuur voor het jaar 2026.
5. Eén van de doelstellingen van het decreet is dat ook kinderen met een zorgbehoefte 
terechtkunnen in het geïntegreerd opvang- en activiteitenaanbod in de gemeente. 
Welk bedrag wordt daarvoor extra vrijgemaakt? 
6. Graag de gedetailleerde berekening van het bijkomend budget voor kinderen met een 
extra zorgbehoefte.
7. Wat is het geplande groeipad voor de subsidiebedragen? Graag ook de te realiseren 
timing.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 64 van 20 oktober 2023
van ILSE MALFROOT
1. Aangezien de berekeningswijze van de subsidie voor lokale besturen nog definitief 
moet vastgelegd worden in een besluit van de Vlaamse Regering, kunnen nog geen 
exacte bedragen per kind meegegeven worden. 
2. Zie antwoord 1. De berekeningswijze van de subsidie moet nog vastgelegd worden in 
een Besluit van de Vlaamse Regering. 
3. Vanuit de sector vangen we signalen op dat er momenteel heel veel onduidelijkheid is 
voor de opvangorganisatoren of zij al dan niet een subsidie zullen ontvangen van de 
lokale besturen en over welk budget dit precies zal gaan. Samen met minister Somers 
werd er recentelijk nog een brief verstuurd om de lokale besturen te activeren, zodat 
de opvangorganisatoren meer duidelijkheid krijgen.
4. In de nieuwsbrief van 19 oktober 2021 staat een overzicht van de geschatte bedragen 
vanaf 2026 voor de verschillende gemeenten en of zij op dat moment al dan niet recht 
hadden op de compensatieregel. Deze lijst is opgemaakt op basis van de gegevens die 
op dat moment beschikbaar waren. 
Een nieuwe lijst met de definitieve wijze van berekening is momenteel in ontwikkeling.  
5. In 2026 zal een deel van het totale budget dat voorzien is voor de uitrol van het decreet 
BOA besteed worden aan toegankelijkheid. De nadere regels rond de berekening en 
toekenning van dit deel van de subsidie worden volop uitgewerkt en zijn te verwachten 
in een volgend BVR. 
6. Zoals hierboven aangegeven, dienen de details van de subsidie gericht naar 
toegankelijkheid nog goedgekeurd te worden.
7. Het al dan niet uitwerken van een groeipad met daarbij horende timing zal een 
uitdaging zijn voor de volgende regering.
