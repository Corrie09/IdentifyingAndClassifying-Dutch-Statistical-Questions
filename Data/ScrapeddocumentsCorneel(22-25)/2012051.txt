title: Grensovergang Rekkem - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2012051
thema link: https://www.vlaamsparlement.be/parlementaire-documenten/schriftelijke-vragen/1774418
SCHRIFTELIJKE VRAAG
nr. 153
van MARTINE FOURNIER
datum: 24 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Grensovergang Rekkem  -  Stand van zaken
In 2021 stelde ik de minister een schriftelijke vraag over de grensovergang in Rekkem. Ze 
antwoordde toen: “Voor de grensparking in Rekkem is van bij de aanvang 2024 
vooropgesteld. Daarbij wordt alvast uitgegaan van het: vernieuwen top- en 1ste onderlaag 
asfalt;  lokaal vernieuwen van fundering; vernieuwen draadafsluiting; afgraven berm van 
draadafsluiting; reinigen van afwateringsstelsel; op de hoogte brengen van verzakte 
ontvangers/inspectieputten - markering in duurzame markeringen …”
En verder schreef de minister: “In de jaren voorafgaand aan 2024 zullen de verschillende 
inrichtingsprincipes, exploitatievormen en randvoorwaarden geanalyseerd worden en bij 
de verschillende stakeholders afgetoetst worden.”
We zijn nu eind 2023 en we kijken dus uit naar de plannen van de minister voor de 
grensovergang in Rekkem.
1. Wat is de stand van zaken rond de herinrichting van de grensovergang in Rekkem?
2. Welke stappen zijn al gezet?
3. Welke initiatieven moeten nog genomen worden? Wat is de timing voor de site in 
Rekkem?
4. Waar kunnen de verschillende inrichtingsprincipes, exploitatievormen en 
randvoorwaarden worden geraadpleegd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 153 van 24 oktober 2023
van MARTINE FOURNIER
1. Op regelmatige basis is er overleg tussen het Agentschap Wegen en Verkeer (AWV) en 
partners om de verschillende plannen op elkaar af te stemmen. Als dit gefinaliseerd 
wordt, kan een definitief ontwerp opgemaakt worden.
2. Na voltooiing van het ontwerpplan zal een tijdlijn worden opgesteld. Deze planning zal 
worden opgesteld in overeenstemming met de beschikbare middelen in de doorkijk 
2025-2026. De ontwikkeling van een exploitatie door een derde partij zal hierop 
aansluiten.
3. De verschillende inrichtingsprincipes en exploitatievormen zijn momenteel nog niet 
toegankelijk voor raadpleging. Zodra het ontwerp definitief is afgerond, zal er een 
bijeenkomst worden georganiseerd met diverse belanghebbenden om de 
inrichtingsprincipes en exploitatievormen te presenteren en te bespreken.
