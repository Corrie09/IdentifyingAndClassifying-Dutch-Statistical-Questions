title: Uitbetalers groeipakket - Achterstand bij FONS
thema: Welzijn en Gezin
pdf link: https://docs.vlaamsparlement.be/pfile?id=2063957
thema link: https://www.vlaamsparlement.be/parlementaire-documenten/schriftelijke-vragen/1822740
SCHRIFTELIJKE VRAAG
nr. 344
van IMMANUEL DE REUSE
datum: 24 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Uitbetalers groeipakket  -  Achterstand bij FONS
Elk kind in Vlaanderen heeft recht op het groeipakket, de voormalige kinderbijslag. Het 
doel is om gezinnen in de opvoeding van hun kinderen te ondersteunen. Er zijn vijf 
uitbetalers van het groeipakket in Vlaanderen: de publieke uitbetaler FONS en de private 
uitbetalers Infino, KidsLife Vlaanderen, MyFamily en Parentia. Ouders mogen zelf de 
uitbetaler kiezen.
1. Zijn er momenteel vertragingen in de verwerking (en in sommige gevallen herwerking) 
van dossiers bekend bij FONS? Zo ja, om welke vertragingen gaat het en wat is de 
reden ervoor? Wanneer zullen de vertragingen weggewerkt zijn? 
2. Welke initiatieven neemt de minister om de werking van de publieke uitbetaler van 
het groeipakket zo optimaal mogelijk te laten verlopen? Welke verbeteringen zijn er 
mogelijk en hoe zal daaraan tegemoetgekomen worden? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 344 van 24 april 2024
van IMMANUEL DE REUSE
1. Onze administratie meldt mij dat er momenteel geen vertragingen bekend zijn in de 
verwerking van de groeipakketdossiers bij de publieke uitbetaler FONS. Het is mogelijk 
dat een individueel dossier een langere behandelingstijd vraagt omwille van diverse 
redenen, die veelal te maken hebben met het feit dat de informatie die noodzakelijk is 
om het dossier correct af te werken, niet automatisch kan aangeleverd worden. Fons 
en de uitbetalers zijn steeds bereid om in deze individuele cases de burger te woord 
te staan. Daarnaast kan de klachtendienst van het Agentschap Uitbetaling Groeipakket 
steeds gecontacteerd worden door de begunstigden van het groeipakket bij problemen 
in individuele dossiers via info@groeipakket.be of telefonisch via 02 897 10 60.
2. We kunnen geen input in deze voorzien gezien het antwoord op de eerste vraag.
