title: Scholen - Huursubsidies (2)
thema: Onderwijs en Vorming
pdf link: https://docs.vlaamsparlement.be/pfile?id=2050457
thema link: https://www.vlaamsparlement.be/parlementaire-documenten/schriftelijke-vragen/1804004
SCHRIFTELIJKE VRAAG
nr. 311
van LOES VANDROMME
datum: 20 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Scholen  -  Huursubsidies (2)
Het Agentschap voor Infrastructuur in het Onderwijs (AGION) lanceerde in 2023 een zesde 
huursubsidieoproep. Tot half september 2023 konden dossiers worden ingediend. Een 
beslissing over de aanvragen werd begin 2024 verwacht.
In opvolging van mijn schriftelijke vraag nr. 122 van 13 november 2023, heb ik volgende 
vragen:
1. Aan hoeveel dossiers werd een huursubsidie toegekend? Graag een overzicht per 
provincie, onderwijsniveau en een onderscheid tussen gewoon en buitengewoon 
onderwijs. 
Wat is de totale kostprijs van het project en voor welk budget wordt er telkens 
gesubsidieerd?
2. Hoeveel dossiers werden niet geselecteerd? In hoeverre krijgen de indieners de kans 
om hun dossiers te herbekijken en opnieuw in te dienen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 311 van 20 februari 2024
van LOES VANDROMME
1. In bijlage 1 vindt de Vlaamse volksvertegenwoordiger een overzicht van de 
geselecteerde dossiers binnen de zesde oproep voor huursubsidies per provincie, 
onderwijsniveau en onderwijsvorm met vermelding van het jaarlijkse subsidiebedrag.
2. De raad van bestuur van AGION selecteerde 24 dossiers niet en verklaarde 11 dossiers 
onontvankelijk. Momenteel is nog geen nieuwe oproep in het vooruitzicht gesteld 
waarbij dossiers opnieuw kunnen worden ingediend. 
BIJLAGE
Overzicht
