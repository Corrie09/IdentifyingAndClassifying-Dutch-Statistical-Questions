title: VDAB - Agressief gedrag sollicitanten
thema: Werk
pdf link: https://docs.vlaamsparlement.be/pfile?id=2048713
thema link: https://www.vlaamsparlement.be/parlementaire-documenten/schriftelijke-vragen/1806132
SCHRIFTELIJKE VRAAG
nr. 285
van AXEL RONSE
datum: 23 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Agressief gedrag sollicitanten
Bij de inrichting van interviewlocaties van VDAB werd in een alarmknop en een extra uitweg 
voor de bemiddelaars voorzien om het hoofd te kunnen bieden aan sollicitanten die 
agressief gedrag zouden vertonen.
1. Hoeveel gevallen van agressie bij werkzoekenden ten aanzien van VDAB bemiddelaars 
waren er in 2023 en werden gemeld aan het provinciale meldpunt agressie? Graag een 
overzicht per provincie. Hoe evolueren die cijfers de laatste 10 jaren? 
2. Hoe vaak was interventie van de politie vereist? Welke gevolgen waren er voor de 
VDAB-cliënt? Hoeveel gevallen van agressie hebben aanleiding gegeven tot een sanctie 
of een schorsing? Graag een overzicht van 2023. 
3. Hoeveel VDAB-personeelsleden hebben deelgenomen aan de opleiding 'Omgaan met 
agressie' in 2023? Hoeveel personeelsleden hebben de interne digitale cursus 
gevolgd? 
4. Wanneer is het jaarlijkse agressierapport van VDAB beschikbaar? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 285 van 23 februari 2024
van AXEL RONSE
1. In 2023 waren er 360 gemelde agressiegevallen waarvan in de provincie:
- Antwerpen: 117
- West-Vlaanderen: 68
- Oost-Vlaanderen: 67
- Limburg: 39
- Vlaams-Brabant: 17
- Brussel (Centrale dienst en Brussel stad): 52
 
De evolutie van het totaal aantal meldingen is de afgelopen 10 jaren als volgt:
- 2014: 77  
- 2015: 65
- 2016: 90
- 2017: 101
- 2018: 132
- 2019: 158
- 2020: 170
- 2021: 208
- 2022: 219
- 2023: 360
 
2. Er waren in 2023 16 politie interventies. Er zijn geen gegevens bekend wat de 
specifieke gevolgen waren voor de dader; wel worden de feiten gemeld in het dossier. 
Er werd niet geregistreerd of klanten waarbij politie interventie werd gevraagd, al dan 
niet werden geschorst van uitkeringen.   
3. In 2023 volgden 302 personeelsleden de fysieke modules inzake omgaan met agressie 
en 652 personeelsleden volgden de online module. 
4. Het ‘agressierapport 2023’ is beschikbaar in mei 2024.  
