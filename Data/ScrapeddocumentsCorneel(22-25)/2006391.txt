title: Vlaamse Maatschappij voor Sociaal Wonen (VMSW) - Besteding FS3-middelen
thema: Wonen
pdf link: https://docs.vlaamsparlement.be/pfile?id=2006391
thema link: https://www.vlaamsparlement.be/parlementaire-documenten/schriftelijke-vragen/1771523
SCHRIFTELIJKE VRAAG
nr. 17
van MAXIM VEYS
datum: 13 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse Maatschappij voor Sociaal Wonen (VMSW)  -  Besteding FS3-middelen
De Vlaamse Maatschappij voor Sociaal Wonen (VMSW) verstrekt, via het FS3-
financieringssysteem, gesubsidieerde financiering aan sociale woonactoren voor hun 
nieuwbouw- of renovatieprojecten in de sociale huursector.
1. Graag een overzicht van de jaarbudgetten FS3 voor de jaren 2019, 2020, 2021, 2022, 
2023 en 2024.
2. Graag een overzicht van de rentekosten op de FS3-leningen voor de jaren 2019, 2020, 
2021, 2022, 2023 en 2024.
3. Graag een projectie van de rentekosten op de FS3-leningen voor de jaren 2025, 2026, 
2027, 2028 en 2029.
4. Graag een overzicht van de tussenkomsten op de FS3-leningen voor de jaren 2019, 
2020, 2021, 2022, 2023 en 2024.
5. Graag een projectie van de tussenkomsten op de FS3-leningen voor de jaren 2025, 
2026, 2027, 2028 en 2029.
6. Welk bedrag aan FS3-budget werd in de maanden januari, februari, maart, april, mei, 
juni, juli, augustus en september 2023 toegewezen? Graag het totaal en een overzicht 
per maand.
7. Wat is het totale FS3-budget voor 2023 als het jaarbudget 2023 wordt opgeteld bij het 
overgedragen budget uit voorgaande jaren? Welk percentage van het totale FS3-
budget voor 2023 werd al benut?
8. Graag een overzicht van de bedragen aan FS3-budget die werden overgedragen naar 
het volgende jaar (X+1) en dit voor de jaren 2019, 2020, 2021 en 2022.
9. Graag een overzicht van de FS3-middelen die al uit het FS3-budget werden gehaald 
voor andere doeleinden (geconventioneerde verhuur, studentenhuisvesting, ...).
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 17 van 13 oktober 2023
van MAXIM VEYS
1. Hierbij een overzicht (in keuro) van de jaarbudgetten FS3 in keuro voor de 
respectievelijke jaren. Het bedrag voor 2024 is onder voorbehoud van goedkeuring 
van het begrotingsdecreet.
2019 2020 2021 2022 2023 2024
833.177 857.895 1.133.642 933.076 1.034.005 1.062.842
2-3.De VMSW gaat voor de financiering van FS3 renteloze leningen aan bij het Vlaams 
Gewest. De VMSW heeft dus geen rentekosten voor FS3. Maar de VMSW verstrekt de 
FS3-leningen in beginsel wel met een marktconforme rente, waarna een tussenkomst 
het totaal op -1% moet brengen. Deze marktconforme rente ligt in principe wat hoger 
dan de kost die de Vlaamse Gemeenschap heeft op de overeenkomstige schuld, maar 
ze geeft toch een goede indicatie. Deze rente zit zelf helemaal vervat in de 
tussenkomsten die onder vragen 4 en 5 behandeld worden.
4-5.Zoals hierboven al aangegeven wordt er een jaarlijkse rentetussenkomst op de 
marktconforme lening gegeven om de lening op een netto-interest te brengen van -
1%. Op basis van de huidige rentestand (4%) kan worden aangegeven dat een -1%-
lening een subsidie-equivalent (de geactualiseerde waarde van alle 
rentetussenkomsten gedurende de looptijd van de lening) vertegenwoordigt van ca 
59%. De totale rentetussenkomst (zonder actualisatie) over de volledige looptijd 
bedraagt ca 92% van het uitgeleend kapitaal aan een marktconforme interest van 4%. 
Hieronder vindt u een overzicht (in keuro) van de verstrekte tussenkomsten op FS3-
leningen in de jaren 2019 tot en met 2022. De grijs gemarkeerde bedragen voor 2023 
tot en met 2029 zijn de projecties voor de komende jaren.
Jaar Rentetussenkomst
2019 104.287
2020 122.086
2021 136.725
2022 149.318
2023 156.662
2024 182.684
2025 203.623
2026 225.044
2027 247.371
2028 269.419
2029 293.473
6. In onderstaande tabel vindt u de toewijzing FS3-budget in januari tot en met 
september 2023, totaal en per maand (in keuro):
 FS3 NB FS3 RENO Totaal
Jan 23.077 24.963 48.040
Feb 31.462 21.665 53.127
Ma 34.106 52.944 87.050
Apr 35.30 14.210 49.550
Mei 25.268 16.413 41.681
Juni 58.781 50.861 109.642
Juli 12.699 3.695 16.394
Aug 28.108 75.783 103.892
Sep 25.205 25.081 50.285
Totaal 274.046 285.616 559.662
7. Het FS3-budget 2023 bedraagt 1.034.000.000 euro. Tellen we dit bij het FS3-budget 
2022 (863.076.000 euro) dan komen we op 1.897.076.000 euro. 
8. Hierbij een overzicht van de overgedragen FS3-budgetten in keuro voor de gevraagde 
jaren.
2019 2020 2021 2022
535.859 650.927 1.123.689 863.076
9. Op het jaarvolume van 1.133.642 keuro voor 2021 werd 1.123.689 keuro 
overgedragen naar 2022 en daarvan werd 685.452 keuro aangewend. De 
onderbenutting van 438 miljoen werd omgezet in een machtiging voor de realisatie 
van sociale huurwoningen binnen de gemengde projecten i.h.k.v. geconventioneerde 
huur.
Tijdens begrotingsjaar 2022 werd 70 miljoen euro van het jaarvolume 2022 
overgeheveld naar de bijzondere sociale leningen bij het Vlaams Woningfonds (VWF).
In de begrotingsopmaak 2024 is opgenomen om voor maximaal 100 miljoen euro FS3-
leningen te kunnen geven aan woonmaatschappijen voor de realisatie van betaalbare 
studentenhuisvesting. 
