title: Inburgeringstraject - Aanmeldingen en cursisten Nederlands als tweede taal (NT2)
thema: Integratie en Inburgering
pdf link: https://docs.vlaamsparlement.be/pfile?id=2038557
thema link: https://www.vlaamsparlement.be/parlementaire-documenten/schriftelijke-vragen/1798951
SCHRIFTELIJKE VRAAG
nr. 120
van MAAIKE DE VREESE
datum: 26 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Inburgeringstraject  -  Aanmeldingen en cursisten Nederlands als tweede taal (NT2)
Voor nieuwkomers is het ontzettend belangrijk om kennis van de Nederlandse taal op te 
bouwen. Zo kunnen ze optimaal deelnemen aan het maatschappelijk leven en het draagt 
bij tot economische zelfredzaamheid op de arbeidsmarkt. Het belang van de lessen 
Nederlands mogen we in een inburgeringstraject dus niet onderschatten.
In opvolging van mijn schriftelijke vraag nr. 100 van 23 december 2022 vraag ik graag de 
laatste stand van zaken op.
1. Kan de minister een overzicht geven van het aantal unieke aanmeldingen m.b.t. de 
start van een inburgeringstraject in 2023? Gelieve daarbij een onderscheid te maken 
per provincie en eveneens een opdeling te bezorgen voor de centrumsteden. Kan 
daarbij eveneens een onderscheid gemaakt worden tussen verplichte en niet-
verplichte inburgeraars?
2. Tijdens de aanmelding wordt een taaltest afgenomen voor de niveaubepaling en ideale 
doorverwijzing naar een geschikt NT2-traject.
Gelieve procentueel aan te geven welk niveau werd vastgesteld alvorens over te gaan 
tot een doorverwijzing. Kan daarbij eveneens een onderscheid gemaakt worden tussen 
verplichte en niet-verplichte inburgeraars?
3. Gelieve een overzicht te bezorgen van het aantal NT2-cursisten in het kader van een 
inburgeringstraject. Gelieve daarbij de gegevens te vermelden vanaf schooljaar 2018 
en tevens zowel stadscentrum, provincie, opleidingstype als opleidingsgebied weer te 
geven. 
a) Kan daarbij eveneens het onderscheid gemaakt worden tussen verplichte en niet-
verplichte inburgeraars?
b) Gelieve eveneens het slaagpercentage weer te geven en dat met inbegrip van de 
bovenvermelde parameters.
4. Gelieve eveneens het percentage inburgeraars te vermelden ten opzichte van het 
totaalaantal NT2-cursisten.
Kan de minister deze gegevens ook bezorgen in een Excel-bestand?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 120 van 26 januari 2024
van MAAIKE DE VREESE
De cijfers geven de situatie weer op 30/1/2024. De finale validering van de cijfers van 
2023 moet nog gebeuren. Deze cijfers zijn daarom onder voorbehoud.
1. Zie bijlage tabblad 1 voor een tabel met het aantal unieke eerste aanmeldingen in 2023 
m.b.t. de start van een inburgeringstraject. Hierbij wordt onderscheid gemaakt tussen 
de verschillende regio’s, met hierbij de verschillende bestaande loketten en het 
onderscheid tussen rechthebbende en verplichte inburgeraars.
2. Zie bijlage tabblad 2 met type doorverwijzing. Bij de aanmelding wordt aan de hand van 
verschillende mogelijke testen het taalleervermogen van inburgeraars ingeschat. 
Inburgeraars die reeds de niveaus A1 of A2 behaald hebben krijgen uiteraard een 
vrijstelling. 
3. a) Zie bijlage tabblad 3a voor een overzicht van het aantal personen dat NT2 volgde in 
het kader van inburgering. Zij die reeds voldaan hadden aan niveau A2 zijn niet 
opgenomen in de tabel. Zoals bij vorige antwoorden werd aangegeven, is geen 
opdeling op basis van alle gevraagde kenmerken beschikbaar. Het opleidingstype kan 
afgeleid worden uit de tabel op tabblad 2. De opleidingsgebieden zijn steeds A1 en 
A2 in het kader van inburgering. De rapporteringsomgeving van de KBI werkt met 
kalenderjaren, niet met schooljaren. De cijfers van 2018 tot en met 2021 werden 
reeds gegeven in het antwoord op uw SV 161 van 31 januari 2022, de cijfers van 
2022 werden gegeven in het antwoord op uw SV 100 van 23 december 2022.
b) Zie bijlage tabblad 3bA1 en tabblad 3bB2 voor een overzicht van de resultaten voor 
het trajectonderdelen A1 en A2. Deze gegevens moeten met de nodige 
voorzichtigheid gelezen worden. De berekening van het slaagpercentage gebeurt op 
basis van personen van wie dat bepaalde trajectonderdeel reeds is ‘gesloten’. Van de 
contracten in 2023 is de meerderheid nog bezig. Personen kunnen NT2 ook starten 
als ‘rechthebbend’ inburgeraar, maar later ‘verplicht’ inburgeraar worden. Zij worden 
in volgende tabellen apart geteld bij recht en plicht, maar slechts één keer in het 
totaal. Het totaal is daarom kleiner dan de som van recht en plicht. Omwille van 
leesbaarheid worden de jaren 2021 tot 2023 gegeven.
4. Hieronder de verhouding tussen inburgeraars die NT2 volgen en alle cursisten die NT2 
van richtgraad 1 (A1/A2) volgden.
Tabel: Aantal inburgeraars die NT2 volgen, totaal aantal NT2 cursisten van richtgraad 
1 en verhouding tussen beide
Opgelet: deze verhouding per jaar is relatief. Inburgeraars (1) worden slechts één keer 
geteld, namelijk in het jaar dat ze hun contract ondertekend hebben. De totale groep 
cursisten (2) die NT2 volgden over verschillende jaren heen, worden in ieder jaar 
opnieuw geteld. De laatste kolom, namelijk het aantal unieke personen over de jaren 
heen, geeft het best de verhouding inburgeraars weer t.o.v. de totale populatie in 
richtgraad 1, namelijk 49%.
BIJLAGE
Overzicht aanmeldingen en cursisten NT2

