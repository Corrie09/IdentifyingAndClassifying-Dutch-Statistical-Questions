title: Hoger onderwijs - Nederlandstalige opleidingen met anderstalige variant
thema: Onderwijs en Vorming
pdf link: https://docs.vlaamsparlement.be/pfile?id=2080052
thema link: https://www.vlaamsparlement.be/parlementaire-documenten/schriftelijke-vragen/1834768
SCHRIFTELIJKE VRAAG
nr. 34
van BRECHT WARNEZ
datum: 18 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Hoger onderwijs  -  Nederlandstalige opleidingen met anderstalige variant
Het regeerakkoord van de Vlaamse Regering bevat de opdracht voor de 
regeringscommissarissen om de communicatie van onderwijsinstellingen over hun 
studieaanbod te screenen. Als er misleidende communicatie wordt vastgesteld, kan dat 
leiden tot overheidsingrijpen. Daarbij wordt de gevoerde communicatie afgevoerd en een 
financiÃ«le sanctie opgelegd als het zich herhaaldelijk voordoet.
In de audit rond het onderzoek naar de wijze waarop de hogeronderwijsinstellingen 
communiceren over hun opleidingen op hun website tijdens het academiejaar 2019-2020, 
werden enkele problemen aangehaald. Voor die problemen hebben de 
regeringscommissarissen enkele aanbevelingen geformuleerd.
Er werd vastgesteld dat er Nederlandstalige opleidingen zijn die een anderstalige variant 
hebben, maar niet op de website in het aanbod vermeld zijn.
Gelieve de gevraagde gegevens via een Excel-bestand weer te geven.
1. Kan de minister een overzicht geven van de Nederlandstalige opleidingen met een 
anderstalige variant die in de academiejaren 2023-2023 en 2023-2024 geen eigen 
plaats meer hebben op de website van de onderwijsinstelling? Graag een overzicht per 
provincie en per hogeronderwijsinstelling.
2. Eerder stelde de minister dat de regeringscommissarissen de kwestie van dichtbij blijven 
opvolgen.
a) Welke initiatieven hebben de regeringscommissarissen sindsdien genomen rond die 
problematiek?
b) Welke wijzigingen zijn ingevoerd?
c) Ziet de minister nood aan nieuwe stappen? Zo ja, welke?
3. Plant de minister bijsturingen op dat vlak? Zo ja, welke initiatieven zal de minister 
nemen op welke termijn?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 34 van 18 oktober 2024
van BRECHT WARNEZ
1. Deze gegevens zijn niet beschikbaar. 
2. Sinds het onderzoek van 2019-2020 controleren de Regeringscommissarissen  jaarlijks 
de samenhang tussen het besluit van de Vlaamse Regering betreffende het 
opleidingsaanbod van het hoger onderwijs, het hogeronderwijsregsiter en de 
communicatie van de instellingen. Er werden hier geen majeure afwijkingen 
vastgesteld. Kleinere inconsistenties (vb. een foutieve link) werden bilateraal met de 
betrokken instellingen opgenomen en aangepast. Er is dan ook geen nood aan nieuwe 
stappen.
3. Ik neem te kijken of er nood is aan nieuwe initiatieven of bijsturingen.
