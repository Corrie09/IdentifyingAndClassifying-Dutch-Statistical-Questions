title: Staat gewest- en autosnelwegennet - Rapportage
thema: Mobiliteit en Verkeer
pdf link: https://docs.vlaamsparlement.be/pfile?id=2046773
thema link: https://www.vlaamsparlement.be/parlementaire-documenten/schriftelijke-vragen/1801521
SCHRIFTELIJKE VRAAG
nr. 642
van STIJN BEX
datum: 7 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Staat gewest- en autosnelwegennet  -  Rapportage
Op de website van het Agentschap Wegen en Verkeer (AWV) wordt jaarlijks gerapporteerd 
over de staat van de wegen.
Met het Pavement Management System (PMS) kan de evolutie van de toestand van het 
autosnelwegennet voorspeld worden, rekening houdende met de leeftijd van de verharding 
van elk wegvak en de verkeersbelasting. Op basis van die voorspelde toestand kan dan de 
optimale onderhoudsstrategie voor elk wegvak bepaald worden, rekening houdende met 
een bepaald budget. In die analyse wordt het volledige autosnelwegennet als één netwerk 
beschouwd. Er wordt bijgevolg geen expliciete opsplitsing gemaakt per provincie.
AWV meet ook systematisch tweejaarlijks de gewestwegen op. Op basis van de 
beschikbare gegevens en een juiste interpretatie ervan moet een degelijk onderzoek 
gebeuren om een gepaste herstellingsmethode voor te stellen.
Nu blijkt dat de Pavement Management System (PMS)-rapporten over de staat van 
autosnelwegen voor de afgelopen 3 jaar (2021, 2022 en 2023) en de rapporten over de 
staat van gewestwegen voor de afgelopen 4 jaar (2020, 2021, 2022 en 2023) nog niet 
gepubliceerd zijn.
Graag vraag ik bij de minister dan ook om de volgende rapporten:
1. PMS-rapport "toestand van de autosnelwegen" 2021,
2. PMS-rapport "toestand van de autosnelwegen" 2022,
3. PMS-rapport "toestand van de autosnelwegen" 2023,
4. Rapport staat van de gewestwegen 2020,
5. Rapport staat van de gewestwegen 2021,
6. Rapport staat van de gewestwegen 2022,
7. Rapport staat van de gewestwegen 2023.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 642 van 7 februari 2024
van STIJN BEX
De PMS-rapporten van 2021 en 2022, evenals de rapporten van de gewestwegen 2020 en 
2021, werden opgemaakt. Deze rapporten werden ondertussen gepubliceerd op de 
website van het AWV.
Het PMS-rapport van 2023 en het rapport van de gewestwegen van 2022 zijn nog in 
opmaak.
