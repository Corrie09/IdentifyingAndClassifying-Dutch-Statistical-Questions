title: Nieuwe fiets- en voetgangersbrug Menen - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2066714
thema link: https://www.vlaamsparlement.be/parlementaire-documenten/schriftelijke-vragen/1829978
SCHRIFTELIJKE VRAAG
nr. 14
van BERT MAERTENS
datum: 17 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Nieuwe fiets- en voetgangersbrug Menen  -  Stand van zaken
Ter hoogte van het Barakkenpark in Menen komt er een nieuwe fiets- en voetgangersbrug. 
De aanloophellingen werden al geleverd, het is wachten tot september 2024 voor het 
brugdek.
1. Heeft de minister zicht op de exacte timing van de levering van het brugdek?
2. Wanneer wordt de volledige brug geplaatst? Moet de scheepsvaart onderbroken worden 
en zo ja, hoe lang en is daarvoor al een timing gekend? Hoe wordt daarover 
gecommuniceerd?
3. Wat is het actuele budget van de brug? Graag een overzicht.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 14 van 17 juli 2024
van BERT MAERTENS
1. De laatste leveringen van de brugdekonderdelen zijn voorzien in augustus en 
september van dit jaar.
2. Een aantal delen van het brugdek is reeds geplaatst. De plaatsing van de resterende 
delen is voorzien in augustus en september 2024.
Voor de plaatsing van de hoofdoverspanning is een scheepvaartstremming voorzien 
op zaterdag 21 september 2024. De stremming zal maximaal 8 uur duren. Deze 
hinder werd opgenomen in de hinderkalender van De Vlaamse Waterweg nv (DVW) 
en ten laatste drie weken voor uitvoering zal er een scheepvaartbericht gepubliceerd 
worden. Verder zal hierover gecommuniceerd worden via een persbericht en sociale 
media.
3. Deze opdracht werd gesloten voor een bedrag van 12.175.704,72 euro (excl. btw). 
Hiervan is 6.017.461,70 euro (excl. btw) voorzien voor de bouw van de brug. Het 
overige budget wordt aangewend om oeverwerken uit te voeren in de onmiddellijke 
omgeving van de brug teneinde de latere opwaardering van dit pand niet te 
hypothekeren en een vlotte uitvoering daarvan te waarborgen.
