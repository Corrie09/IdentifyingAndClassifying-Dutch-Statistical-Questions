title: Ongevallen - Sports utility vehicles (SUV's)
thema: Financiën
Mobiliteit en Verkeer
pdf link: https://docs.vlaamsparlement.be/pfile?id=2007102
thema link: https://www.vlaamsparlement.be/parlementaire-documenten/schriftelijke-vragen/1769203
SCHRIFTELIJKE VRAAG
nr. 67
van SOFIE MERTENS
datum: 10 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Ongevallen  -  Sports utility vehicles (SUV’s)
In de afgelopen jaren zagen we een opmerkelijke trend waarbij wagens steeds groter, 
zwaarder en krachtiger werden. Zo bleek dat de sports utility vehicle in het jaar 2022 in 
ons land voor het eerst populairder was dan de gewone personenwagen, 51 procent 
tegenover 49 procent. 
Een andere belangrijke factor die bijdraagt aan deze trend, is de opkomst van elektrische 
voertuigen. Deze wagens zijn doorgaans zwaarder vanwege het batterijpakket dat ze 
bevatten. Grotere, zwaardere en krachtigere wagens zijn niet alleen nadelig voor het milieu 
en het klimaat, wegens de hogere uitstoot, maar ook voor de veiligheid van andere 
weggebruikers.
Verkeersveiligheidsinstituut Vias bestudeerde in een rapport van augustus 2023 de 
ongevallen tussen 2017 en 2021 waarbij 300.000 inzittenden en kwetsbare weggebruikers 
betrokken waren. Het doel was om na te gaan wat de impact van de voertuigkenmerken 
is op de ernst van de verwondingen voor inzittenden, voetgangers en fietsers. Uit het 
rapport bleek dat de gemiddelde massa, vermogen en motorkaphoogte van 
personenwagens de afgelopen twintig jaar aanzienlijk zijn toegenomen. 
Vias concludeert dat grotere en zwaardere voertuigen inzittenden doorgaans meer 
bescherming bieden bij ongevallen, maar tegelijkertijd een groter risico vormen voor 
kwetsbare weggebruikers en inzittenden van kleinere voertuigen. Het instituut roept op 
om de tendens naar grotere en zwaardere voertuigen te doorbreken.
1. Hoe evalueert de minister dit standpunt van Vias?
2. Hoe staat de minister tegenover de oproep van Vias om de tendens naar grotere en 
zwaardere voertuigen te doorbreken?
3. Hoeveel ongevallen gebeurden er de laatste vijf jaar met SUV’s? Graag een onderscheid 
per jaar, per provincie en naargelang van de letselernst.
4. Wat is de verhouding tussen het aantal ongevallen met SUV’s en het aantal ongevallen 
met andere personenwagens? Graag de cijfers voor de laatste vijf jaar en per jaar, per 
provincie en naargelang van de letselernst.
5. Wat is de verhouding tussen het aantal ongevallen met SUV’s en het aantal 
ingeschreven SUV’s? Of met andere woorden: hoeveel procent van de eigenaars van 
SUV’s heeft een ongeval? Graag de cijfers voor de laatste vijf jaar en per jaar, per 
provincie en naargelang van de letselernst.
6. Wat is de verhouding tussen het aantal ongevallen met personenwagens en het aantal 
ingeschreven personenwagens, zonder de SUV’s? Of met andere woorden: hoeveel 
procent van de eigenaars van personenwagens, zonder de SUV’s heeft een ongeval? 
Graag de cijfers voor de laatste vijf jaar en per jaar, per provincie en naargelang van 
de letselernst.
7. Wat is de verhouding tussen het aantal ongevallen met personenwagens en het aantal 
ingeschreven personenwagens? Of met andere woorden: hoeveel procent van de 
eigenaars van personenwagens heeft een ongeval? Graag de cijfers voor de laatste vijf 
jaar en per jaar, per provincie en naargelang van de letselernst.
8. Hoe evalueert de minister deze cijfers?
Deze vraag werd gesteld aan de ministers Matthias Diependaele (11), Lydia Peeters (67)
LYDIA PEETERS
VLAAMS MINISTER VAN MOBILITEIT EN OPENBARE WERKEN
GECOÖRDINEERD ANTWOORD
op vraag nr. 67 van 10 oktober 2023
van SOFIE MERTENS
1-2.Het is inderdaad zo dat er een tendens op te merken valt naar grotere en zwaardere 
voertuigen. De stijging op het vlak van het aantal SUV’s is hieraan niet vreemd. 
Daarnaast worden wagens ook zwaarder door de elektrificatie van de voertuigen, die 
voor het klimaat dan weer net een gunstige evolutie is. Aangezien nieuwe wagens 
ook dienen te voldoen aan de meest recente Europese regelgeving worden ze 
hierdoor ook steeds veiliger door de standaard uitrusting met nieuwe ADAS, die niet 
alleen voor bestuurder of inzittenden voordelen bieden, maar ook voor andere 
weggebruikers voor extra veiligheid zorgen. Ik denk hierbij bv. aan de detectie van 
actieve weggebruikers gekoppeld aan een automatisch remsysteem. Natuurlijk is het 
zo dat als er zich dan toch een aanrijding voordoet, de massa van het voertuig in 
kwestie een rol speelt. 
Ik hoop dan ook dat er door de recent ingevoerde subsidie ten voordele van nieuwe, 
goedkopere, lichtere elektrische wagens niet alleen meer elektrische (en dus minder 
vervuilende) wagens gekocht worden, maar dat deze ook net niet uit het zwaardere 
wagensegment komen.
3-6.Uit de ongevallendata valt niet op te maken of het type personenwagen al dan niet 
een SUV is. Daarvoor is een koppeling met de DIV-databank nodig. In afwachting 
van de analyse van de meest recente DIV-gegevens, verwijzen we dan ook naar het 
onderzoek van VIAS Institute en de bijhorende publicatie voor meer details. 
7. In onderstaande tabellen wordt een overzicht gegeven van het aantal ongevallen met 
personenwagens voor de periode 2018-2022, per provincie en naargelang de 
letselernst van het ongeval, evenals van het aantal ingeschreven personenwagens in 
Vlaanderen, per jaar. Ook de verhouding tussen het aantal ongevallen met 
personenwagens en het aantal ingeschreven personenwagens wordt weergegeven 
(aandeel (%)) (bron: Statbel, FOD Economie), waarbij wel de nodige voorzichtigheid 
inzake interpretatie aangewezen is.
Jaar Aantal ongevallen met 
personenwagensAantal ingeschreven 
personenwagensAandeel (%)
2018 18.200 3.541.546 0,51%
2019 17.341 3.569.202 0,49%
2020 13.177 3.571.628 0,37%
2021 14.923 3.591.052 0,42%
2022 16.370 3.608.338 0,45%
Jaar Aantal ongevallen 
met 
personenwagensAantal dodelijke 
ongevallen met 
personenwagensAantal ongevallen 
met 
zwaargewonden 
met 
personenwagensAantal ongevallen 
met 
lichtgewonden 
met 
personenwagens
2018 18.200 184 1512 16.504
Provincie 
Antwerpen5369 33 461 4875
Provincie 
Vlaams-
Brabant2487 20 168 2299
Provincie 
Oost-
Vlaanderen4557 44 383 4130
Provincie 
West-
Vlaanderen3284 52 326 2906
Provincie 
Limburg2503 35 174 2294
2019 17.341 193 1460 15.688
Provincie 
Antwerpen5072 43 415 4614
Provincie 
Vlaams-
Brabant2376 35 181 2160
Provincie 
Oost-
Vlaanderen4363 42 355 3966
Provincie 
West-
Vlaanderen3213 38 327 2848
Provincie 
Limburg2317 35 182 2100
2020 13.177 133 1151 11.893
Provincie 
Antwerpen3857 32 339 3486
Provincie 
Vlaams-
Brabant1752 17 120 1615
Provincie 
Oost-
Vlaanderen3232 28 284 2920
Provincie 
West-
Vlaanderen2561 28 263 2270
Provincie 
Limburg1775 28 145 1602
2021 14.923 165 1240 13.518
Provincie 
Antwerpen4573 42 354 4177
Provincie 
Vlaams-
Brabant2032 27 120 1885
Provincie 
Oost-
Vlaanderen3631 23 327 3281
Provincie 
West-
Vlaanderen2691 30 290 2371
Provincie 
Limburg1996 43 149 1804
2022 16.370 158 1303 14.909
Provincie 
Antwerpen5035 31 363 4641
Provincie 
Vlaams-
Brabant2296 24 133 2139
Provincie 
Oost-
Vlaanderen4018 36 369 3613
Provincie 
West-
Vlaanderen2898 35 288 2575
Provincie 
Limburg2123 32 150 1941
8. Een evaluatie van deze cijfers is pas mogelijk als ook de DIV-data geanalyseerd 
werden.
