title: Vlaams opleidingsverlof (VOV) - Opleidingen 2021-2022
thema: Werk
pdf link: https://docs.vlaamsparlement.be/pfile?id=2019247
thema link: https://www.vlaamsparlement.be/parlementaire-documenten/schriftelijke-vragen/1782571
SCHRIFTELIJKE VRAAG
nr. 86
van ROBRECHT BOTHUYNE
datum: 28 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaams opleidingsverlof (VOV)  -  Opleidingen 2021-2022
Om VOV te kunnen opnemen, moet men minstens halftijds in de private sector in 
Vlaanderen werken. De gevolgde module omvat minimum 32 lestijden.
1. Hoeveel werknemers volgden een opleiding in 2021-2022? Graag totaalaantal en 
opdeling naar:
a) gender;
b) leeftijd;
c) soort gevolgde opleiding.
2. Hoeveel van de werkgevers in 2021-2022 vroegen een terugbetaling aan? Graag 
totaalaantal en opdeling naar:
a) gender;
b) leeftijd;
c) soort gevolgde opleiding.
3. Hoeveel werknemers schreven zich in voor een opleiding voor schooljaar 2021-2022? 
Graag totaalaantal en opdeling naar:
a) gender;
b) leeftijd;
c) soort gevolgde opleiding.
4. Voor 2022 bedroeg het budget 60.157.000 euro. 
Hoeveel bedraagt dat voor 2023? 
5. Hoe evalueert de minister bovenstaande cijfers?
6. Zijn er aanpassingen doorgevoerd of zal de minister die dit jaar doorvoeren? Zo ja, 
welke?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 86 van 28 november 2023
van ROBRECHT BOTHUYNE
Voorafgaandelijke opmerking: Er zijn geen gegevens beschikbaar van het aantal 
werknemers dat een opleiding volgt, en evenmin van het aantal dat zich inschrijft voor een 
opleiding. Die gegevens zijn enkel ter beschikking bij de opleidingsaanbieders zelf.
1+3. Bij het Vlaams opleidingsverlof (VOV) rapporteren we over het aantal 
terugbetalingsaanvragen die werden goedgekeurd (d.w.z. die voldoen aan de 
voorwaarden). Als de werknemer de opleiding ook effectief volgde en hiervoor VOV 
opnam krijgt de werkgever een subsidie. 
We interpreteren de vragen over de werknemers als het aantal werknemers met een 
goedgekeurd dossier.
Profiel van de werknemers met een goedgekeurde terugbetalingsaanvraag schooljaar 
21-22
Man Vrouw
Type opleiding <25 25-54 55+ <25 25-54 55+Totaal
Andere opleidingen 4.832 17.668 2.052 2.194 9.756 613 37.004
CVO 290 3.690 528 188 2.683 326 7.678
HO 303 1.724 8 805 3.740 19 6.588
SYNTRA 94 735 32 109 530 10 1.506
Vakbondsopleidingen 125 3.538 790 35 1.010 233 5.709
Totaal 5.578 26.875 3.364 3.297 17.552 1.193 57.673
2. Werkgevers zijn bedrijven en die hebben geen geslacht of leeftijd. Een bedrijf heeft 
vaak meerdere werknemers met een terugbetalingsaanvraag en die kunnen meerdere 
types opleidingen volgen. Dat verklaart waarom het aantal unieke werkgevers lager is 
dan de som van de types opleidingen. 
 
Aantal werkgevers met minstens 1 goedgekeurde terugbetalingsaanvraag per type 
opleiding in schooljaar 22-23
Type opleiding                                             Aantal
Andere opleidingen 3.656
CVO 1.986
HO 2.498
SYNTRA 1.024
Vakbondsopleidingen 1.314
Totaal aantal unieke werkgevers 6.958
4. De begroting voor schooljaar 2021-2022 bedroeg 60.157.000 euro voor VOV vanuit 
de Vlaamse begroting en 10 miljoen RRF-middelen voor het gemeenschappelijk 
initiatiefrecht.
5-6.Jaarlijks maakt het departement een jaarrapport van de Vlaamse opleidingsincentives 
dat ook aan het Vlaams parlement voorgelegd wordt.
Hier vindt u het laatste gepubliceerde rapport met de meest recente detailgegevens 
over VOV vanaf blz. 30: https://www.vlaanderen.be/publicaties/jaarrapport-vlaamse-
opleidingsincentives 
Uit deze evaluatie blijkt dat de voorlopige balans van de hervorming positief is. Een 
van de voornaamste doelstellingen van de hervorming in 2018 was het meer 
arbeidsmarktgericht maken van de opleidingen die in aanmerking komen voor de 
Vlaamse opleidingsincentives en die transparant publiceren in een opleidingsdatabank 
Vlaamse Opleidingsincentives. Die doelstelling werd gerealiseerd. Deze evaluatie leent 
zich nog niet tot definitieve conclusies voor VOV. 
In afwachting van het afronden van het digitaliseringsproces en de analyse over het 
oneigenlijk gebruik, werden vanaf huidig schooljaar al enkele aanpassingen gedaan 
aan het uitvoeringsbesluit van VOV. Deze aanpassingen zijn eerder van technische 
aard en moeten leiden tot een optimalere werking van VOV:(1) de referentieperiode 
voor de berekening van het VOV-recht werd verschoven van september naar de maand 
maart voorafgaand aan het schooljaar, (2) het akkoord van de werknemer om de 
opleiding te volgen werd uitdrukkelijk vermeld in de terugbetalingsvoorwaarden en -
procedure en (3) het communiceren van negatieve evaluaties van opleidingen aan de 
opleidingsverstrekkers is losgekoppeld van de publicatie van het jaarrapport Vlaamse 
Opleidingsincentives én de periode dat een negatief geëvalueerde opleiding recht kan 
hebben op Vlaams opleidingsverlof ingekort. 4) De termijn waarbinnen de 
aanwezigheidsattesten moeten worden ingediend werd uitgebreid van 1 naar 3 
maanden.
In april 2024 is de publicatie van het volgende jaarrapport, inclusief de volledige 
beleidsmatige evaluatie van de hervorming van de Vlaamse opleidingsincentives 
gepland. 
