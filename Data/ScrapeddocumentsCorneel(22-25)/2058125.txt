title: Verzekering gewaarborgd wonen 2023 - Evaluatie
thema: Wonen
pdf link: https://docs.vlaamsparlement.be/pfile?id=2058125
thema link: https://www.vlaamsparlement.be/parlementaire-documenten/schriftelijke-vragen/1813133
SCHRIFTELIJKE VRAAG
nr. 229
van BART SOMERS
datum: 15 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Verzekering gewaarborgd wonen 2023  -  Evaluatie
Wie minstens 12 maanden werkt, kan voor 10 jaar een gratis verzekering afsluiten 
wanneer hij/zij een hypothecaire lening is aangegaan voor de aankoop, renovatie of bouw 
van een woning. Die verzekering helpt mensen bij de aflossing van de lening wanneer zij 
onvrijwillig werkloos of arbeidsongeschikt worden.
1. Hoeveel verzekeringen gewaarborgd wonen werden in 2023 aangevraagd/toegekend? 
Die cijfers graag ingedeeld per provincie.
2. Hoe verhouden de cijfers zich ten opzichte van vorige jaren?
a) Wat is daar volgens de minister een mogelijke verklaring voor?
b) Zijn de cijfers in stijgende of dalende lijn gelet op de stijgende rente en immobiliën 
prijzen?
3. Zijn er opmerkelijke provinciale verschillen? Zo ja, welke en hoe verklaart de minister 
die?
4. Wat zijn de belangrijkste redenen om een verzekering gewaarborgd wonen niet toe te 
staan?
5. Hoeveel keer werd in 2019/2020/2021/2022/2023 een eerste tegemoetkoming 
uitbetaald? Wat was het gemiddelde en totale bedrag? Graag een indeling per 
categorie (wegens plotse werkloosheid of arbeidsongeschiktheid).
6. Hoe worden mogelijk rechthebbenden op die verzekering op de hoogte gebracht van 
het bestaan ervan?
a) Plant de minister nog gerichte acties voor die doelgroep?
b) Is de minister van mening dat de verzekering gewaarborgd wonen voldoende 
gekend is, zowel bij de banken, notarissen of belanghebbenden?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 229 van 15 maart 2024
van BART SOMERS 
1. In 2023 werden 10.522 aanvragen ontvangen. De opdeling per provincie is als volgt:
ProvincieAantal aanvragen 
ontvangenAantal goedgekeurde 
verzekerde dossiers
Antwerpen 3.378 2.719
Vlaams Brabant 1.019 818
Limburg 1.471 1.193
Oost-Vlaanderen 2.659 2.105
West-Vlaanderen 1.995 1.692
10.522 8.527
2. Het aantal aanvragen is terug gestegen van ca 8.000 aanvragen in 2021 en 2022, naar 
meer dan 10.000 aanvragen in 2023. Vanaf 1 januari 2023 is de behandeling van 
aanvragen voor de Verzekering Gewaarborgd Wonen overgedragen aan het Vlaams 
Woningfonds. Wonen in Vlaanderen heeft in 2023 de vragen afgewerkt die werden 
ontvangen voor 1 januari 2023. Bij het Vlaams Woningfonds kunnen de aanvragen 
digitaal ingediend worden, wat bijgedragen kan hebben aan de stijging van het aantal 
aanvragen. Verder heb ik in 2021 de verhoogde maximale verkoopprijs van de woning, 
die enkel van toepassing was in de Vlabinvestgebieden, uitgebreid naar een hele reeks 
gemeenten in Vlaanderen met een gemiddelde hogere verkoopwaarde. Hierdoor werd 
het bereik van de Verzekering Gewaarborgd Wonen aanzienlijk uitgebreid. 
3. De provinciale verschillen liggen in de lijn van vorige jaren. 
4. De redenen om een aanvraag te weigeren zijn:
•de aanvraag is onvolledig en werd niet tijdig aangevuld;
•de aanvrager is op het moment van de aanvraag of tijdens de twaalf maanden voor 
de aanvraag een periode arbeidsongeschikt geweest;
•de aanvrager is op het moment van aanvraag niet verbonden door een 
arbeidsovereenkomst of tijdens de 12 maanden voor de aanvraag meer dan tien 
dagen niet verbonden door een arbeidsovereenkomst;
•de woning heeft een te hoge verkoopwaarde;
•de eerste en enige kapitaalsopname vond meer dan één jaar voor de datum van de 
aanvraag plaats;
•de aanvrager heeft geen twaalf maanden voor de aanvraag als zelfstandige in 
hoofdberoep gewerkt;
•de aanvrager voldoet niet aan de eigendomsvoorwaarde;
•het geleende bedrag ligt lager dan 50.000 euro.
5. Voor de informatie over de uitbetaalde tegemoetkomingen in 2019, 2020, 2021 en 2022 
verwijs ik u naar de jaarverslagen van Wonen in Vlaanderen. Hierna volgen de cijfers 
van 2023 in vergelijking met de cijfers van 2022. Hierbij dient een opdeling gemaakt te 
worden tussen tegemoetkomingen uitbetaald binnen de opeenvolgende contracten 
afgesloten met de verzekeraar: 
VGW 2 (contracten 
afgesloten onder het 
contract met de 
verzekeraar van 2009 
tot 2014)tegemoetkomingen bedrag
01/04/2022 tot 
31/03/2023278
(01/04/2021 tot 
31/03/2022: 411)712.595 euro:
•117.469 euro voor werkloosheid
•595.126 euro voor arbeidsongeschiktheid
01/04/2021-31/12/2022: 1.004.249 euro:
•225.782 euro voor werkloosheid
•778.467 euro voor arbeidsongeschiktheid
01/04/2023 tot 
31/12/2023157
 (01/04/2022 - 
31/12/2022 : 253)353.302 euro:
48.152 euro voor werkloosheid
305.149 euro voor arbeidsongeschiktheid 
01/04/2021-31/12/2021: 
571.727 euro:
90.180 euro voor werkloosheid
481.547 euro voor arbeidsongeschiktheid 
VGW 3 (verzekeringen 
afgesloten onder het 
contract met de 
verzekeraar van 2014 
tot 14 juni 2019)tegemoetkomingen bedrag
2023740
(913 in 2022)1.863.496 euro:
•267.938 euro voor werkloosheid
•1.595.558 euro voor arbeidsongeschiktheid
In 2022: 2.369.647 euro:
•557.470 euro voor werkloosheid
•1.812.177 euro voor arbeidsongeschiktheid
VGW 4 (verzekeringen 
afgesloten onder het 
contract met de 
verzekeraar van 15 juni 
2019 tot 14 juni 2021) tegemoetkomingen bedrag
2023399
(404 in 2022)1.033.315 euro:
•241.489 euro voor werkloosheid
•791.826 euro voor arbeidsongeschiktheid
In 2022: 1.087.544 euro:
•335.949 euro voor werkloosheid
•751.595 euro voor arbeidsongeschiktheid
VGW 5 (verzekeringen 
afgesloten onder het 
contract met de 
verzekeraar van 15 juni 
2021 tot 14 juni 2026)tegemoetkomingen bedrag
2023225
(73 in 2022)514.091 euro:
•188.358 euro voor werkloosheid
•325.733 euro voor arbeidsongeschiktheid
In 2022: 141.984 euro:
•48.790 euro voor werkloosheid
•93.194 euro voor arbeidsongeschiktheid
6. Mijn administratie heeft reeds meermaals contact opgenomen met het notariaat, de 
bankensector en de makelaars om de communicatie over de VGW te promoten. 
