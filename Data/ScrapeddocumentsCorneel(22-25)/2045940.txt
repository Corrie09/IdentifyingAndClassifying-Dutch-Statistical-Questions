title: Waaslandtunnel - Infrastructurele beperkingen en verkeersdoorstroming
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2045940
thema link: https://www.vlaamsparlement.be/parlementaire-documenten/schriftelijke-vragen/1800475
SCHRIFTELIJKE VRAAG
nr. 600
van IMADE ANNOURI
datum: 1 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Waaslandtunnel  -  Infrastructurele beperkingen en verkeersdoorstroming
De Waaslandtunnel dateert uit 1933. Het is een vrij smalle tunnel met een lengte van 1800 
meter en tweerichtingsverkeer, zonder scheiding van de rijrichtingen.
1. Wat is de huidige, infrastructurele status van de Waaslandtunnel? Graag een overzicht 
van de inspectieverslagen van de voorbije 9 jaar.
2. Welke onderhouds- en renovatiewerken zijn er nodig en welke zijn gepland de 
komende jaren? Welke budgetten werden hiervoor gereserveerd in de begroting?
3. Ten gevolge van de tunnelveiligheid mogen er geen voertuigen boven 3,5 ton door de 
Waaslandtunnel rijden. Graag een overzicht van alle bussen uit de busvloot van De 
Lijn (enkel, gelede bussen, elektrische bussen,...) en hun gewicht in beladen toestand.
4. Graag een overzicht van de beperkingen van de Waaslandtunnel in functie van het 
gebruik als (intensief gebruikte) alternatieve verbinding door bussen van De Lijn 
tijdens de werken aan de premetro.
5. Is het een optie om de tonnagebeperking niet toe te passen op voertuigen van De Lijn?
6. Wordt overwogen om in te grijpen in de doorstroming van andere voertuigen in functie 
van een vlotte doorstroming van het openbaar vervoer in de Waaslandtunnel?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 600 van 1 februari 2024
van IMADE ANNOURI
1. De Waaslandtunnel is 90 jaar oud en werd niet gebouwd voor hedendaags intensief 
gemotoriseerd verkeer. Dat er structurele problemen vastgesteld kunnen worden, is 
dan ook niet verwonderlijk. Zoals voor alle kunstwerken (bruggen en tunnels) van het 
Agentschap Wegen en Verkeer (AWV), worden er geregeld inspecties uitgevoerd in de 
Waaslandtunnel om de bouwkundige staat van het kunstwerk na te gaan.  
De volgende inspecties werden uitgevoerd sinds 2004:
●2004: B-inspectie (EBS)
●2009: O-inspectie (EBS)
●2016: A-inspectie + O-inspectie (EBS)
●2018: B-inspectie (EBS)
●2022: A-inspectie (EBS)
●Eind 2023 - begin 2024: A-inspectie (Hematite) + B-inspectie (EBS)
A-inspectie = algemene inspectie
B-inspectie = bijzondere inspectie
O-inspectie = occasionele inspectie
2. Omwille van de ouderdom van de Waaslandtunnel, dringt een grondige totaalrenovatie 
zich op om veilig verder gebruik voor gemotoriseerd verkeer toe te laten. Hiervoor 
moet de tunnel voor langere tijd volledig uit dienst worden genomen om een 
totaalrenovatie van de bouwkundige en elektromechanische elementen mogelijk te 
maken. Zo’n langdurige sluiting kan pas gepland worden nadat de Oosterweeltunnel 
(en met name de Scheldetunnel) in gebruik is genomen. Het AWV plant deze 
totaalrenovatie daarom binnen 8 à 10 jaar. Een raming hiervoor is nog niet bekend, 
en er werd dus ook nog geen budget ingepland. In afwachting van de totaalrenovatie 
worden wel noodzakelijk werken gepland. Zo zal in 2025 alvast de ventilatie in de 
tunnel worden vernieuwd. 
3. Momenteel rijden er geen lijnbussen door de tunnel. 
4. Het AWV onderzoekt momenteel de randvoorwaarden om tijdens de werken aan de 
premetro onder de Schelde lijnbussen toe te laten in de Waaslandtunnel en zal hierrond 
overleg plegen met De Lijn. 
5-6.Zie het antwoord op deelvraag 4.
