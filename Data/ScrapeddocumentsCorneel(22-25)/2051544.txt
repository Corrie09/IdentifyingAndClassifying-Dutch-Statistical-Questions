title: Opleidingen - Knelpuntpremie
thema: Werk
pdf link: https://docs.vlaamsparlement.be/pfile?id=2051544
thema link: https://www.vlaamsparlement.be/parlementaire-documenten/schriftelijke-vragen/1813516
SCHRIFTELIJKE VRAAG
nr. 347
van BOB SAVENBERG
datum: 15 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Opleidingen  -  Knelpuntpremie
Het recentste VESOC-akkoord ‘Iedereen nodig, iedereen mee’, bepaalde dat er een 
knelpuntpremie wordt ingevoerd om werkzoekenden beter te kunnen toeleiden naar 
knelpuntberoepen. (VESOC: Vlaams Economisch Sociaal Overlegcomité) De premie wordt 
in drie fasen betaald: 750 euro bij de start van de opleiding, 1000 euro bij het beëindigen 
van de opleiding en nog eens 1500 euro bij het effectief invullen van een knelpuntvacature. 
Het leek de bedoeling om die knelpuntpremie toe te kennen aan opleidingen die 
correspondeerden met beroepen die werden opgenomen in de officiële VDAB-lijst met 
knelpuntberoepen. In de praktijk blijkt echter dat niet alle opleidingen voor de opgelijste 
beroepen in aanmerking komen. Zo blijken opleidingen tot buschauffeur en mecanicien 
niet op de lijst van opleidingen te staan waar geïnteresseerden voor een knelpuntpremie 
op de website van Vlaanderen.be naartoe worden geleid ( Overzicht opleidingen 
knelpuntpremie | VDAB).
1. Waarom wordt die knelpuntpremie niet toegekend voor opleidingen voor beroepen die 
op de VDAB-knelpuntenlijst staan?
2. Het Besluit van de Vlaamse Regering tot wijziging van het besluit van de Vlaamse 
Regering van 5 juni 2009 houdende de organisatie van de arbeidsbemiddeling en de 
beroepsopleiding, wat betreft de invoering van een knelpuntpremie voor niet-
beroepsactieven definieert knelpuntopleiding als volgt: “een opleiding waarvan het 
knelpuntkarakter bij de start van de opleidingsactie bepaald wordt. Als een 
beroepsgerichte opleiding toegang geeft tot ten minste één knelpuntberoep bij de start 
spreken we van een knelpuntopleiding”. 
Waarom vallen opleidingen voor autocarchauffeurs en mecaniciens, die wel degelijk op 
de knelpuntenlijst staan, dan niet onder die definitie?
3. Welke parameters zijn dan wel bepalend om te voldoen aan een opleiding die in 
aanmerking komt voor een knelpuntopleiding?
4. Welke beroepen, die wel op de knelpuntenlijst staan, zijn er dan uitgevallen om in 
aanmerking te komen voor een knelpuntenpremie? Graag de exhaustieve lijst.
5. We merken op het terrein dat de knelpuntenpremie nog geen brede bekendheid geniet 
bij zowel werkgevers als werknemers. 
Wat wordt er ondernomen om die premie bekend te maken bij werkgevers en 
werknemers?
6. Hoeveel aanvragen voor een knelpuntenpremie ontving de Vlaamse overheid al?
7. Hoeveel van die aanvragen werden aanvaard, respectievelijk geweigerd?
8. Hoeveel knelpuntenpremies werden al uitbetaald? Cijfers graag per fase (start, 
beëindigen opleiding, invullen vacature) en daarbinnen per beroep.
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 347 van 15 maart 2024
van BOB SAVENBERG
1. Er worden geen beroepen op de VDAB-knelpuntenlijst uitgesloten. De opleidingen voor 
knelpuntberoepen die niet in aanmerking komen, voldoen niet aan de voorwaarden 
voor de toekenning van de knelpuntpremie (bv. duurtijd), zoals vastgelegd in het 
besluit van de Vlaamse Regering.
2. De opleiding autocarchauffeur heeft een vastgelegde duurtijd die minder dan 90 
kalenderdagen bedraagt en voldoet daarom niet aan de voorwaarde met betrekking 
tot opleidingsduur vastgelegd in het besluit van de Vlaamse Regering voor toekenning 
van de knelpuntpremie. De opleiding onderhoudsmecanicien voldoet wel aan de 
voorwaarden en staat dan ook op de lijst van opleidingen die in aanmerking komen 
voor de knelpuntpremie. 
3. Het besluit van de Vlaamse Regering voorziet zowel voorwaarden met betrekking tot 
de opleiding als met betrekking tot de rechthebbende cursist. Wat de opleiding betreft, 
dient het om een langdurige knelpuntopleiding te gaan met een vastgestelde duurtijd 
van minstens 90 kalenderdagen.
4. Er worden geen beroepen op de VDAB-knelpuntenlijst uitgesloten. De opleidingen 
dienen aan de voorwaarden voor de toekenning van de knelpuntpremie, zoals 
vastgelegd in het besluit van de Vlaamse Regering, te voldoen. Een actueel overzicht 
van de opleidingen die in aanmerking komen voor de knelpuntpremie is beschikbaar 
op de VDAB-website (https://www.vdab.be/opleidingen-knelpuntpremie).
5. De knelpuntpremie richt zich op een specifieke doelgroep, namelijk niet-
beroepsactieven zonder (vervangings)inkomen. Bovendien mag men in de laatste 2 
jaar niet meer dan 90 dagen gewerkt hebben of geen studie als leerplichtige succesvol 
voltooid hebben. De communicatie-acties zijn dan ook specifiek gericht op deze 
doelgroep en de organisaties die ermee in contact komen. Het is niet zinvol om 
werknemers rechtstreeks of via hun werkgever proactief te benaderen voor deze 
maatregel, aangezien zij er niet voor in aanmerking komen. 
6. De registratie van de aanvragen voor de knelpuntpremie verloopt steeds via een 
VDAB-bemiddelaar. De bemiddelaar registreert deze aanvraag pas nadat er een eerste 
aftoetsing van de voorwaarden is gebeurd, waaruit blijkt dat de klant in aanmerking 
komt. 
Eind februari werden er door de bemiddelaar 511 aanvragen gedaan voor de 
knelpuntpremie.
7. Het recht op de premie wordt pas definitief goedgekeurd op het betalingsmoment van 
de eerste schijf. Eind februari werd aan 300 cursisten het definitief recht op de 
knelpuntpremie toegekend. 84 cursisten werd het recht op de premie geweigerd. 
8. Eind februari werden er 300 premies (1ste schijf) uitbetaald bij de start van de 
opleiding, 44 premies (2de schijf) bij het positief beëindigen van de opleiding en 6 
premies (3de schijf) ten gevolge van een tewerkstelling van minstens 28 
kalenderdagen binnen de 4 maanden na het einde van de opleiding. 
2Een opleiding kan gekoppeld zijn aan meerdere beroepen. Het is dan ook niet mogelijk 
om éénduidige cijfergegevens per beroep ter beschikking te stellen. Om die reden 
wordt in onderstaande tabel de verdeling meegegeven van de cursisten opgedeeld per 
sector van de opleiding die de cursist volgt en per schijf. 
Tabel 1: aantal cursisten in langdurige knelpuntopleiding met recht op de knelpuntpremie 
opgedeeld naar opleidingssector en per premieschijf
OpleidingssectorAantal 
cursisten 
schijf 1Aantal 
cursisten 
schijf 2Aantal 
cursisten 
schijf 3
AFWERKING BOUW 3 1
BOUWTECHNICI 7
BUSINESS SUPPORT 18 4
CONFECTIE 2 1
HORECA 35 22
INDUSTRIËLE ONDERHOUDS- EN 
PRODUCTIETECHNIEKEN 4
INFORMATIE- EN 
COMMUNICATIETECHNOLOGIE 29 1 1
INSTALLATIE EN ELEKTRICITEIT BOUW 4
LASTECHNIEKEN 4 2 1
LOGISTIEKE COÖRDINATIE 2 1
MEDIA EN CULTUUR 2
ONDERHOUDSELEKTRICITEIT 5 2
ONDERHOUDSMECHANICA 1
ONDERWIJS 11
ONTWERP EN VORMGEVING 1
PRIMAIRE SECTOR 4
RUWBOUW 5 2
SOCIAL PROFIT 148 2 1
VOEDING 13 6 3
VOERTUIGONDERHOUD 1
WELLNESS EN LICHAAMSVERZORGING 1
Eindtotaal 300 44 6
Bron: dienst monitoring VDAB 
