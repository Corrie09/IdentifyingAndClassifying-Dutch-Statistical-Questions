title: Vlaamse Kredietbemiddelaar - Dossiers
thema: Werk
pdf link: https://docs.vlaamsparlement.be/pfile?id=2064563
thema link: https://www.vlaamsparlement.be/parlementaire-documenten/schriftelijke-vragen/1824240
SCHRIFTELIJKE VRAAG
nr. 400
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaamse Kredietbemiddelaar  -  Dossiers
Momenteel ondervinden heel wat ondernemingen problemen om een krediet te verkrijgen. 
De Nationale Bank van België (NBB) geeft aan dat de problemen het grootst zijn in de 
bedrijfstakken die het zwaarst door de coronacrisis getroffen zijn. 16% van de niet-
medische contactberoepen verkreeg een krediet tegen aanvaardbare voorwaarden. 
Reisbureaus telden 23%, horeca 27% en kunst/amusement/recreatie telde 34%.
Het gaat niet altijd om een formele weigering vanuit de kredietinstelling. Vaak haken 
ondernemers af na een informele weigering of omdat ze weten dat de kredietaanvraag 
toch geweigerd zal worden. 
De Vlaamse Kredietbemiddelaar staat open voor elke ondernemer met een goed project die 
een complex financieringsprobleem heeft en er niet in slaagt om het op te lossen. De dienst 
tracht door zijn neutrale aanpak mee te werken aan een oplossing voor het dossier. De 
tussenkomst van de kredietbemiddelaar is gratis. 
De dienstverlening van de Vlaamse Kredietbemiddelaar is toegankelijk voor iedere Vlaamse 
onderneming (incl. vzw’s), bedrijfsleider, ambachtsman, handelaar of beoefenaar van een 
vrij beroep die bij zijn bank(en) moeilijkheden ondervindt om een financieringsprobleem 
op te lossen. De leden van het team analyseren op kritische wijze het dossier en benaderen 
het vanuit diverse invalshoeken met de bedoeling proactief creatieve oplossingen voor te 
stellen. 
Er zijn verschillende redenen waarom men een beroep kan doen op de Vlaamse 
Kredietbemiddelaar:
- Moeilijkheden bij de aanvraag van een nieuw krediet
- Bestaande kredieten
- Communicatie
1. Hoeveel dossiers werden door de Vlaamse Kredietbemiddelaar behandeld in 2023? 
Graag totaalaantal en opdeling naar:
a) provincie;
b) soort onderneming (vzw, kmo, ….).
2. Hoeveel van de behandelde dossiers werden succesvol afgehandeld in 2023? Graag 
totaalaantal en opdeling naar:
a) provincie;
b) soort onderneming (vzw, kmo, ….).
3. Hoeveel van de behandelde dossiers raakten niet tot een eindpunt in 2022-2023? 
Graag totaalaantal per jaar en opdeling naar:
a) provincie;
b) soort onderneming (vzw, kmo, ….).
4. Graag de top 3 van redenen waarom een dossier ingediend werd, maar niet 
afgehandeld.
5. Wat is de gemiddelde wachttijd om een dossier in te dienen en de gemiddelde 
behandelingstermijn in 2023? 
6. Binnen welke sectoren was de Vlaamse Kredietbemiddelaar het meest actief in 2023? 
7. Hoe ziet de minister de ondernemingsfinanciering in Vlaanderen evolueren in 2024?  
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 400 van 29 april 2024
van ROBRECHT BOTHUYNE
1. In 2023 ontving de Vlaamse Kredietbemiddelaar 249 aanvragen voor 
kredietbemiddeling, waarvan 12 aanvragen als onontvankelijk werden beschouwd. Het 
merendeel van deze onontvankelijke aanvragen betrof algemene financieringsvragen; 
voor twee aanvragen werd doorverwezen naar respectievelijk de bevoegde instantie 
van het Brusselse en Waals Gewest.  
Hieronder een overzicht van het aantal behandelde (en afgesloten) dossiers per 
provincie en per soort onderneming. Eén aanvraag is nog in behandeling.
Behandelde dossiers per provincie:
Behandelde dossiers per soort onderneming:
2. De dienst Vlaamse Kredietbemiddelaar registreert de resultaten als volgt:
- bemiddeling via bank positief ;
- probleem opgelost tijdens de behandeling door onder andere adviesverlening 
kredietbemiddelaar;
- alternatieve oplossing gevonden;
- doorverwijzing;
- bemiddeling via bank leidt niet tot een oplossing;
- geen gevolg (klant beantwoordt onze bijkomende vragen niet);aantal %
Limburg 42 18%
Vlaams-Brabant 28 12%
Antwerpen 69 29%
Oost-Vlaanderen 54 23%
West-Vlaanderen 43 18%
Totaal 236 100%2023
aantal %
eenmanszaak 84 36%
bv ((e)bvba) 115 49%
nv 7 3%
vzw 0 0%
andere vennootschappen 23 10%
niet beschikbaar (prestarters) 7 3%
Totaal 236 100%2023
- ontvankelijk maar geen bemiddeling (vb. we geloven er niet in, onmogelijk).
Wij beschouwen de volgende categorieën als ‘succesvol afgehandeld’:
- bemiddeling via bank positief;
- probleem opgelost tijdens de behandeling;
- alternatieve oplossing gevonden.
Aangezien er bij een doorverwijzing geen verder zicht is op het verloop van het dossier, 
worden deze dossiers buiten beschouwing gelaten bij het berekenen van het 
succespercentage. De dossiers waarbij de ondernemer, na meerdere pogingen van 
contactname (via telefoon, mails) niet (meer) reageert, worden ‘zonder gevolg’ 
gesloten. Deze dossiers worden wel opgenomen in de berekening van de succesratio 
en beïnvloeden deze negatief.
Percentage dossiers succesvol behandeld per provincie:
Percentage dossiers succesvol behandeld per soort onderneming:
Hieruit blijkt dat gemiddeld 1 dossier op 2 (50,33%) succesvol kon worden afgerond 
(op basis van terugkoppeling door de ondernemer of de kredietverstrekker).
3. Bepaalde dossiers moeten afgesloten worden zonder dat er een eindpunt wordt 
bereikt. Dit zijn dossiers waarbij na herhaaldelijk aandringen geen reactie ontvangen 
wordt van de ondernemer. 
Totaal aantal dossiers zonder eindpunt per jaar per provincie:2023
Limburg 64%
Vlaams-Brabant 62%
Antwerpen 48%
Oost-Vlaanderen 53%
West-Vlaanderen 30%
2023
eenmanszaak 57%
vennootschappen 48%
aantal % aantal %
Limburg 6 19% 5 10%
Vlaams-Brabant 2 6% 5 10%
Antwerpen 10 31% 14 29%
Oost-Vlaanderen 9 28% 12 24%
West-Vlaanderen 5 16% 13 27%
Totaal 32 100% 49 100%2022 2023
Totaal aantal dossiers zonder eindpunt per soort onderneming:
4. De dossiers waarbij de ondernemer niet (meer) reageert na herhaaldelijk aandringen, 
beschouwen we als dossiers die niet raken tot een eindpunt. Het dossier wordt dan 
gesloten omdat er onvoldoende informatie beschikbaar is over de toestand en de 
mogelijkheden van de onderneming. Aangezien de Kredietbemiddelaar geen feedback 
krijgt van de ondernemer, is het niet mogelijk om de redenen te achterhalen waarom 
de ondernemer tijdens de behandeling afhaakt. Het zou kunnen betekenen dat:
- de ondernemer het aanvraagformulier invulde in een eerste paniekreactie en pas 
daarna tot inzicht kwam omtrent zijn situatie en mogelijkheden; 
- de ondernemer bij de aanvraag tot kredietbemiddeling van de bank reeds 
duidelijke feedback kreeg en weet waar de knelpunten zich situeren, maar toch 
nog probeert om met een onvolledig dossier via de bemiddelaar zijn 
financieringsprobleem op te lossen; 
- de ondernemer vindt dat de bemiddelaar het proces maar moet aanvatten met 
wat op een drafje kan aangeleverd worden, maar er niet voor kiest om er verder 
voor te gaan; 
- de ondernemer de vereiste informatie niet kan aanleveren, door bijvoorbeeld een 
gebrek aan medewerking van vertrouwenspersonen. 
5. Het eerste contact met de ondernemer vindt plaats binnen de drie werkdagen na 
ontvangst van het aanvraagformulier. Dit eerste contact bestaat uit een 
ontvangstbevestiging en de eerste vragen om bijkomende verduidelijking over de 
situatie. De behandelingstermijn kan sterk verschillen van dossier tot dossier. 
Sommige dossiers leiden vrijwel onmiddellijk tot een gerichte doorverwijzing of een 
oplossing, terwijl andere dossiers een vrij complex en langdurig bemiddelingsproces 
vereisen.
6. In volgende tabel wordt weergegeven in welke sectoren de aanvrager actief is. aantal % aantal %
eenmanszaak 9 28% 11 22%
vennootschappen 22 69% 37 76%
niet beschikbaar 1 3% 1 2%
Totaal 32 100% 49 100%2022 2023
2023
diensten 26%
bouw 24%
groot- en kleinhandel 19%
horeca 12%
transport 5%
productie 3%
vrij beroep 3%
land-en tuinbouw 2%
culturele sector 2%
andere 5%
De Vlaamse Kredietbemiddelaar is het meest actief in de sectoren van de diensten, 
bouw, groot- en kleinhandel en horeca.
7. In het eerste kwartaal van 2024 hebben de kredietinstellingen een nieuwe afname 
gekend van de vraag naar leningen van ondernemingen. Dit was in lijn met de 
verwachtingen. Uit een enquête uitgevoerd door de Belgische grootbanken begin 2024 
bleek immers dat de perceptie van ondernemers en bedrijfsleiders over de algemene 
toekenningsvoorwaarden voor bankkrediet relatief was verslechterd ten opzichte van 
september 2023. De banken meldden een aanzienlijke negatieve bijdrage van het 
algemene rentepeil aan de vraag van leningen vanuit de ondernemingen, maar ook 
aan de afname van de financieringsbehoeften. Een groeiend aantal ondernemingen 
geeft evenwel aan dat banken meer terughoudend zijn geworden met het verlenen 
van krediet in het eerste kwartaal van 2024. Men geeft nog wel krediet, maar stelt 
meer eisen, zoals een grotere eigen inbreng of meer waarborgen. Het proces duurt 
ook veel langer. Steeds meer ondernemers maken zich dan ook zorgen over de 
financiering van hun bedrijf. Die bezorgdheid over de kredietwaardigheid bij de bank 
brengt veel ondernemers ertoe om ook alternatieve financieringsvormen te 
overwegen. Het is dan ook niet verwonderlijk dat de kredietbarometer van de 
Nationale Bank op het laagste peil sinds 2008 staat. We dienen deze tendens uiteraard 
verder op te volgen in 2024.
 
PMV speelt een belangrijke rol in de klassieke verhouding tussen ondernemers en 
banken door het verlenen van waarborgen tot 75% van het geleende bedrag. Zij kan 
op die manier het verschil maken in het toekennen van een bankkrediet. 
Kredietdossiers kunnen ook sneller afgehandeld worden. 
Ondernemers vinden ook meer toegang tot alternatieve financieringsbronnen; 
aanvullend of als alternatief voor bankfinanciering. Vanuit de overheid worden ook hier 
heel wat financieringsformules aangereikt, bijvoorbeeld via PMV. We denken 
bijvoorbeeld aan het verschaffen van extern kapitaal en achtergestelde leningen die 
groei-investeringen mogelijk maken. Ook in 2024 moedigt de overheid Vlaamse 
ondernemingen die willen groeien via verschillende subsidiemaatregelen daartoe aan. 
Ik geloof dat de juiste financieringsmix vinden of stapelfinanciering (geld lenen bij 
meerdere financiers) belangrijk zal blijven in 2024.
 
