title: Vergunningen voor detailhandel - Aanvragen
thema: Economie
pdf link: https://docs.vlaamsparlement.be/pfile?id=2080184
thema link: https://www.vlaamsparlement.be/parlementaire-documenten/schriftelijke-vragen/1834875
SCHRIFTELIJKE VRAAG
nr. 15
van ROBRECHT BOTHUYNE
datum: 21 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Vergunningen voor detailhandel  -  Aanvragen
Sinds 1 januari 2018 kan men de stedenbouwkundige vergunning en de milieuvergunning 
samen aanvragen in één procedure: de omgevingsvergunning.
De categorieën van kleinhandel worden bepaald in artikel 4 van het Decreet Integraal 
handelsvestigingsbeleid:
-voeding;
-goederen voor persoonsuitrusting;
-planten, bloemen en goederen voor land- en tuinbouw;
-andere producten. 
De vergunningen worden respectievelijk door de gemeente, de provincie of de Vlaamse 
Regering behandeld, afhankelijk van de aard en de omvang van de aanvraag. Als de 
gemeente de vergunning weigert, kan men bij de provincie beroep aantekenen, binnen de 
30 dagen. Een vergunning geweigerd door de provincie wordt behandeld door de Vlaamse 
Regering, ook binnen de 30 dagen. 
De aanvragen van de vergunningen worden digitaal ingediend via het omgevingsloket. Het 
omgevingsloket is zo georganiseerd dat het Agentschap Innoveren en Ondernemen 
(VLAIO) alleen toegang krijgt tot de dossiers waarvoor er een adviesvraag aan VLAIO is 
gesteld. Daarom graag hieronder de cijfers waarover VLAIO beschikt. 
1. Hoeveel adviesvragen omgevingsvergunningen detailhandel werden in 2023 
aangevraagd? Graag totaalaantal en opdeling naar provincie. 
2. Hoeveel omgevingsvergunningen detailhandel werden in 2023 aanvaard door de 
gemeenten? Graag totaalaantal en opdeling naar provincie. 
3. Hoeveel omgevingsvergunningen detailhandel werden in 2023 geweigerd? Graag 
totaalaantal  en opdeling naar provincie. 
4. Wat was de top 3 van redenen van weigering van een omgevingsvergunning 
detailhandel in 2023? Graag redenen per jaar.
5. Hoeveel vergunningen die geweigerd werden door gemeenten en waartegen men in 
beroep ging bij de provincie werden uiteindelijk wel goedgekeurd door de provincie 
(beslissing gemeente overruled door provincie) in 2023? Graag aantal en opdeling naar 
provincie. 
6. Hoeveel vergunningen die geweigerd werden door gemeenten en waartegen men in 
beroep ging bij de provincie werden eveneens niet goedgekeurd door de provincie 
(beslissing gemeente gevolgd door provincie) in 2023? Graag aantal en opdeling naar 
provincie. 
7. VLAIO kan advies geven in dossiers die een omgevingsvergunning detailhandel 
aanvragen. 
Hoeveel adviezen gaf VLAIO in aanvragen tot omgevingsvergunningen op gemeentelijk 
vlak in 2023? Graag totaalaantal en opdeling naar provincie. 
8. VLAIO kan advies geven in dossiers in beroep die een omgevingsvergunning 
detailhandel aanvragen. 
Hoeveel adviezen gaf VLAIO in aanvragen tot omgevingsvergunningen op provinciaal 
vlak in 2023 (eerste aanleg/beroepsprocedure)? Graag totaalaantal en opdeling naar 
provincie. 
9. VLAIO kan advies geven in dossiers in beroep die een omgevingsvergunning 
detailhandel aanvragen. 
Hoeveel adviezen gaf VLAIO in aanvragen tot omgevingsvergunningen op Vlaams 
niveau in 2023 (eerste aanleg/beroepsprocedure)? Graag totaalaantal en opdeling 
naar provincie. 
10. In welke mate heeft het advies van VLAIO een impact op de beslissingen in 2023 
(ermee rekening houdende dat het advies van VLAIO niet bindend is)? Graag impact 
en opdeling naar
a) gemeentelijk vlak;
b) provinciaal niveau;
c) niveau Vlaamse Regering.
11. Hoe evalueert de minister bovenstaande cijfers en procedures? Welke knelpunten 
kunnen worden onderkend? Kan en zal er bijgestuurd worden? Zo ja, waarop zal er 
ingegrepen worden, met welk budget en timing? 
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
ANTWOORD 
op vraag nr. 15 van 21 oktober 2024
van ROBRECHT BOTHUYNE
1. In 2023 zijn aan VLAIO 143 adviezen gevraagd in het kader van de 
omgevingsvergunning detailhandel, als volgt verspreid over de provincies:
2023
Antwerpen 33
Vlaams-
Brabant 16
Oost-
Vlaanderen 33
West-
Vlaanderen 38
Limburg 23
Totaal: 143
2. Volgens de rapportagetool van het Omgevingsloket zijn in 2023 187 
omgevingsvergunningen detailhandel aanvaard door de gemeenten, als volgt 
verspreid over de provincies:
2023
Antwerpen 44
Vlaams-Brabant 30
Oost-Vlaanderen 38
West-
Vlaanderen 46
Limburg 29
Totaal: 187
3. Volgens de rapportagetool van het Omgevingsloket zijn in 2023 42 
omgevingsvergunningen detailhandel geweigerd door de gemeenten, als volgt 
verspreid over de provincies:
2023
Antwerpen 14
Vlaams-Brabant 7
Oost-Vlaanderen 12
West-Vlaanderen 6
Limburg 3
Totaal: 42
4. De redenen van weigering van een omgevingsvergunning konden niet bekomen 
worden via de rapportagetool van het Omgevingsloket.
5. Deze gegevens konden niet opgevraagd worden via de rapportagetool van het 
Omgevingsloket.
6. Deze gegevens konden niet opgevraagd worden via de rapportagetool van het 
Omgevingsloket.
7. VLAIO gaf in 2023 57 adviezen kleinhandelsvergunning op gemeentelijk vlak, verdeeld 
over de provincies als volgt:
2023 Gemeentelijk niveau
Antwerpen 16
Vlaams-
Brabant 5
Oost-
Vlaanderen 17
West-
Vlaanderen 10
Limburg 9
Totaal: 57
8. VLAIO gaf in 2023 4 adviezen kleinhandelsvergunning op provinciaal vlak, verdeeld 
over de provincies als volgt:
2023 Provinciaal niveau
Antwerpen 1
Vlaams-
Brabant  
Oost-
Vlaanderen 1
West-
Vlaanderen 2
Limburg  
Totaal: 4
9. VLAIO gaf in 2023 2 adviezen kleinhandelsvergunning op Vlaams niveau, verdeeld over 
de provincies als volgt:
2023Vlaams 
niveau
Antwerpen  
Vlaams-
Brabant 1
Oost-
Vlaanderen  
West-
Vlaanderen 1
Limburg  
Totaal: 2
10. Een verband tussen de uitkomst van het niet-bindend advies van VLAIO en de 
uiteindelijke beslissing van de vergunningsverstrekker is niet zomaar te leggen. 
Behalve bij VLAIO kan ook bij Hulpverleningszones, De Werkmaatschappij, Agentschap 
Natuur & Bos, Aquafin, Agentschap Wegen & Verkeer, de Openbare Vlaamse 
Afvalmaatschappij, de Vlaamse Maatschappij voor Watervoorziening, Toegankelijk 
Vlaanderen, … advies worden in gewonnen. Bovendien geeft ook de eigen administratie 
van de vergunningsverstrekker een advies. De argumenten uit al deze adviezen 
worden tegen elkaar afgewogen om tot een gemotiveerde beslissing te komen. 
Het aantal dossiers waarbij de beslissing in lijn lag met het advies van VLAIO:
2023  
Gemeente 44
Provincie 5
Gewest 2
11. Centraal in het decreet integraal handelsvestigingsbeleid (IHB) staat de 
detailhandelsvisie die steden en gemeenten zouden moeten ontwikkelen en de 
ruimtelijke instrumenten zoals stedenbouwkundige verordeningen en ruimtelijke 
uitvoeringsplannen die ze daaraan zouden moeten koppelen. Op die manier zou een 
aanvraag voor een kleinhandelsvergunning voor ondernemers en projectontwikkelaars 
veel transparanter en voorspelbaarder worden: op voorhand is dan geweten waar 
kleinhandel gewenst is en waar niet. Sinds 2009 beperkt de Europese dienstenrichtlijn 
(EDRL) immers sterk de criteria waaraan vergunningsaanvragen kunnen worden 
getoetst. Eigenlijk moet voor nog te veel aanvragen kleinhandelsvergunning, een ad 
hoc-evaluatie gebeuren terwijl de 4 hoofddoelstellingen van het IHB-decreet daarvoor 
niet geschikt zijn.
Het IHB-decreet werd in 2023 gewijzigd om bijsturingen toe te laten: de definitie van 
handelsgeheel werd verfijnd, de categorie “andere producten” werd opgedeeld in 3 
nieuwe categorieën, het opsplitsen van winkels in kleinere units werd 
vergunningsplichtig gemaakt en de handhavingsbevoegdheid van de lokale besturen 
werd uitgebreid. Het gros van deze wijzigingen ging in werking in het voorjaar van 
2024. Voor een evaluatie van die wijzigingen is het nog te vroeg.
