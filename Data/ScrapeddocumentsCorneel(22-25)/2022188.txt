title: Geïntegreerd investeringsprogramma (GIP) 2024 - Veiligheidsinvesteringen premetro Antwerpen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022188
thema link: https://www.vlaamsparlement.be/parlementaire-documenten/schriftelijke-vragen/1784356
SCHRIFTELIJKE VRAAG
nr. 319
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Veiligheidsinvesteringen premetro 
Antwerpen
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over de investeringen voorzien voor de veiligheid in de 
Antwerpse premetro.
1. In het ontwerp GIP 2024 wordt onder nummer GIP004334/01 - “Premetro Antwerpen 
- vernieuwing noodtelefoons” een reservebudget van €500.000 voorzien. 
Kan meer informatie over deze investering gegeven worden? Welke timing wordt hierin 
voorzien?
2. In het doorkijk GIP 2025 wordt onder nummer GIP004339/01 - “Premetro Antwerpen 
- vernieuwing tunnelrookextractie F1” €640.000 voorzien. 
Kan meer informatie over deze investering gegeven worden? Welke timing wordt hierin 
voorzien? Welke concrete investeringen zullen hiermee gedaan worden?
3. In het ontwerp GIP 2024 wordt onder nummer GIP004341/01 - “Back-up Tech CC 
Dispatch Antwerpen” een reservebudget van €350.000 voorzien. In het doorkijk GIP 
2025 wordt eveneens een budget van €350.000 voorzien. 
Wordt hiermee in de videomonitoring van de premetro voorzien? Kan meer informatie 
over deze investering gegeven worden? Welke timing wordt hierin voorzien?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 319 van 1 december 2023
van ORRY VAN DE WAUWER 
1. In de oudere tunnels is er een beperkt aantal noodtelefoons. Dit project voorziet in 
het bijplaatsen van noodtelefoons zodat er iedere 50 meter (aan iedere bluspost) een 
noodtelefoon beschikbaar is.
2. Dit omvat het vernieuwen van de extractieventilatoren, inclusief het stuurbord.
 
3. Hiermee wordt de ontdubbeling bedoeld, oftewel het inrichten van een bijkomend 
technisch controlecentrum en operationele dispatching in Antwerpen op een 
alternatieve locatie, om de continuïteit te verzekeren van het boven- en ondergrondse 
tramverkeer bij catastrofaal verlies of ontruiming van de huidige site.
Alle nodige technieken worden voorzien om alle functies van het huidige Technisch 
Controle Center (TCC) en de dispatching over te kunnen nemen. Onder voorbehoud 
van voldoende middelen en mensen wordt de oplevering hiervan in 2025 
vooropgesteld.
