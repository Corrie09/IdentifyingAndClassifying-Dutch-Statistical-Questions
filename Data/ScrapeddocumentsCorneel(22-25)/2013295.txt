title: Starttoetsen hoger onderwijs - Invloed op keuze trajectstarters
thema: Onderwijs en Vorming
pdf link: https://docs.vlaamsparlement.be/pfile?id=2013295
thema link: https://www.vlaamsparlement.be/parlementaire-documenten/schriftelijke-vragen/1778658
SCHRIFTELIJKE VRAAG
nr. 112
van BRECHT WARNEZ
datum: 9 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Starttoetsen hoger onderwijs  -  Invloed op keuze trajectstarters
Het afleggen van een starttoets zorgt ervoor dat de student een beter beeld heeft van het 
verwachte instapniveau voor een bepaalde opleiding en van welke benodigde vaardigheden 
de student al bezit. 
Daarom moet worden opgevolgd hoeveel studenten zich effectief inschrijven voor een 
opleiding na het afleggen van de starttoets.
In het antwoord op mijn schriftelijke vraag nr. 88 van 21 oktober 2021 gaf de minister aan 
dat hij nog niet kon antwoorden aangezien de Vlaamse Interuniversitaire Raad (VLIR) 
belast is met de opvolging en analyse van de resultaten. De minister stelde dat hij om de 
nodige informatie gevraagd had. Vandaar deze opvolgvraag.
Graag de cijfers in Excel.
1. Hoeveel trajectstarters nemen deel aan een verplichte starttoets maar schrijven zich 
later in voor een opleiding waarvoor ze niet de corresponderende starttoets hebben 
afgelegd? 
a) Kan de minister een overzicht geven voor de afgelopen 3 jaar per starttoets en 
per niet-corresponderende opleiding waarvoor wordt ingeschreven?
b) Kan de minister een overzicht geven per starttoets van de gemiddelde score van 
de studenten die zich niet inschreven voor de corresponderende starttoets?
2. Kan de minister een overzicht geven van de slaagcijfers voor het eerste jaar voor alle 
trajectstarters die na het afleggen van een starttoets zich hebben ingeschreven voor 
een andere studie in het hoger onderwijs? Merkt hij een verband op tussen het al dan 
niet slagen voor de starttoets en de slaagkansen in het eerste jaar?
3. a) Kan de minister een overzicht geven van het aantal trajectstarters dat een al dan 
niet verplichte starttoets aflegt en vervolgens zich niet meer inschrijft voor het 
hoger onderwijs? Wat is de gemiddelde score van die trajectstarters voor de 
starttoetsen? Graag een overzicht per opleiding sinds de invoering van de 
starttoets.
b) Hoe evalueert de minister die cijfers?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 112 van 9 november 2023
van BRECHT WARNEZ
Er zijn nog geen gegevens beschikbaar over de starttoetsen. Deze werden pas een eerste 
keer afgenomen in het lopende academiejaar 2023-2024. 
