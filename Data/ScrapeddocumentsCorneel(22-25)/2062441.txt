title: Erfbelasting - Overleden minderjarigen
thema: Financiën
pdf link: https://docs.vlaamsparlement.be/pfile?id=2062441
thema link: https://www.vlaamsparlement.be/parlementaire-documenten/schriftelijke-vragen/1815715
SCHRIFTELIJKE VRAAG
nr. 241
van KATRIEN SCHRYVERS
datum: 22 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfbelasting  -  Overleden minderjarigen
Op een erfenis is erfbelasting verschuldigd. Hoeveel erfbelasting men moet betalen, hangt 
af van de graad van verwantschap van de erfgenaam met de overledene, de omvang van 
de nalatenschap en de samenstelling van de erfenis (roerend en onroerend).
In antwoord op mijn schriftelijke vraag nr. 301 van 27 maart 2023 gaf de minister cijfers 
over het aantal minderjarige erflaters. Mogelijk zijn de cijfers van 2022 nog gewijzigd, 
aangezien de aangiftetermijn nog niet voor alle nalatenschappen verstreken was.
1. Hoeveel dossiers van minderjarige erflaters werden geregistreerd in 2022 en 2023? 
Graag een opdeling per jaar.
2. Welke bedragen aan erfbelasting staan daar telkens tegenover? Graag een opdeling 
per jaar. Wat was telkens het hoogste bedrag aan erfbelasting dat ingekohierd werd?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 241 van 22 maart 2024
van KATRIEN SCHRYVERS
In onderstaande tabel vindt u voor aanslagjaren 2022 en 2023 het aantal dossiers van 
minderjarige erflaters, de totale erfbelasting en het hoogste bedrag aan erfbelasting dat 
voor die dossiers werd ingekohierd. 
Voor 2022 en 2023 was in respectievelijk 4 en 3 nalatenschappen van minderjarige 
erflaters erfbelasting verschuldigd.
Gelet op de termijn voor het indienen van de aangifte van nalatenschap zijn de cijfers voor 
aanslagjaar 2023 mogelijk nog niet volledig.
aanslagjaar 2022 2023
aantal minderjarige erflaters 259 264
totaal ingekohierde erfbelasting (€) 50.302 2.060
maximum ingekohierde erfbelasting (€) 30.165 1.556
