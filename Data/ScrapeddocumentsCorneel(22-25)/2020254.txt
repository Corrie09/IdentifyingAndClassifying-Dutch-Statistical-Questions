title: Geïntegreerd investeringsprogramma (GIP) 2024 - Edegem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2020254
thema link: https://www.vlaamsparlement.be/parlementaire-documenten/schriftelijke-vragen/1784320
SCHRIFTELIJKE VRAAG
nr. 310
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Edegem
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
In de gemeente Edegem werden werken voorzien aanpalend aan de N171. Budgetten 
hiervoor worden evenwel niet voorzien binnen het GIP. Graag vraag ik hierover meer 
informatie.
1. In het definitieve GIP 2023 werd onder nummer GIP001921/01: “N171 herinrichting 
Hovestraat” een reservebudget van €200.000 voorzien. 
Kon dit budget in 2023 effectief voorzien worden? Wat is de stand van zaken met 
betrekking tot dit project? Welke delen van het project konden al gerealiseerd worden?
2. Klopt het dat de heraanleg van het kleine stuk Hovestraat en de kruising met de N171 
Boniverlei weer vertraging heeft opgelopen en verder uitgesteld is? Graag meer 
duiding.
3. Welke engagementen worden door AWV in dit dossier verder genomen? Welke 
budgetten dienen hiertoe voorzien te worden? Welke timing wordt hierin voorzien?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 310 van 1 december 2023
van ORRY VAN DE WAUWER
1. Het reservebudget van 200.000 euro onder het nummer GIP001921/01 is uiteindelijk 
niet opgenomen in 2023. De 200.000 euro is een bijdrage van het Agentschap Wegen 
en Verkeer (AWV) bij de werken van de gemeente Edegem voor de herinrichting van 
de Hovestraat. Aangezien deze werken nog niet van start zijn gegaan, was het niet 
nodig dit budget in 2023 nog te voorzien. 
2. De heraanleg van het kruispunt Hovestraat met de Boniverlei hangt vast aan de 
heraanleg van de totale Hovestraat. Dit werk wordt getrokken door de gemeente 
Edegem en het AWV heeft geen invloed op de uitvoering van de werken. 
3. Bij de herinrichting van de Hovestraat heeft het AWV het engagement genomen om 
het kruispunt Hovestraat x Boniverlei te financieren. Dit werd geraamd op 200.000 
euro. Dit geld is voorlopig voorzien op het reserveprogramma van 2025. 
