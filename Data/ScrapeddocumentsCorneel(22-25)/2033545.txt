title: Gemeente- en OCMW-raad - Constructieve motie van wantrouwen
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2033545
thema link: https://www.vlaamsparlement.be/parlementaire-documenten/schriftelijke-vragen/1793479
SCHRIFTELIJKE VRAAG
nr. 97
van BRECHT WARNEZ
datum: 11 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Gemeente- en OCMW-raad  -  Constructieve motie van wantrouwen
Bij decreet van 16 juli 2021 ter versterking van de lokale democratie werd de constructieve 
motie van wantrouwen ingevoerd. De gemeenteraad kan sindsdien een constructieve motie 
van wantrouwen aannemen tegen alle leden van het college van burgemeester en 
schepenen (collectieve motie) of tegen één of meer schepenen (individuele motie). 
Daarnaast ontstond ook de mogelijkheid voor de raad voor maatschappelijk welzijn om 
een constructieve motie aan te nemen tegen de voorzitter van het bijzonder comité voor 
de sociale dienst als die van rechtswege als schepen werd toegevoegd aan het college. 
De vroegere procedure van structurele onbestuurbaarheid loste de verwachtingen niet in 
en had veeleer een averechts effect, zoals politieke onrust, verdeeldheid en verzuring bij 
de bevolking. Door die regeling te vervangen door de mogelijkheid voor de gemeenteraad 
om een constructieve motie van wantrouwen aan te nemen, beschikt de gemeente- en 
OCMW-raad over een effectief middel om de steun aan het college of één of meer 
schepenen op te zeggen en tegelijk zijn steun aan de opvolger(s) te verlenen. Hij verstevigt 
daarmee zijn positie.
1. Hoeveel keer werd de collectieve constructieve motie van wantrouwen door de 
gemeenteraad aangenomen? Graag in Excel een overzicht per provincie en per 
gemeente, met vermelding van datum.
2. Hoeveel keer werd de individuele constructieve motie van wantrouwen door de 
gemeenteraad aangenomen? Graag in Excel een overzicht per provincie en per 
gemeente, met vermelding van datum.
3. Hoeveel keer werd de individuele constructieve motie van wantrouwen door de OCMW-
raad aangenomen? Graag in Excel een overzicht per provincie en per gemeente, met 
vermelding van datum.
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 97 van 11 januari 2024
van BRECHT WARNEZ
In het antwoord op uw schriftelijke vraag nr. 124 van 12 januari 2023 is eerder al een 
overzicht bezorgd van het aantal collectieve en individuele constructieve moties van 
wantrouwen. Dit antwoord actualiseert deze gegevens. Het decreet over het lokaal bestuur 
voorziet dat er geen collectieve of individuele motie van wantrouwen meer kan worden 
aangenomen in de periode van twaalf maanden voor de verkiezingen. Deze cijfers zijn 
bijgevolg de definitieve cijfers over het aantal constructieve moties van wantrouwen voor 
deze bestuursperiode.
In de bijlage kan u de gevraagde gegevens vinden. Deze gegevens zijn afkomstig uit de 
besluitendatabank (LBLOD).
BIJLAGE
Overzicht moties van wantrouwen
