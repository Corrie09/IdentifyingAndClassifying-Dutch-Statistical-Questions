title: Volwassenenonderwijs - Begeleider kinderopvang
thema: Onderwijs en Vorming
pdf link: https://docs.vlaamsparlement.be/pfile?id=2048693
thema link: https://www.vlaamsparlement.be/parlementaire-documenten/schriftelijke-vragen/1803873
SCHRIFTELIJKE VRAAG
nr. 310
van KATRIEN SCHRYVERS
datum: 19 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Volwassenenonderwijs  -  Begeleider kinderopvang
Wie zich wil omscholen om aan de slag te gaan binnen de kinderopvang kan in het 
volwassenenonderwijs een certificaat behalen van begeleider kinderopvang. Met zo’n 
certificaat, dat wordt erkend door Onderwijs en Opgroeien, kan men aan de slag als 
kinderbegeleider van baby’s en peuters of als begeleider in de buitenschoolse opvang.
In antwoord op mijn schriftelijke vraag nr. 301 van 27 januari 2023 verkreeg ik cijfers ter 
zake van de voorbije schooljaren.
1. Hoeveel deelnemers startten tijdens het schooljaar 2022-2023 met een opleiding in het 
volwassenenonderwijs tot begeleider kinderopvang voor baby's en peuters en hoeveel 
tot begeleider kinderopvang voor schoolgaande kinderen? Hoeveel van die deelnemers 
volgden de opleiding in dag- dan wel in avondonderwijs? Graag telkens een opdeling 
per opleidingsrichting en per provincie.
2. Hoeveel deelnemers behaalden tijdens het schooljaar 2022-2023 het certificaat 
begeleider kinderopvang voor het volwassenenonderwijs? Graag een opdeling of het 
ging om begeleiders voor baby's of peuters dan wel voor schoolgaande kinderen. Graag 
ook telkens een opdeling per provincie.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 310 van 19 februari 2024
van KATRIEN SCHRYVERS
De nieuwe opleidingen ‘Kinderbegeleider schoolgaande kinderen’ en ‘Kinderbegeleider 
baby’s en peuters’ zijn gestart op 01/02/2020. De cijfers voor het schooljaar 2022-2023 
zijn nog niet geverifieerd en gevalideerd. Mijn administratie geeft aan dat tegen eind april 
de gevraagde cijfers geverifieerd zijn. Cijfers die niet definitief zijn, kan ik nog niet 
meegeven. 
