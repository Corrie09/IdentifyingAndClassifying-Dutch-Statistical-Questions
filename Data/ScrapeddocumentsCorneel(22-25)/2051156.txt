title: Ecologiepremie+ - Stand van zaken
thema: Economie
pdf link: https://docs.vlaamsparlement.be/pfile?id=2051156
thema link: https://www.vlaamsparlement.be/parlementaire-documenten/schriftelijke-vragen/1811116
SCHRIFTELIJKE VRAAG
nr. 336
van ROBRECHT BOTHUYNE
datum: 7 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Ecologiepremie+  -  Stand van zaken
Een ecologiepremie is een financiële tegemoetkoming aan ondernemingen die ecologie-
investeringen zullen realiseren in het Vlaamse Gewest. Met de ecologiepremie wil de 
Vlaamse overheid ondernemingen stimuleren om hun productieproces milieuvriendelijk en 
energiezuinig te organiseren en zij neemt daarbij een gedeelte van de extra 
investeringskosten die een dergelijke investering met zich brengt, voor haar rekening.
De investeringen die in aanmerking komen voor een premie staan in een limitatieve lijst 
(LTL).
1. Hoeveel aanvragen werden in 2023 ingediend? Graag totaalaantal en opsplitsing per:
a) provincie;
b) soort onderneming (klein/gemiddeld/groot);
c) sector;
d) aangevraagde technologie;
e) gevraagd investeringsbedrag;
f) gevraagd subsidiebedrag.
2. Hoeveel van de ingediende aanvragen in 2023 werden toegekend? Graag totaalaantal 
en opsplitsing per:
a) provincie;
b) soort onderneming (klein/gemiddeld/groot);
c) sector;
d) toegekende technologie;
e) toegekend investeringsbedrag;
f) toegekend subsidiebedrag.
3. Hoeveel van de ingediende aanvragen in 2023 werden geweigerd? Graag totaalaantal 
en opsplitsing per:
a) provincie;
b) soort onderneming (klein/gemiddeld/groot);
c) sector;  
d) geweigerde technologie;
e) geweigerd investeringsbedrag;
f) geweigerd subsidiebedrag.
Algemeen
4. Welke tendens kan men de laatste drie jaar onderkennen en dat op volgende vlakken:
a) aantal aanvragen;
b) gevraagd investeringsbedrag;
c) gevraagd subsidiebedrag;
d) aantal aanvaardde aanvragen;
e) goedgekeurde investeringsbedrag;
f) goedgekeurde subsidiebedrag;
g) soort onderneming;
h) sector.
5. Binnen de LTL: welke van de technologieën binnen de LTL komen het meest in 
aanmerking? Graag top 10 voor 2023 en opsplitsing per:
a) soort onderneming;
b) provincie;
c) soort technologie.
6. Wat is de gemiddelde doorlooptijd van een dossier, van indiening tot beslissing? Graag 
gemiddelde doorlooptijd voor 2023.
7. Wat is de handhaving binnen de ecologiepremie+? Op welke manier wordt zij 
toegepast? Hoeveel controles op verkeerd toegekende premies zijn er in 2023 
gebeurd? Graag totaalaantal en opdeling per:
a) provincie;
b) soort onderneming (klein/gemiddeld/groot);
c) sector;  
d) technologie.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 336 van 7 maart 2024
van ROBRECHT BOTHUYNE
1. a-b) Voor 2023 is bijlage 1 toegevoegd met dezelfde opdeling als in de jaarverslagen: 
provincie-grootte. De grootte van de onderneming is opgesplitst in kmo en grote 
onderneming omdat het verschil tussen kleine en middelgrote onderneming geen 
invloed heeft op de toekenning van de subsidie. Deze opdeling wordt ook verder 
in de tabellen aangehouden. De gevraagde investerings- en subsidiebedragen 
zijn in alle tabellen van deze vraag opgenomen. Het feit dat de maatschappelijke 
zetel wordt gebruikt voor het bepalen van de locatie in de bijgevoegde tabellen 
verklaart waarom daarin ook niet-Vlaamse provincies en zelfs Duitsland 
voorkomen. 
c) Zie bijlage 2 met de gevraagde opdeling.
d) Zie bijlage 3 met de gevraagde opdeling.
2. a-b) Voor 2023 is bijlage 4 toegevoegd met dezelfde opdeling als in de jaarverslagen: 
provincie-grootte. De toegekende investerings- en subsidiebedragen zijn in alle 
tabellen van deze vraag opgenomen.
c) Zie bijlage 5 met de gevraagde opdeling.
d) Zie bijlage 6 met de gevraagde opdeling.
3. a-b) Voor 2023 is bijlage 7 toegevoegd met dezelfde opdeling als in de jaarverslagen: 
provincie-grootte. De gevraagde investerings- en subsidiebedragen zijn in alle 
tabellen van deze vraag opgenomen.
c) Zie bijlage 8 met de gevraagde opdeling.
d) Zie bijlage 9 met de gevraagde opdeling.
4. Voor 2023 is bijlage 10 toegevoegd met de gevraagde opdeling. Na een paar 
vergelijkbare jaren in het aantal aanvragen en gevraagde subsidie in 2021 en 2022 zijn 
die parameters in 2023 sterk gestegen. Het aandeel van de kmo’s is licht dalend maar 
blijft hoger dan 75%. Het aandeel van sector 4 (bouw, handel, vervoer) in het aantal 
ingediende aanvragen is gans de periode groter dan 50% maar dalend sinds 2021. 
5. Voor 2023 is bijlage 11 toegevoegd met de gevraagde opdeling.
6. Voor 2023 is de gemiddelde doorlooptijd 121 dagen.
7. De steun bij de ecologiepremie plus wordt uitbetaald volgens volgend schema:
­1ste schijf van 30% van de toegekende steun wanneer aangetoond wordt dat 30% 
van de investeringen gerealiseerd zijn (controle van factuur),
­2de schijf van 30% van de toegekende steun bij realisatie van 60% van de 
investering (controle van factuur),
­3de schijf van de toegekende steun (saldo) bij volledige realisatie van de 
investeringen (controle door inspectie).
Bij de aanvraag tot uitbetaling van de eerste twee schijven gebeurt de controle 
doorgaans door de afdeling Steun van VLAIO.
Bij de aanvraag tot uitbetaling van de laatste schijf van de subsidie wordt het dossier 
overgemaakt aan de dienst Inspectie van VLAIO voor een eindcontrole.
De dienst Inspectie bepaalt onafhankelijk van de steunafdeling volgens vooraf 
bepaalde normen die verwerkt zijn in een risicoanalyse of een dossier al dan niet in 
aanmerking komt voor een controle.
Nadat bepaald is dat een dossier moet gecontroleerd worden, wordt dit aan de 
inspecteur ter controle overgemaakt.
De verdeling van de dossiers gebeurt hoofdzakelijk geografisch, rekening houdend met 
de specialiteiten en de bestaande workload van de inspecteurs.
De inspecteur bereidt het dossier voor en maakt vervolgens een afspraak voor een 
controle ter plaatse.
De elementen ter controle worden samengesteld vanuit een mix aan bronnen:
De inspecteur zoekt zelf naar beschikbare data (website van de onderneming, KBO, 
balanscentrale NBB,…). Ontbrekende stukken worden opgevraagd bij de onderneming 
(of de derden die optreden in de plaats van de onderneming: subsidiebureau, 
boekhouder,…). Meestal wordt gevraagd deze stukken klaar te houden voor de controle 
ter plaatse. Tijdens de controle ter plaatse worden deze stukken beoordeeld samen 
met de visuele vaststelling van de ingediende subsidieerbare uitgaven.
Bij controle stelt de dienst Inspectie onder meer vast of de investeringen werden 
uitgevoerd zoals voorzien bij de toekenning van de steun. Afwijkingen op de 
uitgevoerde investeringen zijn niet abnormaal en het gaat hier dus doorgaans niet over 
dossiers met een vermoeden van fraude. Vaststellingen kunnen leiden tot:
- behoud van de toegekende steun (in de bijgevoegde tabel omschreven als conform 
basisbeslissing)
- herziening van de steun waarbij (in de bijgevoegde tabel omschreven als niet 
conform basisbeslissing): 
een derde schijf nog gedeeltelijk wordt uitbetaald
een derde schijf niet wordt uitbetaald (met behoud van de reeds uitbetaalde 
eerste twee schijven)
de reeds uitbetaalde steun geheel of gedeeltelijk wordt teruggevorderd.
Voor 2023 is bijlage 12 toegevoegd met het aantal uitgevoerde controles in 2023.
BIJLAGEN 
1.Overzicht vraag 1. a-b
2.Overzicht vraag 1. c
3.Overzicht vraag 1. d
4.Overzicht vraag 2. a-b
5.Overzicht vraag 2. c
6.Overzicht vraag 2. d
7.Overzicht vraag 3. a-b
8.Overzicht vraag 3. c
9.Overzicht vraag 3. d
10.Overzicht vraag 4
11.Overzicht vraag 5
12.Overzicht vraag 7
