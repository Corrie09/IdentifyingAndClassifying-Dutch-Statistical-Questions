title: Onderwijspersoneel - Re-integratie na langdurige ziekte
thema: Onderwijs en Vorming
Werk
pdf link: https://docs.vlaamsparlement.be/pfile?id=2046169
thema link: https://www.vlaamsparlement.be/parlementaire-documenten/schriftelijke-vragen/1803443
SCHRIFTELIJKE VRAAG
nr. 301
van LOES VANDROMME
datum: 13 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Re-integratie na langdurige ziekte
Onderwijspersoneelsleden die langdurig ziek zijn, kunnen een verzoek indienen bij de 
preventieadviseur-arbeidsgeneesheer voor het starten van een re-integratietraject. Ook 
het schoolbestuur kan dat doen.
Als alle partijen akkoord gaan met het re-integratieplan dat het schoolbestuur opmaakt, 
dan wordt een overeenkomst over de vorm van tewerkstelling ondertekend.
Er zijn drie vormen van tewerkstelling mogelijk.
1. Het bestuur kan de functiebeschrijving voor het onderwijspersoneelslid aanpassen.
2. Het bestuur perkt de draagwijdte van de vaste benoeming in.
3. Het bestuur biedt het personeelslid een proefperiode aan in een andere job met de 
bedoeling het personeelslid een nieuwe vaste benoeming te geven (in een bepaald deel 
van de job).
Het bestuur kan ook beslissen geen nieuwe job aan de bieden.
1. Hoeveel formele re-integratietrajecten voor onderwijspersoneel werden er in de 
voorbije 5 jaar opgestart? Welk percentage van langdurig zieke personeelsleden 
vertegenwoordigt die groep? Graag een overzicht per jaar, per provincie en per functie 
van het personeelslid.
2. Welke soort beslissing werd er telkens genomen naar aanleiding van deze re-
integratietrajecten? Graag ook hier een overzicht per jaar, per provincie en per functie 
van het personeelslid.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 301 van 13 februari 2024
van LOES VANDROMME
De vraagstelling lijst drie vormen van tewerkstelling op die het uitrollen van een re-
integratieplan mogelijk maken. De gekozen vorm van tewerkstelling heeft echter een 
invloed op de data-analyse. Ik verklaar me nader, per tewerkstellingsvorm.
- Eerste vorm = Het bestuur kan de functiebeschrijving voor het 
onderwijspersoneelslid aanpassen. Functiebeschrijvingen hoeven schoolbesturen niet 
aan de onderwijsadministratie te bezorgen. Daarom kan mijn onderwijsadministratie 
niet over deze tewerkstellingsvorm rapporteren.
- Tweede vorm = Het bestuur perkt de draagwijdte van de vaste benoeming in. Mijn 
onderwijsadministratie liet weten dat het mededelingen m.b.t. die inperking van de 
draagwijdte van de vaste benoeming beperkt is tot één personeelslid.
- Daarom beslaat de analyse voor deze schriftelijke vraag enkel de derde vorm van 
tewerkstelling. De bevraging focust dus op die onderwijspersoneelsleden waarvan 
hun bestuur hen een proefperiode aanbiedt in een andere job met de bedoeling het 
personeelslid een nieuwe vaste benoeming te geven.  
Ter vervollediging geef ik mee dat AGODI een “langdurig ziek personeelslid” bestempelt 
als een personeelslid dat minimum 1 jaar ononderbroken ziekteverlof heeft.
De verkregen groep onderwijspersoneelsleden splitst AGODI verder op naar ambt en per 
provincie.
1.1 Aantal onderwijspersoneelsleden in formele re-integratietrajecten per provincie
Provincie 2018-2019 2019-2020 2020-2021 2021-2022 2022-2023
Antwerpen 1 1 3 1 2
Brussels 
Hoofdstedelijk 
Gewest1 1 / / /
Limburg 1 / 1 3 1
Oost-Vlaanderen / 1 2 1 2
Vlaams-Brabant 2 1 2 1 /
West-Vlaanderen 3 7 7 2 6
Totaal 8 11 15 8 11
1.2 Aantal onderwijspersoneelsleden in formele re-integratietrajecten per ambt
Ambt 2018-2019 2019-2020 2020-2021 2021-2022 2022-2023
Directeur 1 1 / 1 1
Kleuter-
onderwijzer2 1 1 / /
Leermeester 
lichamelijke 
opvoeding/ / 1 1 1
Leraar 4 4 4 3 4
Leraar algemene 
en sociale 
vorming1 1 1 / /
Leraar 
beroepsgerichte 
vorming/ 1 1 1 1
Leraar SVWO 1 / / 1
Onderdirecteur / / 1 / /
Opvoeder 63 
punten (SO)/ / 1 /
Opvoeder 82 
punten (SO)/ / 1 / /
Pscychopedago-
gisch consulent/ / 1 / /
Studiemeester-
opvoeder in een 
internaat1 / / 1
Werkmeester / 2 4 1 2
Totaal 8 11 15 8 11
1.3 Aantal onderwijspersoneelsleden in formele re-integratietrajecten, afgezet t.o.v. het 
aantal onderwijspersoneelsleden met langdurig ziekteverlof
Schooljaar Aantal in formeel re-
integratietrajectAantal met langdurig ziekteverlof 
van minimum 1 jaarPercentage
2018-2019 8 3.124 0,26%
2019-2020 11 2.252 0,49%
2020-2021 15 2.204 0,68%
2021-2022 8 3.573 0,22%
2022-2023 11 2.545 0,43%
