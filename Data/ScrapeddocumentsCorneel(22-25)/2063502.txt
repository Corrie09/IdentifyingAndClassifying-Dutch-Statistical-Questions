title: Elektrische voertuigen - Proefprojecten voor private laadinfrastructuur op de openbare weg
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2063502
thema link: https://www.vlaamsparlement.be/parlementaire-documenten/schriftelijke-vragen/1818067
 
SCHRIFTELIJKE VRAAG  
 
nr. 823 
van ROBRECHT BOTHUYNE  
datum: 4 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Elektrische voertuigen  -  Proefprojecten voor private laadinfrastructuur op de openbare 
weg 
 
Om de Europese en Vlaamse klimaatdoelstellingen te halen, moet er efficiënter en 
duurzamer met energie worden omgegaan. Elektrisch rijden past in dat verhaal, want 
daarmee kan de CO 2-uitstoot gevoelig beperkt worden. Om elektrisch rijden aan te 
moedigen, zijn er voldoende laadpunten nodig.  
De Vereniging van Vlaamse Steden en Gemeenten ( VVSG ) geeft aan: “De Vlaamse 
overheid stelde een studiebureau aan om de centrumsteden te begeleiden bij het opstellen 
van hun  potentieelkaarten . Voor de andere steden en gemeenten werd 
een behoefteanalyse  opgemaakt, die resulteerde in een  streefcijfer per gemeente  om zo 
met alle gemeenten samen te komen tot de doelstelling van 35.000 laadpunten tegen 
2025.”  
Lokale besturen worden geconfronteerd met heel wat vragen van mensen die een 
elektrische wagen hebben, maar niet de mogelijkheid om een eigen laadpaal te installeren 
op een inrit of in een garage. De publieke laadinfrastructuur ligt te ver uit de buurt. Om 
die reden vragen die bewoners om een laadarm of laadkabel over het trottoir te mogen 
leggen.   
 
De Vlaamse Ombudsdienst gaf in zijn jaarverslag 2023 al aan dat de laadarm als alternatief 
gevraagd wordt, maar dat het Agentschap Wegen en Verkeer ( AWV) daarop niet kan 
ingaan wegens  ‘nog geen standpunt’.   
 
1. In antwoord op schriftelijke vraag nr.  1559 van 7 juli 2022 gaf de minister  aan dat er 
momenteel proefprojecten lopen met lokale besturen.   
 
a) In welke steden/gemeenten lopen d ie proefprojecten? Graag een overzicht per 
gemeente/stad . 
 
b) Hoelang lo opt elk van d ie projecten? Wanneer is het einddoel?   
 
c) Wat zijn de concrete doelstellingen?  
 
d) Wie zal evalueren?  
 
e) Op basis van welke criteria zal er worden geëvalueerd?  
 
f) Wat zijn de tussenliggende bevindingen van de proefprojecten? Graag een 
overzicht per project . 
   
2. De VVSG geeft aan dat er een behoefteanalyse werd gemaakt per gemeente/stad.  
 
Wat zijn de knelpunten waarmee een stad/gemeente geconfronteerd wordt in aanloop 
naar het halen van dat streefcijfer? Met welk budget kunnen zij dat streefcijfer halen?   
 
3. Momenteel kijken steden/gemeenten naar de wegcode in hun argumentatie voor het 
al dan niet toelaten van laadinfrastructuur. De idee van een Vlaamse reglementering 
voor elektrisch laden zou opportuun zijn.  
 
Wat is de visie van de minister daarover?   
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  823 van 4 april 2024  
van ROBRECHT BOTHUYNE  
 
 
 
1. Voor zover geweten loopt er een proefproject m.b.t. de laadarm in Mechelen , op 
initiatief van de stad zelf . Voor verdere vragen over dit project, verwijs ik dan ook 
naar de stad. Voor de laadkabels over de s toep gaat het niet zozeer over 
proefprojecten , wel over reglementering die in bepaalde regio’s /gemeenten/steden 
werd ingevoerd . 
 
2. Er werd door MOW in 2021/2022 een uitgebreide analyse gemaakt van de 
laadbehoeften en het laadpotentieel in de centrumsteden . Voor alle andere 
gemeenten werd  een algemene ruwe inschatting gemaakt van de laadbehoeften . Het 
gaat daarbij niet o m streefcijfers, maar over vermoedelijke laadnoden in 2025 . De 
laadinfrastructuur wordt uitgerold waar ze noodzakelijk is.  
 
Op dit ogenblik voldoet Vlaanderen zeker aan de Europese doelstellingen m.b.t. 
laadinfrastructuur en z itten we op schema voor het halen van onze eigen doelstelling 
van 35.000 CPE tegen 2025.  In Europa zijn we momenteel zelfs koploper inzake de 
uitrol van laadinfra structuur .  
 
De uitrol van publieke laadpunten wordt georganiseerd door de Vlaamse overheid via 
een concessie , waarbij de concessiehouders de uitrol financieren . De uitrol van de 
publieke laadpunten op het openbare domein wordt hiermee geregeld  volgens 
Vlaamse regelgeving, die in overeenstemming is met de Europese regelgeving  en vlot 
verloopt in samenspraak met de gemeenten.  
  
3. Bij g emeenten die laadinfra structuur  weigeren omwille van strijdigheid met de 
wegcode, gaat het  wellicht o ver private laadpalen en/of hindernissen op en innames 
van de stoep . In de wegcode staat duidelijk dat het verboden is om hinder te 
veroorzaken voor andere weggebruikers, bv. door  laadkabels over het trottoir aan te 
brengen.  De VVSG heeft hierover een uitgebreide leidraad geschreven , waarin de 
juridische en praktische aspecten aan bod komen .   
 
Omdat de klimaatuitdagingen immens zijn en CO² -reductie absoluut noodzakelijk is, 
wil ik elektrisch rijden aanmoedigen en faciliteren , onder  meer door de uitrol van 
laadinfra structuur . Daarbij wil ik ook innovatieve toepassingen kansen geven. Daarom 
wordt in  aanvulling op de bestaande leidraad  ook een juridisch kader uitgewerkt rond 
'Innovatief on -street laden en handhaven' voor steden en gemeenten .  
