title: Geïntegreerd investeringsprogramma (GIP) 202 - Herinrichting N46 Provinciebaan Zottegem/Velzeke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019229
thema link: https://www.vlaamsparlement.be/parlementaire-documenten/schriftelijke-vragen/1780750
SCHRIFTELIJKE VRAAG
nr. 237
van STIJN DE ROO
datum: 21 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 202  -  Herinrichting N46 Provinciebaan 
Zottegem/Velzeke
In het ontwerp GIP 2024, Agentschap Wegen en Verkeer, lees ik dat voor 
Zottegem/Velzeke, voor de N46, voor de herinrichting van de Provinciebaan voor het jaar 
2024 3.000.000 euro budget en 1.050.000 euro fietsbudget wordt gereserveerd.
1. Kan de minister een nauwkeurige omschrijving geven van de uit te voeren werken 
voor de herinrichting van de N46 Provinciebaan in Zottegem? 
2. Wat is de timing voor de werken?
3. Wanneer zullen de werken voltooid zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 237 van 21 november 2023
van STIJN DE ROO
1. Met de vernieuwing van de Provinciebaan (N46) maakt het Agentschap Wegen en 
Verkeer (AWV) de weg veiliger en comfortabeler voor alle weggebruikers. De 
gewestweg krijgt een grondige facelift aansluitend op het reeds afgewerkte stuk in de 
deelgemeente Elene. 
Het AWV pakt het stuk weg vanaf de Provinciebaan 152 (N46) tot het kruispunt met 
de Windmolenstraat aan. Ook het kruispunt ter hoogte van Zwartestraat, waar recent 
twee dodelijke ongelukken gebeurden, wordt veilig heringericht. Er komen nieuwe en 
veilige fietspaden, meer groen (waaronder 45 nieuwe bomen), voetpaden en een nieuw 
en comfortabel wegdek. 
Samen met de herinrichting van de rijweg realiseert het AWV ook een gescheiden 
rioleringsstelsel onder de gewestweg, maar ook onder verschillende zijstraten van de 
gewestweg. Tevens wordt een grote regenwaterriolering rond Velzeke aangelegd en 
wordt een buffer- en infiltratiebekken gebouwd. Door regenwater rond Velzeke te 
sturen in plaats van er naartoe, wordt de hoeveelheid regenwater in het centrum 
beperkt. Zo reduceert het AWV de periodieke wateroverlast in het centrum van 
Velzeke. Al deze info kan u ook vinden op 
https://wegenenverkeer.be/werken/heraanleg-provinciebaan-n46-velzeke-en-elene.
2. De werken worden aanbesteed in het voorjaar van 2024. In het najaar starten dan de 
voorbereidende werken en de aanleg van de nutsleidingen om dan in 2025 de 
effectieve werken aan te vatten.
 
3. De werken zullen zeker tot halfweg 2026 duren.
