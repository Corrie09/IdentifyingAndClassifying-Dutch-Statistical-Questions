title: Aanloopfase duaal leren - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=2023126
thema link: https://www.vlaamsparlement.be/parlementaire-documenten/schriftelijke-vragen/1784597
SCHRIFTELIJKE VRAAG
nr. 172 
van HANNELORE GOEMAN
datum: 4 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Aanloopfase duaal leren  â€“  Stand van zaken
Sinds het schooljaar 2021-2022 kunnen de aanbieders van duaal leren een aanloopfase 
aanbieden. De aanloopfase is bedoeld voor leerlingen uit de tweede en derde graad die 
nog niet klaar zijn om in te stappen in een duaal traject maar wel arbeidsbereid zijn. Na 
afloop van deze aanloopfase kunnen ze naar een duale opleiding doorstromen.
1. Hoeveel leerlingen volgden de aanloopfase in het schooljaar 2021-2022 en 2022-
2023?
2. Hoeveel leerlingen die in het schooljaar 2021-2022 een aanloopfase volgden, zaten in 
het schooljaar 2022-2023 in een duale opleiding?
3. Hoeveel leerlingen die in het schooljaar 2022-2023 een aanloopfase volgden, zaten op 
1 oktober 2023 in een duale opleiding?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 172 van 4 december 2023
van HANNELORE GOEMAN
Aan dit antwoord gaat een bevraging vooraf. Het Agentschap voor Onderwijsdiensten 
(AGODI) raadpleegde op 19/12/2023 de databanken. 
1. In het schooljaar 2021-2022 waren er op de eerste lesdag van februari 273 
ingeschreven leerlingen in de aanloopfase van duaal leren. In het schooljaar 2022-
2023 waren dat er 2.041. 
2. In onderstaande tabel vindt de Vlaamse volksvertegenwoordiger een overzicht van de 
doorstroom van leerlingen in aanloopfase duaal leren in schooljaar 2021-2022 naar 
het volgende schooljaar. De toestand op de eerste lesdag van februari is vergeleken 
met de toestand van de eerste lesdag van oktober in schooljaar 2022-2023. 
Toestand 1/10/2023 #lln
Aanloopfase zelfde standaardtraject 81
Aanloopfase ander standaardtraject 37
Duaal leren zelfde standaardtraject 23
Duaal leren ander standaardtraject 13
Totaal 154
3. Ik kan geen informatie meedelen over leerlingengegevens tijdens het schooljaar zelf. 
Dit zorgt dat de beschikbare data verre van stabiel of representatief zijn, wat het beeld 
van dergelijke gegevens grondig dreigt te verstoren.
