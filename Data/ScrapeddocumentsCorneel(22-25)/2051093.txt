title: Werkgroep Institutionele Zaken - Versterkte activering van het OCMW-cliënteel
thema: Staatshervorming en Verhoudingen binnen de Belgische federale staat
Werk
pdf link: https://docs.vlaamsparlement.be/pfile?id=2051093
thema link: https://www.vlaamsparlement.be/parlementaire-documenten/schriftelijke-vragen/1806589
SCHRIFTELIJKE VRAAG
nr. 299
van KARL VANLOUWE
datum: 27 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkgroep Institutionele Zaken  -  Versterkte activering van het OCMW-cliënteel
Het Vlaams Parlement richtte in december 2020 een Werkgroep Institutionele Zaken op 
om een grondige reflectie op te starten over de gewenste staatsinrichting. 
De versnippering van bevoegdheden tussen met name het federale en het deelstatelijke 
beleidsniveau kwam in de 32 hoorzittingen met 96 experts uit het werkveld herhaaldelijk 
aan bod. De staatsstructuur is complex, waardoor bepaalde bevoegdheden niet altijd 
efficiënt of transparant kunnen worden uitgeoefend. Nochtans heeft de burger recht op 
een efficiënte en effectieve besteding van overheidsmiddelen.
In de nasleep van de werkzaamheden van de werkgroep dienden de Vlaamse 
meerderheidspartijen daarom een parlementaire conceptnota in met zogenaamde ‘quick 
wins’: zaken die zonder staatshervorming, binnen het huidige grondwettelijk en wettelijke 
kader - in afwachting van de nodige meer structurele oplossingen - al kunnen worden 
aangepakt.
Zo werd onder meer een versterkte activering van het OCMW-cliënteel door een beter 
overleg tussen VDAB en de OCMW’s, en door overleg tussen Vlaanderen en de federale 
overheid en overheidsdiensten als prioriteit naar voren geschoven.
1. Graag een overzicht van alle overlegmomenten over de versterkte activering van het 
OCMW-cliënteel. 
2. Graag een overzicht van de concrete output van die overlegmomenten.
3. Hoe evalueert de minister het bestaande kader met betrekking tot de versterkte 
activering van het OCMW-cliënteel in globo en in welke mate is het voldoende 
aangepast aan de noden en de realiteiten van de Vlaamse arbeidsmarkt? En welke 
bijkomende inspanningen acht hij nodig om daaraan tegemoet te komen? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 299 van 27 februari 2024
van KARL VANLOUWE
Op 25 juni 2021 heeft de Vlaamse Regering, op voorstel van de minister van Werk, de 
conceptnota “Elk talent telt: meer mensen aan de slag in duurzame en werkbare 
loopbanen” goedgekeurd. Hierin zijn 29 asymmetrische voorstellen geformuleerd. We 
brachten deze voorstellen in bij de eerste federale werkgelegenheidsconferentie. Voor de 
stand van zaken met betrekking tot de 29 voorstellen verwijs ik naar de schriftelijke vraag 
244 van collega Ronse.
 
In het kader van de IMC Werk (december 2021) hebben we een afspraak gemaakt over de 
aanpak van voorstellen voor asymmetrisch beleid. Een werkgroep, het interfederaal 
platform, werd in het leven geroepen samen met een politieke werkgroep die samen de 
concrete voorstellen van de regio’s moeten onderzoeken. Dit is onder leiding van VDAB. 
Alle regio’s en de federale regering zijn vertegenwoordigd. Bij elke bijeenkomst mag elke 
entiteit 1 fiche als prioriteit naar voor schuiven. 
Vanuit Vlaanderen hebben we uit de lijst van 29 voorstellen 15 prioriteiten naar voren 
geschoven.
1. Op strategisch vlak wordt de activering van leefloongerechtigden besproken in de 
overlegfora gekoppeld aan de samenwerkingsovereenkomsten die VDAB afsluit met 
Lokale Besturen (micro-niveau). Via een dashboard lokale besturen krijgen de OCMW’s 
terugkoppeling van de activeringsinspanningen en resultaten van leefloongerechtigden 
die zijn ingeschreven bij VDAB. Deze data worden gebenchmarkt (met omliggende 
centrumsteden, regiegebieden sociale economie en werk) waardoor ze gebruikt 
kunnen worden om specifieke acties op te zetten ter versterking van de 
uitstroomresultaten naar werk. Ook op het meso-niveau in de provinciale werkgroepen 
met lokale besturen en sociale partners, komen activeringsresultaten aan bod.
Verder is er een centrale werkgroep lokale besturen (macro-niveau) met 
afgevaardigden van VVSG, lokale besturen en sociale partners die kwartaalgewijs door 
de gedelegeerd bestuurder VDAB wordt georganiseerd. 
Op operationeel vlak worden er over de verschillende provincies en regio's heen 
“Lerende Netwerken” georganiseerd. Onderstaande tabel geeft hierin een overzicht.  
Los daarvan zijn er  contacten op dossierniveau  tussen VDAB bemiddelaars en OCMW 
begeleiders/ maatschappelijk werkers, die we echter niet meten. 
Provincie data/ tijdsinterval organisator deelnemers
Antwerpen* / VDAB i.s.m lokale 
besturen, bestaande 
‘werkoverleggen’.netwerkmanager, 
OCMW begeleider, 
VDAB bemiddelaars, 
teamleiders.
Limburg 4 x per jaar VDAB en OCMW: 
Lerende netwerken 
worden georganiseerd 
door een werkgroep De deelnemers die 
worden uitgenodigd 
zijn de 
trajectbegeleiders 
geleid door manager 
Intensieve 
Dienstverlening, 4 
vertegenwoordigers van 
de OCMW’s. Het lerend 
netwerk gaat steeds 
door voor de volledige 
provincie.
De Limburgse OCMW’s 
kwamen al 4 keer per 
jaar samen in een LSB 
(lokaal sociaal beleid) 
vergadering  waar 
thema’s rond 
tewerkstelling werden 
gebracht. In 
samenspraak met hun 
stuurgroep werd er 
beslist om de lerende 
netwerken hieraan te 
koppelen. 2 keer per jaar 
komt het LSB nog samen 
onder hun originele 
samenstelling, de andere 
2 keren wordt het een 
lerend netwerk 
OCMW/VDABOCMW en 
diensthoofden en 
bemiddelaars IDV 
VDAB en teamleiders.
Oost-
Vlaanderen3x jaar in 3 
verschillende regio’s: 
● Gent/Eeklo: Lerend netwerk wordt 
geleid door 
netwerkmanager van de 
provincie Oost-
Vlaanderen●Voor regio 
Gent: de 
consulenten 
van alle 
OCMW’s zijn 
aanwezig 
behalve Gent: 
verantwoorde
lijken 
begeleiders
●Voor de 
andere 
regio’s: 
aanwezigen 
zijn OCMW-
consulenten 
en 
teamleiders
West-
VlaanderenStreefdoel 3x/ jaar is 
afwisselend per 
regio: Lerend netwerk wordt 
georganiseerd door 
teamleider Intensieve 
Dienstverlening met een 
projectopvolger en een 
provinciale expert. .samenkomst van 
groep OCMW 
medewerkers en 
VDAB bemiddelaars
Vlaams- 
BrabantStreefdoel 3x jaar, 
maar eveneens 
afhankelijk van 
regio: Lerend netwerk wordt 
georganiseerd door 
teamleider Intensieve 
Dienstverlening, een 
projectopvolger en een 
provinciale expert.  OCMW’s bevestigen 
in de agenda hun 
aanwezigheid. 
Opkomst en 
deelnemers publiek is 
wisselend. 
* In de provincie Antwerpen is het nieuwe concept van Lerende Netwerken niet 
geïmplementeerd. Men heeft de bestaande ‘werkoverleggen’ die reeds bestonden tussen  
OCMW en VDAB gecontinueerd. Bij deze overleggen zijn de projectopvolgers niet 
betrokken. Het is de netwerkmanager van VDAB die hierin een prominente rol in opneemt. 
Daarnaast zijn er op IMC werk in december 2023 afspraken gemaakt met het federale 
niveau over de activering van leefloongerechtigden. 
2. Het strategisch overleg op macro, meso en micro-niveau laat toe dat er beleidsmatige 
signalen bottom-up gecapteerd worden die bijdragen aan oa de versterkte activering 
van leefloongerechtigden. Met deze signalen kan VDAB als regulator hiaten in de 
dienstverlening onderzoeken en waar mogelijk al of niet in samenwerking met partners 
opzetten. Daarnaast worden via deze wegen ook signalen gecapteerd die worden 
voorgelegd binnen de beleidsorganen van VDAB of worden meegenomen in de opmaak 
van een aangepast werkingskader ‘VDAB en Lokale Besturen 2025-2030’. Dat 
aangepast werkingskader wordt momenteel mbv inzichten uit onderzoek en evaluaties 
voorbereid.
De output van de operationele overlegmomenten is breed. Er wordt thematisch 
gewerkt rond sommige thema’s zoals bvb het gebruik van Arvastat door OCMW 
medewerkers, infosessie omtrent werkplekinstrumenten.
3. De versterkte activering van leefloongerechtigden is één van de operationele doelen 
die in elke ‘samenwerkingsovereenkomst VDAB & Lokale Besturen’ is opgenomen. De 
resultaten met betrekking tot de activering van leefloongerechtigden worden 
kwartaalgewijs via een dashboard lokale besturen teruggekoppeld in de overlegfora 
die gekoppeld zijn aan de SO’n (micro-niveau). Daarmee krijgen OCMW’s een duidelijk 
zicht op inspanningen en resultaten die bijdragen aan de activering van 
leefloongerechtigden. Ook op meso- en macroniveau komen resultaten van de 
samenwerking VDAB en Lokale besturen breed aan bod; ad hoc gaat dat ook over de 
samenwerking met de OCMW’s. Acties ter bijsturing van de activeringsresultaten van 
leefloongerechtigden worden door het uitwisselen van goede praktijken onder meer 
via deze fora verspreid.
Daarnaast tekenden 115 Lokale Besturen in op de projectoproep ‘Lokaal 
ActiveringsPact’ in het najaar 2023. In die projectoproep worden lokale besturen 
aangezet een plan van aanpak in te dienen om de versterkte activering van 
leefloongerechtigden vorm te geven. Een tweede projectoproep wordt momenteel 
voorbereid. Doelstelling is de duurzame uitstroom van leefloongerechtigden via een 
lokaal actieplan - dat complementair is aan het VDAB-aanbod- te versterken. 
Verder heeft de Vlaamse Regering op 1 maart 2024 het decreet ‘flankerende 
activeringsaanpak voor de verplichte inschrijving van leefloongerechtigden’ 
goedgekeurd. Dat decreet zal binnenkort in het Vlaams parlement worden besproken. 
Eén van de onderdelen van dat decreet is het opmaken van een formele 
samenwerkingsakkoord Vlaams - federaal. 
Bijkomende inspanningen voor een versterkte activering van leefloongerechtigden 
zullen worden opgenomen in het aangepast Vlaams werkingskader ‘Samenwerking 
VDAB en Lokale Besturen 2025-2030’. Om daartoe te komen wordt gebruik gemaakt 
van inzichten uit het onderzoek: VIONA-rapport Activering van leefloongerechtigden, 
bevraging bij lokale besturen ihkv de Werkgelegenheidsconferentie 
(https://www.vlaanderen.be/departement-werk-sociale-economie/samen-en-lokaal-
voor-werk), ander onderzoek, interne evaluaties betreffende de samenwerking VDAB 
& OCMW en consultaties bij diverse stakeholders. 
