title: Aziatische hoornaar - Bestrijding
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2028357
thema link: https://www.vlaamsparlement.be/parlementaire-documenten/schriftelijke-vragen/1789489
SCHRIFTELIJKE VRAAG
nr. 126
van EMMILY TALPE
datum: 19 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Aziatische hoornaar  -  Bestrijding
De bestrijding van de Aziatische hoornaar blijft een belangrijke uitdaging voor onze imkers. 
De invasieve exoten vormen een grote bedreiging voor de inheemse populatie van onze 
honingbijen. Dat werd dit najaar nog eens benadrukt tijdens het tweejaarlijkse 
imkerscongres van de Koninklijke Vlaamse Imkerbond (konVIB). Ook het Vlaams 
Bijeninstituut (VBI) kan een belangrijke partner zijn in de bestrijding van de Aziatische 
hoornaar.
1. Minister Demir zou een ontwerp van ministerieel besluit (MB) tot vaststelling van een 
beheerregeling voor de Aziatische hoornaar (Vespa velutina) klaar hebben.
a) Werd het VBI om een advies gevraagd?
b) Zo ja, welk advies werd gegeven?
c) In welke mate is er rekening gehouden met dat advies? Wordt de tekst van het 
ontwerp-MB met andere woorden aangepast en zo ja, op welke manier?
d) Wanneer zal het MB in werking treden?
2.
a) Werd het kabinet van de minister Demir, respectievelijk minister Brouns sinds mei 
2023 gecontacteerd door het VBI in het kader van de bestrijding van de Aziatische 
hoornaar en de bescherming van de inheemse bijenpopulatie tegen die exoot?
b) Zo ja, hoe vaak gebeurde dat?
c) Heeft het kabinet telkens gereageerd op de vragen en opmerkingen van de 
imkersbond?
3.
a) Werd het kabinet in kennis gesteld dat een particulier een app heeft ontwikkeld 
waarbij imkers met elkaar communiceren om aan te geven waar Aziatische 
hoornaars gesignaleerd worden en dergelijke?
b) Hoe schatte het kabinet dat initiatief in?
c) Werd overwogen om dat initiatief te ondersteunen?
d) Zo ja, hoe?
e) Zo niet, waarom niet?
4.
a) Klopt het dat er sprake was van een landbouwproject van de Limburgse imkerbond 
met 50% Europese cofinanciering naast 50% financiering vanuit Vlaanderen?
b) Zo ja, kan de minister toelichting geven bij het opzet, de kostprijs en de opdracht 
van dat project?
c) Zal het Vlaams Bijeninstituut daarin participeren?
d) Zo ja, hoe? Zo niet, waarom niet?
e) Stelt Europa als cofinancieringsvoorwaarde dat er ook aan actieve bestrijding van 
Aziatische hoornaars wordt gedaan?
f) Zal het project ook leiden tot een actieve bestrijding van de Aziatische hoornaars?
g) Wat is de stand van zaken van het project?
Deze vraag werd gesteld aan de ministers Zuhal Demir (199), Jo Brouns (126)
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
GECOÖRDIEERD ANTWOORD
op vraag nr. 126 van 19 december 2023
van EMMILY TALPE
1. a) Het Vlaams Bijeninstituut (VBI) heeft deze beheerregeling mee vormgegeven door 
haar participatie in de stuurgroep.
b) Er werd met betrekking tot landbouwaangelegenheden een advies gevraagd aan en 
verkregen van de Strategische Adviesraad voor Landbouw en Visserij (SALV) in 
uitvoering van art. 28 van het soortenbesluit. Het VBI is niet vertegenwoordigd in 
de SALV.
c) Het advies van de SALV/MINA-raad (ontvangen op 22/12/2023) zal op korte termijn 
worden verwerkt in het Ministerieel Besluit (MB). 
d) Na goedkeuring en ondertekening van het MB door Minister Demir en Minister 
Brouns kan de beheerregeling formeel in voege treden. De beheerregeling wordt 
ook meegedeeld aan de Vlaamse Regering (cf. soortenbesluit art. 28).
2. Minister Demir ontving vanuit het VBI sinds april-mei 2023 een drietal e-mails. Die 
hebben echter betrekking op imkerij en honingbij, en dus niet op inheemse wilde 
bestuivers. De mails werden beantwoord.
3. In het kader van de projectoproep 2023 voor het Strategisch Plan Bijenteelt (SPB) 
2023-2027 werden vanuit de Vlaamse imkerij in totaal 18 projectvoorstellen ingediend. 
Gezien de ernst van de problematiek van de Aziatische hoornaar voor onze imkers en 
honingbijen was ik verheugd te mogen vaststellen dat van deze 18 ingediende 
projectvoorstellen er 5 projecten  geheel of gedeeltelijk de focus legden op de opsporing 
en/of bestrijding van de Aziatische hoornaar. De web-based-opsporingsapplicatie 
waarvan sprake werd als een actiepunt opgenomen in het projectvoorstel ‘Het 
ondersteunen en bevorderen van plaatselijke opsporingen (van de Aziatische hoornaar) 
en het beschermen van bijenstanden’ dat door de ‘vzw Vespabusters’ werd ingediend. 
Het ingediende projectvoorstel haalde bij de jurering een score van 27/40 en werd 
hiermee als 9de gerangschikt. Binnen de beschikbare begrotingskredieten werd beslist 
steun toe te kennen aan de 7 meest gunstig gerangschikte projecten.
4. a) Ja, binnen dezelfde projectoproep 2023 voor het SPB 2023-2027 werd het project 
‘Selectieve bestrijding van de invasieve exoot ‘Aziatische hoornaar’ ter bescherming 
van de honingbij en de biodiversiteit in Vlaanderen’ van de Limburgse Imkersbond 
goedgekeurd.
Het kabinet van Minister Demir, alsook haar administraties, werden benaderd door 
de Limburgse Imkersbond met betrekking tot een voorstel rond spring trapping. 
Hierover is constructief overlegd geweest. Wat de subsidie betreft, kan verwezen 
worden naar onderstaande informatie.
Samen met het ANB en het INBO werd er een werking opgezet rond monitoring van 
zowel vangsten van Aziatische hoornaar als de bijvangsten in deze vallen. 
Daarnaast zal een deel van de vallen in natuurgebieden van het ANB worden 
geplaatst om het voorkomen van Aziatische hoornaar in onze natuurgebieden te 
monitoren.Commented [SK1]:  
Commented [SK2R1]:  
Commented [WT3]:  Input Demir
Commented [WT4]:  Input Demir
Commented [WT5]:  Input Demir
b+g) Dit project is van start gegaan op 1 oktober 2023 en loopt tot ten laatste 31 
december 2025. Dit project zal bij correcte uitvoering een totale financiering 
ontvangen van 203.178,56 euro (50% Europese subsidie en 50% Vlaamse 
cofinanciering). Het project zet in op 5 luiken: 
- sensibilisering van de deelnemende partners (gemeenten, steden, 
imkernetwerk):
- verdeling van duurzame lokvallen over de partners om overwinterde 
koninginnen af te vangen en hierdoor het aantal primaire nesten te beperken;
- oprichting van provinciale cellen om bijstand te verlenen bij de opsporing van 
de secundaire nesten en verdeling van lokpotten;
- opsporing van moeilijk detecteerbare nesten met zenders en 
zoekapparatuur;
- verzamelen van monitoringgegevens om te evalueren en zo nodig bij  te 
sturen.
c-d)Alle Vlaamse imkers behoren tot de te bereiken doelgroep, ook imkers die 
aangesloten zijn bij andere imkerverenigingen of -koepels, of imkers die niet 
aangesloten zijn bij imkerverenigingen. Binnen de werkgroep ‘Strategisch Plan 
Bijenteelt’ van het Praktijkcentrum (PC Bijen) wordt driemaandelijks een 
rapporteringsvergadering voorzien waarbij de projectverantwoordelijken de stand 
van zaken van hun project toe lichten. Het Vlaams Bijeninstituut (VBI) wordt op 
deze rapporteringsvergaderingen uitgenodigd.
e) Het Strategisch Plan Bijenteelt (SPB) 2023-2027 maakt deel uit van het GLB-
Strategisch Plan 2023-2027 dat door de Europese Commissie is goedgekeurd in 
uitvoering van Verordening (EU) 2021/2115. De projecten binnen het SPB 2023-
2027 met focus op de problematiek van de Aziatische hoornaar kaderen binnen de 
interventie 2.27 ‘Bestrijding van vijanden, ziekten en plagen in de bijenteelt’ van 
het GLB-Strategisch Plan. De voorwaarde van actieve bestrijding van de Aziatische 
hoornaar is hierin niet uitdrukkelijk gesteld.
f) Dit project zet in op het afvangen van de overwinterde voorjaarskoninginnen, maar 
zet verder niet in op actieve bestrijding van de Aziatische hoornaars. Deze actieve 
bestrijding hoort exclusief tot het terrein van de professionele verdelgers. Deze 
worden via de beheerregeling van het Agentschap voor Natuur en Bos 
gemandateerd.
