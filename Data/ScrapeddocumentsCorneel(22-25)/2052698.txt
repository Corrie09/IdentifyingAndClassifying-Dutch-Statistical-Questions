title: Departement Mobiliteit en Openbare Werken - Verwijlintresten 2023
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2052698
thema link: https://www.vlaamsparlement.be/parlementaire-documenten/schriftelijke-vragen/1813137
SCHRIFTELIJKE VRAAG
nr. 769
van RITA MOORS
datum: 15 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Departement Mobiliteit en Openbare Werken  -  Verwijlintresten 2023
Het beleidsdomein Mobiliteit en Openbare Werken (MOW) kampte in het verleden met 
laattijdige betalingen met als gevolg dat de verwijlintresten hoog opliepen. De hoge 
verwijlintresten waren vooral te wijten aan oude dossiers. Daarom werd er beslist om vanaf 
2020 de verwijlintresten op te splitsen in ‘normale verwijlintresten’ (op recente facturen) 
en ‘verwijlintresten op oude facturen’ (waar de vervaldag meer dan een jaar voor de 
betaaldatum ligt). Om de verwijlintresten zoveel mogelijk in te perken voor het 
beleidsdomein MOW is de werkgroep Trendanalyse verwijlintresten in het leven geroepen.
1. Kan de minister voor 2023 een overzicht geven van het aantal openstaande facturen 
met een betalingsachterstand? Graag opsplitsing per entiteit van het beleidsdomein 
met vermelding van het aantal bedrijven. Graag opsplitsing per normale 
verwijlintresten en verwijlintresten op oude facturen.
2. Wanneer is de werkgroep Trendanalyse verwijlintresten voor het laatst 
samengekomen?
3. Kan de minister duiding geven over de evolutie van de verwijlintresten?
4. Kan de minister duiding geven over de evolutie van het aandeel e-facturatie?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 769 van 15 maart 2024
van RITA MOORS
1. Voor deze vraag verwijzen we graag naar de mededeling aan de Vlaamse Regering 
‘Evolutie van de verwijlintresten voor het jaar 2023 op kwartaalbasis’, van de 
ministerraad van vrijdag 22 maart 2024.
2. De werkgroep trendanalyse kwam samen op 28/3/2024.
3. Voor deze vraag verwijzen we graag naar de mededeling aan de Vlaamse Regering 
‘Evolutie van de verwijlintresten voor het jaar 2023 op kwartaalbasis’, van de 
ministerraad van vrijdag 22 maart 2024.
4. Voor de overheidsopdrachten bedroeg het aandeel e-facturatie eind 2022 96% en dat 
was eind 2023 exact hetzelfde.
