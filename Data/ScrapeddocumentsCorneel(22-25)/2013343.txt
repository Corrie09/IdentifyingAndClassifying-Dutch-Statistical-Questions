title: Geïntegreerd investeringsprogramma (GIP) 2024 - Heraanleg kruispunten Beernem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013343
thema link: https://www.vlaamsparlement.be/parlementaire-documenten/schriftelijke-vragen/1776976
SCHRIFTELIJKE VRAAG
nr. 177
van ANNICK LAMBRECHT
datum: 7 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Heraanleg kruispunten Beernem
Onlangs verscheen het geïntegreerd investeringsprogramma 2024. Het bleek echter dat 
een aantal projecten die gepland waren voor 2024 daarin niet vermeld staan. In Beernem 
gaat het over het kruispunt N368/370 (H.D’Ydewallestraat/Wingene Steenweg) en het 
kruispunt ‘t Aanwijs ter hoogte van Bulskampveld (N370). Het eerstgenoemde werd 
gepland voor 2024 en voor het laatstgenoemde is er al een bouwvergunning, maar werd 
de uitvoering uitgesteld (vanwege uitstel dossier fietspad waar het deel van uitmaakt). De 
heraanleg van de kruispunten zal er ook voor zorgen dat de gemeente kan beginnen aan 
andere veiligheidswerken (zoals eenrichtingsverkeer voor de Wellingstraat), die nu worden 
tegengehouden door de vertraging.
Gelet op het feit dat beide kruispunten enorm druk en gevaarlijk zijn, de dossiers al lang 
aanslepen en er al meerdere keren budgetten werden beloofd, graag de volgende vragen.
1. Waarom werd de heraanleg van het kruispunt N368/370 (H.D’Ydewallestraat/Wingene 
Steenweg) niet opgenomen in het GIP24?
2. Waarom werd de heraanleg van het kruispunt ‘t Aanwijs ter hoogte van de 
Bulskampveld (N370) niet opgenomen in het GIP24?
3. Wanneer wordt de heraanleg van die kruispunten dan wel gepland? Voor welk bedrag? 
Wanneer wordt de finalisering van de kruispunten verwacht?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 177 van 7 november 2023
van ANNICK LAMBRECHT
1. Bij de opmaak van het geïntegreerd Investeringsprogramma (GIP) wordt er rekening 
gehouden met de voortgang van de verschillende projecten. Omwille van het feit dat 
de omgevingsvergunningsaanvraag nog niet kon worden ingediend voor het kruispunt 
N370/N368 werd dit project niet opgenomen in het GIP 2024. 
2. De Vlaamse Landmaatschappij (VLM) treedt op als bouwheer voor het kruispunt ter 
hoogte van Bulskampveld. Via een samenwerkingsovereenkomst werd 
overeengekomen dat het Agentschap Wegen en Verkeer (AWV) haar aandeel in de 
werken via een terugbetaling na uitvoering van de werken voorziet. Een opname op 
het GIP 2024 was dus niet aan de orde.
3. De opstart voor de werken aan het kruispunt N368/N370 wordt gepland in 2025, mits 
een omgevingsvergunning kan worden verleend. De uitvoeringsperiode wordt 
momenteel geschat op 180 werkdagen en het budget wordt geraamd op 1.680.000 
euro. 
Voor de werken op de N370 ter hoogte van Bulskampveld wordt de aanvang bepaald 
door de Vlaamse Landmaatschappij (VLM), die optreedt als bouwheer. Het aandeel van 
het Agentschap Wegen en Verkeer (AWV) werd geraamd op 560.000 euro. De 
uitvoeringstermijn werd vastgelegd op 150 werkdagen.
