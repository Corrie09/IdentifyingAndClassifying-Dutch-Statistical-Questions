title: Seine-Scheldeproject Wevelgem-Lauwe - Voortgang
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064445
thema link: https://www.vlaamsparlement.be/parlementaire-documenten/schriftelijke-vragen/1825237
 
SCHRIFTELIJKE VRAAG  
 
nr. 869 
van BERT MAERTENS  
datum: 2 mei 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Seine -Scheldeproject Wevelgem -Lauwe   -  Voortgang  
 
Via mijn schriftelijke vraag nr. 1494 van 27 juni 2023 vroeg ik de minister naar de globale 
voortgang van het Seine -Scheldeproject.  
 
De brug over de Leie tussen Wevelgem en Lauwe moet worden  vernieuwd . 
 
1. Kan de minister een actuele stand van zaken geven van dat project?  
 
2. Werden de noodzakelijke onteigeningen en verwervingen intussen doorgevoerd? Wat 
was de kostprijs daarvan? Graag een gedetailleerd overzicht.  
 
3. Kan de minister een gedetailleerde, indicatieve planning voor de vernieuwing van d ie 
brug bezorgen?  
 
4. Wat is de actuele geraamde kostprijs voor de vernieuwing van d ie brug?  
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  869 van 2 mei 2024  
van BERT MAERTENS  
 
 
 
1. Het definitief ontwerp is volledig afgewerkt. Momenteel wordt het dossier voor 
de omgevingsvergunning gefinaliseerd om de vergunningsprocedure dit jaar 
aan te vatten. De start van de werken is voorzien in 2025. De werken worden 
verwacht ongeveer 3 jaar te duren.  
 
De ontwerpstudies voor de herbouw van deze brug (met een vrije hoogte van 
minstens 7,00m boven NP) zijn zo goed als afgerond. Het is de bedoeling nog dit jaar 
de omgevingsvergunning aan te vragen. Aanbesteding is vervolgens voorzien voor 
volgend jaar. Start der werken wordt vervolgens voorzien voor eind 2025 – begin 
2026, met een looptijd van 2,5 à 3 jaar (dus tot medio ’28).  
 
Bovenstaande indicatieve timing is uiteraard onder voorbehoud van een vlot 
dossierverloop.  Bijkomend zal moeten bekeken worden hoe de mogelijke 
interferentie met de herbouw van de brug in de Rijselstraat te Menen zal verlopen 
qua timing.  
 
De brug Wevelgem -Lauwe is momenteel de laagste brug over de Leie (vrije hoogte 
5,06m). Voorheen was de laagste brug de Centrumbrug in Wervik (4,75m), reeds 
vervangen in 2016 – 2017. De brug in Komen werd enkele jaren geleden verhoogd 
door onze Waalse collega ’s van SPW en ligt nu op 5,25m.  
 
De huidige scheepvaart zal een direct economisch baat hebben bij de herbouw van 
de brug.  
 
2. Met alle partijen werd een minnelijk akkoord bekomen dat nog geformaliseerd dient 
te worden door middel van een akte. De ondertekening van deze aktes is voorzien in 
de loop van dit jaar. De totale verwervingskost bedraagt 2,04 miljoen euro.  
 
3. Zie deelvraag 1.  
 
4. De totale raming voor de vernieuwing van de brug bedraagt 23,02 miljoen euro (excl. 
BTW). Dit is inclusief afbraak bestaande brug, heraanleg onmiddellijke omgeving,  
heraanleg oevers in de projectzone …  
 
Beide lokale besturen wensen van de opportuniteit gebruik te maken om hun 
rioleringsstelsels te vernieuwen. In het project worden eveneens een aantal lokale 
omleidingen van Aquafin collectoren opgenomen gezien de grote interferentie met de 
werkzaamheden. D e kostprijs van alle rioleringswerken samen wordt begroot op 3,63 
miljoen euro (excl. BTW) en wordt gefinancierd door Aquafin.  
 
Het totale project wordt geraamd op 26,65 miljoen euro (excl. BTW).  
