title: Laadpunten elektrische voertuigen - ENGIE-concessie
thema: Energie
Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033774
thema link: https://www.vlaamsparlement.be/parlementaire-documenten/schriftelijke-vragen/1794539
SCHRIFTELIJKE VRAAG
nr. 465
van ROBRECHT BOTHUYNE
datum: 16 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpunten elektrische voertuigen  -  ENGIE-concessie
In het Vlaamse Luchtbeleidsplan staat het volgende: “Volgens de huidige inzichten zullen 
we in 2025 minimum 30.000 publieke laadpunten uitrollen en een veelvoud daarvan aan 
semi-publieke en private laadpunten. Die infrastructuur moet verder worden aangevuld 
met een netwerk van (ultra)snelladers. De uitdaging voor de toekomst zal bijkomend 
liggen bij het parkeerbeleid (aan de laadpalen). Ook het privélaadnetwerk (thuis en bij 
bedrijven) verdient de nodige aandacht, niet alleen omwille van het relatieve belang, ook 
omdat er bijkomende voordelen aan gekoppeld zijn. Dat netwerk kunnen we immers 
efficiënt organiseren, is goedkoper in gebruik en beter op te volgen en te sturen. Bij de 
toename van het aandeel elektrische wagens kan de (lokale) capaciteit van het 
elektriciteitsnet een bijkomende uitdaging worden. Flexibel opladen is daarbij het 
ordewoord.”
In mei vorig jaar werd in Kermt de eerste publieke laadpaal geïnstalleerd die onderdeel is 
van de uitrolconcessie van publieke laadinfrastructuur via ENGIE. Dat bedrijf staat in voor 
het budget, de installatie en de uitbating.
De Vlaamse Regering gunde, op initiatief van Vlaams minister Lydia Peeters, de concessie 
aan ENGIE voor de regio’s Antwerpen, Oost-Vlaanderen en Limburg. In die regio’s wil 
ENGIE de komende twee jaar 2800 publieke laadpalen (of 5600 unieke laadpunten) 
plaatsen. Die zullen worden gevoed door 100 procent groene elektriciteit, afkomstig van 
onder meer ENGIE’s talrijke zonne- en windparken.
Nadat het startschot van de concessie onlangs werd gegeven staat de teller momenteel op 
zo’n 100 geïnstalleerde laadstations in meer dan 30 Vlaamse steden en gemeenten.
1. Welk budget heeft ENGIE vrijgemaakt voor de totale concessie? Voor de totale uitrol 
van 2800 publieke laadpalen?
2. Op basis van welke criteria vindt de uitrol plaats per gemeente/stad?
3. In welke mate is er overleg met die steden/gemeenten?
4. Hoe loopt de procedure wanneer een burger de aanvraag doet?
5. Hoeveel laadpalen staan er in de Vlaamse provincies die onder de concessie vallen? 
Graag totaalaantal en opdeling naar:
a) provincie;
b) stad/gemeente;
c) aantal laadpunten;
d) vermogen;
e) snel-/gewone laadpaal;
f) aangevraagd door burger of door stad/gemeente.
6. Hoeveel gebruikers zijn er per laadpaal in de Vlaamse provincies die onder de concessie 
vallen? Graag totaalaantal en opdeling naar:
a) provincie;
b) stad/gemeente;
c) snel-/gewone laadpaal;
d) aangevraagd door burger of door stad/gemeente.
7. Hoeveel laadpalen/laadpunten moesten er in 2024 bijkomen om aan de 
concessievoorwaarden te voldoen? Graag totaalaantal en opdeling naar:
a) provincie;
b) stad/gemeente;
c) aantal laadpunten;
d) vermogen;
g) snel-/gewone laadpaal;
e) aangevraagd door burger of door stad/gemeente.
8. Hoe evalueert de minister bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 465 van 16 januari 2024
van ROBRECHT BOTHUYNE
Ik verwijs naar het antwoord op uw schriftelijke vraag nr. 472, gesteld op 16 januari 
2024.
