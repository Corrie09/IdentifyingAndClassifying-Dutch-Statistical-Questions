title: Tweede jaar secundair onderwijs - Leerlingeninstroom
thema: Onderwijs en Vorming
pdf link: https://docs.vlaamsparlement.be/pfile?id=2082276
thema link: https://www.vlaamsparlement.be/parlementaire-documenten/schriftelijke-vragen/1836501
SCHRIFTELIJKE VRAAG
nr. 68
van LOES VANDROMME
datum: 30 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Tweede jaar secundair onderwijs  -  Leerlingeninstroom
Veel leerlingen stappen na hun eerste jaar A- of B-stroom over naar het tweede jaar in 
dezelfde richting. Maar er zijn nog veel andere bewegingen tussen het eerste jaar en het 
tweede jaar mogelijk.
Leerlingen kunnen op de volgende manieren instromen in 2A:
- de leerlingen die het eerste leerjaar A met vrucht hebben beëindigd;
- de leerlingen die het eerste leerjaar B met vrucht hebben beëindigd op voorwaarde van 
een gunstige beslissing van de toelatingsklassenraad;
- de leerlingen die het tweede leerjaar B met vrucht hebben beëindigd in een basisoptie 
of combinatie van basisopties, andere dan de opstroomoptie, op voorwaarde van een 
gunstige beslissing van de toelatingsklassenraad;
- de leerlingen die het tweede leerjaar B met vrucht hebben beëindigd in de 
opstroomoptie of combinatie van basisopties, waaronder de opstroomoptie;
- de leerlingen die tijdens het schooljaar overgaan van het tweede leerjaar B naar het 
tweede leerjaar A op voorwaarde van een gunstige beslissing van de 
toelatingsklassenraad en onverminderd de eventuele uitsluiting van een of meer 
basisopties/pakketten als vermeld op het oriënteringsattest A van het eerste leerjaar A 
of B;
- de leerling die in het eerste leerjaar A tekorten heeft voor bepaalde 
programmaonderdelen en op voorwaarde dat de toelatingsklassenraad een gunstige 
beslissing neemt na overleg met de delibererende klassenraad van het eerste leerjaar 
A waaruit de leerling komt.
Leerlingen kunnen op de volgende manieren instromen in 2B:
- de leerlingen die het eerste leerjaar A met vrucht hebben beëindigd;
- de leerlingen die het eerste leerjaar B met vrucht hebben beëindigd;
- de leerlingen die uiterlijk op 31 december na de aanvang van het schooljaar de leeftijd 
van 14 jaar bereiken;
- de leerlingen die tijdens het schooljaar overgaan van het tweede leerjaar A naar het 
tweede leerjaar B op voorwaarde van een gunstige beslissing van de 
toelatingsklassenraad en onverminderd de eventuele uitsluiting van een of meer 
basisopties/pakketten als vermeld op het oriënteringsattest A van het eerste leerjaar A 
of B.
Om een beter zicht te krijgen op die leerlingenpopulatie, ontving ik graag volgende cijfers 
van de voorbije 5 schooljaren. Telkens in absolute aantallen en in percentages met het 
totaalaantal leerlingen. Ook graag telkens een overzicht per provincie.
1. Wat betreft de instroom in 2A.
a) Hoeveel leerlingen die 1A met vrucht beëindigd hadden, stroomden in 2A in?
b) Hoeveel leerlingen in 2A stroomden vanuit 1B met gunstige beslissing van de 
toelatingsklassenraad in?
c) Hoeveel leerlingen in 2A stroomden vanuit 2B in?
I.Hoeveel leerlingen stroomden in via de opstroomoptie of de combinatie van 
basisopties, waaronder de opstroomoptie?
II.Hoeveel leerlingen stroomden in via een basisoptie of de combinatie van 
basisopties, andere dan de opstroomoptie?
d) Hoeveel leerlingen in 2A stroomden in de loop van het schooljaar in vanuit 2B met 
gunstige beslissing van de toelatingsklassenraad?
2. Wat betreft de instroom in 2B.
a) Hoeveel leerlingen die 1B met vrucht beëindigd hadden, stroomden door naar 2B? 
b) Hoeveel leerlingen in 2B stroomden vanuit 1A in?
c) Hoeveel leerlingen in 2B stroomden in omdat ze uiterlijk op 31 december na 
aanvang van het schooljaar de leeftijd van 14 jaar bereiken?
d) Hoeveel leerlingen in 2B stroomden in de loop van het schooljaar in vanuit 2A met 
gunstige beslissing van de toelatingsklassenraad?
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 68 van 30 oktober 2024
van LOES VANDROMME
Het Agentschap voor Onderwijsdiensten (AGODI) zocht in het recente verleden al 
cijfermateriaal bijeen over de instroom in 2A en 2B. Voor de schooljaren 2019-2020 t.e.m. 
2021-2022 verwijs ik daarom naar de schriftelijke vraag nr. 689 (13/06/2023), zie 
deelvragen 5 t.e.m. 13.  
In voorliggende schriftelijke vraag vervolledig ik de historische reeks voor de schooljaren 
2022-2023 en 2023-2024. Daarvoor raadpleegde AGODI zijn databanken op 12/11/2024.
1. Van de leerlingen die in de schooljaren 2022-2023 en 2023-2024 het 2de leerjaar A 
van de 1ste graad van het voltijds gewoon secundair onderwijs startten (foto telkens 
op 1 oktober van het desbetreffende schooljaar), wordt in het eerste tabblad van de 
bijlage de onderwijspositie van waaruit ze zijn ingestroomd in het 2de leerjaar A, 
weergegeven (vraag 1a, 1b en 1c).  
Het tweede tabblad van de bijlage geeft een overzicht van het aantal leerlingen dat 
met een gunstige beslissing van de toelatingsklassenraad doorstroomde gedurende 
het schooljaar van het 2de leerjaar B naar het 2de leerjaar A binnen het voltijds gewoon 
secundair onderwijs (vraag 1d). 
2. Het derde tabblad van de bijlage geeft het aantal leerlingen die startten in het 2de 
leerjaar B van de 1ste graad (foto telkens op 1 oktober van het desbetreffende 
schooljaar) per categorie van instroom voor de schooljaren 2022-2023 en 2023-2024 
(vraag 2a, 2b en 2c).  
Het vierde tabblad van de bijlage geeft een overzicht van het aantal leerlingen dat met 
een gunstige beslissing van de toelatingsklassenraad doorstroomde gedurende het 
schooljaar van het 2de leerjaar A naar het 2de leerjaar B binnen het voltijds gewoon 
secundair onderwijs (vraag 2d). 
BIJLAGE
Overzicht
