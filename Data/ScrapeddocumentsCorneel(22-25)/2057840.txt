title: Adoptie - Websites a-search en a-buddy
thema: Welzijn en Gezin
pdf link: https://docs.vlaamsparlement.be/pfile?id=2057840
thema link: https://www.vlaamsparlement.be/parlementaire-documenten/schriftelijke-vragen/1812459
SCHRIFTELIJKE VRAAG
nr. 298
van KATRIEN SCHRYVERS
datum: 14 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Adoptie  -  Websites a-search en a-buddy
Veel geadopteerden hebben vragen bij hun afkomst en willen er op een bepaald moment 
meer over weten. Het internet is dan vaak het vertrekpunt van de zoektocht. Het 
Steunpunt Adoptie en de adoptiediensten werkten daarom samen aan een website 
(www.a-search.be).
De website geeft duiding over hoe op zoek te gaan, hoe iemand te contacteren of wat te 
doen als men zelf gecontacteerd wordt. Op de website gaat veel aandacht naar de 
psychosociale impact die gepaard kan gaan met het zoeken naar en vinden van 
bloedverwanten.
Aanvullend is er sinds 2018 de website a-buddy.be, die geadopteerden in contact brengt 
met andere geadopteerden om elkaar te ondersteunen. Buddy’s worden opgeleid en 
begeleid door het Steunpunt Adoptie. A-buddy focust op twee trajecten, enerzijds anoniem 
chatten met een buddy en anderzijds een vaste buddy aanvragen waarmee online en face-
to-face afgesproken kan worden.
In antwoord op eerdere schriftelijke vragen (meest recent nr. 626 van 24 april 2023) 
verkreeg ik cijfers over het gebruik van de website en over het buddysysteem.
1. Hoeveel unieke bezoekers telde de website a-search in 2023?
2. Hoeveel unieke bezoekers telde de website a-buddy in 2023?
3. Hoeveel buddy’s werden in 2023 opgeleid?
4. Hoeveel buddy’s waren actief op 31 december 2023?
5. Hoeveel aanvragen voor vaste buddy’s waren er in 2023?
6. Hoeveel mensen werden in 2023 begeleid door een buddy?
7. Hoeveel chatgesprekken voerden de buddy’s in 2023? Over hoeveel unieke personen 
ging het? Zijn er ook al gegevens over het aantal gesprekken dat werd gevoerd via 
een ander platform dan de chattool (Whatsapp, Messenger…)?
8. Hoeveel cliënten werden in 2023 naar a-Buddy doorverwezen vanuit het 
Afstammingscentrum?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 298 van 14 maart 2024
van KATRIEN SCHRYVERS
1. 1504
2. 1100
3. Er was geen nieuwe opleiding voor kandidaat-buddy’s in 2023, maar in 2024 plant 
Steunpunt Adoptie een nieuwe opleiding. Ondertussen liep de permanente coaching 
aan de bestaande buddy’s wel nog door.
4. 24
5. 42
6. 35
7. Er waren 95 (geregistreerde) gesprekken in 2023, met 35 unieke personen: 
- 58 gesprekken via SITtool (de chattool)
- 13 gesprekken face-to-face
- 13 gesprekken via WhatsApp (chat)
- 4 gesprekken via Google Meet (video)
- 4 gesprekken via e-mail
- 3 gesprekken via Messenger (chat)
8. Hierop heeft het Steunpunt geen zicht, aangezien dat niet altijd wordt besproken.
