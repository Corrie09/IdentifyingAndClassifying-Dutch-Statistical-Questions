title: Vlaams Agentschap voor de Uitbetaling van Toelagen in het kader van het Gezinsbeleid (VUTG) - Klanttevredenheid
thema: Welzijn en Gezin
pdf link: https://docs.vlaamsparlement.be/pfile?id=2037937
thema link: https://www.vlaamsparlement.be/parlementaire-documenten/schriftelijke-vragen/1794486
SCHRIFTELIJKE VRAAG
nr. 196 
van BRECHT WARNEZ
datum: 15 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaams Agentschap voor de Uitbetaling van Toelagen in het kader van het Gezinsbeleid 
(VUTG)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij het Vlaams Agentschap voor de 
Uitbetaling van Toelagen in het kader van het Gezinsbeleid (VUTG).
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van het VUTG betreft? 
2. Om de hoeveel tijd is er een meting van de klanttevredenheid? 
3. Gebruikt het VUTG andere methodes dan een bevraging alleen om klanttevredenheid 
te meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van het 
VUTG?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten 
van het agentschap of wordt er daartoe ook samengewerkt/uitbesteed met/aan 
gespecialiseerde adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van het VUTG geïmplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert het VUTG na het klanttevredenheidsonderzoek nog naar de respondent 
over wat men doet met de resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van het VUTG?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 196 van 15 januari 2024
van BRECHT WARNEZ
1. De laatste analyse van de tevredenheid van de gezinnen aangesloten bij de 
dienstverlening van FONS als publieke uitbetaler, dateert van november 2023 voor de 
periode januari 2023 tot en met juni 2023.
2. De klantentevredenheidsmeting bij FONS, als publieke uitbetaler, is een continu proces 
en gebeurt na telefonische contacten en e-mail contacten. Voor de telefonische 
contacten wordt gevraagd nog even aan de lijn te blijven na het telefonisch contact. 
Voor contacten per e-mail wordt een korte enquête per e-mail verstuurd naar de 
gezinnen die een mail ontvingen van een medewerker van FONS. De gegevens worden 
telkens gedurende 6 maanden verzameld en vervolgens geanalyseerd. Deze analyse 
gebeurt één keer in het derde kwartaal van het lopende kalenderjaar voor de eerste 2 
kwartalen (in oktober) van dat jaar en één keer in het eerste kwartaal van het volgend 
kalenderjaar voor het derde en vierde kwartaal (in maart) van het voorgaande 
kalenderjaar.
3. Er worden geen andere methodes ingezet dan deze beschreven in de antwoorden 1 en 
2.
4. Criteria:
a) Het doel is om sterktes en werkpunten voortdurend in kaart te kunnen brengen 
en de evolutie ervan na te gaan.
b) In 2022 werden 22.166 mailcontacten bevraagd, in 2023 werden 7.057 
mailcontacten bevraagd in het eerste half jaar. De cijfers voor het tweede half 
jaar van 2023 zijn nog niet beschikbaar.
In 2022 kregen 83.754 contactnemers per telefoon de kans om voor de enquête 
aan de lijn te blijven, in 2023 kregen 130.631 van deze contactnemers de kans 
om voor de enquête aan de lijn te blijven.  
c) Omdat het gaat om een continue meting van de geleverde 
dienstverleningskwaliteit, is de responsgraad afhankelijk van de respondenten 
die willen antwoorden. De responsgraad beloopt momenteel ongeveer 10% voor 
de mailcontacten, wat voor dit soort bevraging voldoende is om conclusies toe 
te laten. De responsgraad voor telefonische contacten is beperkt tot 2%. Enkel 
op deze volumetrie kunnen we zeker op niveau van de mailcontacten stellen dat 
er binnen deze populatie een voldoende bereik is. Gezien de omvang van de 
aangeboden doelgroep voor de telefonische enquêtes kunnen we ook hier 
spreken van een aanzienlijk bereik.
d) Er is geen minimale responsgraad vastgelegd.
e) Gelet op de gebruikte methodiek gaat het over zelfselectie.
f) Enquête per mail: elke inkomende mail krijgt een enquête onder de voorwaarde 
dat ze het voorgaande half jaar geen enquête ontvingen. 
Telefonische enquête: elke inkomende oproep krijgt de mogelijkheid om een 
enquête in te vullen.
g) De dienstverlening wordt bevraagd aan de hand van vijf basiselementen die 
klanten belangrijk vinden in de dienstverlening: 
-betrouwbaarheid,
-geloofwaardigheid,
-verschijningsvormen, 
-empathie,
-reactievermogen.
We bevragen ook een algemene NPS-score.
h) We gebruiken een methode die standaard vastgelegd is zodat de resultaten 
vergelijkbaar zijn over de diverse jaren.
5. Het klantentevredenheidsonderzoek verloopt digitaal voor mailcontacten en 
telefonisch voor de telefonische contacten.
6. De metingen worden uitgevoerd door de eigen diensten van het Agentschap.
a) Er werden geen werkingsmiddelen besteed in deze de afgelopen jaren.
b) Binnen het agentschap zijn de juiste profielen ter beschikking om de meting op 
te zetten, te analyseren en verbeteracties op te zetten. Over de kwaliteitsmeting 
wordt elk half jaar gerapporteerd aan de raad van bestuur van het agentschap.
7. Resultaten:
a)
Maildienstverlening
Tevreden Neutraal OntevredenScore op 
5
Snelheid van het antwoord 63,60% 10,44% 25,96% 3,64
Professionaliteit van de 
medewerker 73,63% 11,26% 15,11% 3,99
Duidelijkheid van de informatie 72,26% 7,96% 19,78% 3,9
Voldoende aandacht voor de vraag 71,84% 11,12% 17,04% 3,96
Telefonische dienstverlening
Tevreden Neutraal OntevredenScore op 
5
Snelheid van het antwoord 54,96% 5,94% 39,10% 3,32
Professionaliteit van de 
medewerker 54,44% 16,84% 28,72% 3,51
Duidelijkheid van de informatie 60,11% 6,93% 32,96% 3,53
Voldoende aandacht voor de vraag 68,05% 7,28% 27,67% 3,71
De NPS score bedroeg 22,95.
b) 21,56% van de respondenten geven aan dat ze een duidelijker antwoord 
verwachten op hun vraag; 24,62% van de respondenten geven aan dat ze een 
vollediger antwoord verwachten. 
Wanneer men "communicatie snelheid ” aanduidt weten we hiermee enkel dat 
men sneller een antwoord wil. Wat men onder “sneller” verstaat, kan niet 
afgeleid worden uit de antwoorden.
c) Er werd niet specifiek naar de digitale dienstverlening gepeild omdat het 
Groeipakket inzet op automatische rechtentoekenning en de digitale transacties 
die noodzakelijk zijn bijgevolg sterk beperkt zijn. De resultaten hieronder zijn 
dan ook gegevens op basis van spontane opmerkingen tijdens de bevragingen 
die hierboven beschreven zijn.
a. Er werd niet specifiek naar de digitale dienstverlening gepeild omdat het 
Groeipakket inzet op automatische rechtentoekenning en de digitale 
transacties die noodzakelijk zijn bijgevolg sterk beperkt zijn. De resultaten 
hieronder zijn dan ook gegevens op basis van spontane opmerkingen tijdens 
de bevragingen die hierboven beschreven zijn.
b. Niet van toepassing.
c. In de toekomst kan wel gepeild worden naar de tevredenheid over onze 
digitale kanalen. In het bijzonder willen we peilen naar de tevreden over de 
chatbot die we in 2024 operationeel willen maken voor een ruimer bereik 
dan alleen de schooltoeslag.
8. Verhouding:
a) Deze resultaten betreffen de periode juli 2022 t.e.m. december 2022: 
 
Maildienstverlening
Tevreden Neutraal Ontevreden Score op 5
Snelheid van het antwoord 71,47% 10,61% 17,92% 3,92
Professionaliteit van de 
medewerker 78,76% 8,50% 12,54% 4,16
Duidelijkheid van de informatie 74,83% 8,76% 16,41% 4,05
Voldoende aandacht voor de vraag 75,73% 7,57% 16,50% 4,06
Telefonische dienstverlening
Tevreden Neutraal Ontevreden Score op 5
Snelheid van het antwoord 52,77% 5,74% 41,49% 3,22
Professionaliteit van de 
medewerker 60,68% 7,58% 31,44% 3,59
Duidelijkheid van de informatie 57,51% 6,87% 35,42% 3,45
Voldoende aandacht voor de vraag 63,89% 5,69% 30,42% 3,66
 
De NPS score bedroeg 31,15.
b) Voor wat betreft dienstverlening via mail is er een lichte achteruitgang. 
Voor wat betreft telefonische dienstverlening is er een vooruitgang. 
De NPS – score kende een achteruitgang.
9. Gevolg:
a) Telkens wordt voor de belangrijkste werkpunten een actieplan opgesteld aan de 
hand van de aangehaalde pijnpunten. In 2023 werd gewerkt rond snelheid voor 
antwoordmails, duidelijkheid van de telefonische contacten en snelheid van 
individuele contactname wanneer burgers contactgegevens vermelden op hun 
antwoordenquête. De resultaten en de acties worden gevalideerd door de raad 
van bestuur van het agentschap.
b) Neen. De resultaten van de enquêtes worden besproken op en gevalideerd door 
de raad van bestuur van het agentschap.
c) De resultaten van de enquêtes en de resultaten van verbeteracties worden 
halfjaarlijks besproken op de raad van bestuur van het agentschap.
10. Hierover wordt niet gecommuniceerd met de respondenten.
11. Ja, de resultaten worden verwacht in maart 2024 over de periode juli 2023 t.e.m. 
december 2023.
12. Het VUTG beschikt over een uitgebreide telefonische dienstverlening, dienstverlening 
op mail en een loketwerking, naast de automatische rechtentoekenning die het 
uitgangspunt is voor het Groeipakket. VUTG ontwikkelt nu ook een chatbot over het 
Groeipakket waarvan de streefdatum is om eind 2024 operationeel te zijn. De kwaliteit 
van de fysieke dienstverlening en de dienstverlening via telefoon en mail wordt op 
regelmatige basis gemonitord door en besproken in de raad van bestuur van het 
agentschap, dat daarvoor de geschikte plaats is.
BIJLAGE
Overzicht
