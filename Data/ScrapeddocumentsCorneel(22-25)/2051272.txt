title: Nieuwe fotovoltaïsche zonnepanelen omvormervermogen maximaal 10 kilovoltampère (kVA) - Premie
thema: Energie
Wonen
pdf link: https://docs.vlaamsparlement.be/pfile?id=2051272
thema link: https://www.vlaamsparlement.be/parlementaire-documenten/schriftelijke-vragen/1809124
SCHRIFTELIJKE VRAAG
nr. 409
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Nieuwe fotovoltaïsche zonnepanelen omvormervermogen maximaal 10 kilovoltampère 
(kVA)  -  Premie
Wie sinds 1 januari 2021 nieuwe zonnepanelen in gebruik neemt, komt in aanmerking voor 
een eenmalige premie van netbeheerder Fluvius.
De premie is er voor nieuwe fotovoltaïsche zonnepanelen met een omvormervermogen van 
maximaal 10 kVA. De uitbreiding van een bestaande installatie komt niet in aanmerking.
De premie loopt vanaf 1 januari 2021 tot eind 2024. De datum van indienstname (datum 
van AREI-keuring) van de zonnepanelen bepaalt het premiebedrag en de 
premievoorwaarden. Onmiddellijk na de indienstname moet men de installatie aanmelden 
bij Fluvius. Dat is ook de eerste stap in de premieaanvraag.
Het premiebedrag wordt jaarlijks op 1 januari aangepast. De datum van indienstname van 
de zonnepanelen bepaalt het premiebedrag.
1. Hoeveel premies werden aangevraagd in 2023? Graag totaalaantal en opdeling naar:
a) provincie;
b) aantal kilowatt piek (kWp) in totaal;
c) aantal kWp per provincie;
d) aangevraagd premiebedrag;
e) opdeling beschermde afnemers en niet-beschermde afnemers.
2. Hoeveel premies van die aard werden aanvaard in 2023? Graag totaalaantal per jaar 
en opdeling naar:
a) provincie;
b) beschermde afnemer of niet;
c) installatie tot maximaal 4 kwp of tussen 4 en 6 kwp;
d) toegekend bedrag.
3. Hoeveel premies van die aard werden geweigerd in 2023? Graag totaalaantal per jaar 
en opdeling naar:
a) provincie;
b) beschermde afnemer of niet;
c) installatie tot maximaal 4 kWp of tussen 4 en 6 kWp;
d) geweigerd bedrag.
4. Graag de top 3 van redenen van weigering.
5. Wat is de doorlooptijd tussen indienen dossier en bekendmaken van de beslissing over 
het dossier? Graag doorlooptijd voor 2022.
6. Wat is de doorlooptijd tussen de beslissing over het dossier en de uitbetaling? Graag 
doorlooptijd voor 2022.
7. Welk budget werd voor de premie vrijgemaakt in 2022? Graag het totaalbedrag.
8. Hoe evalueert de minister bovenstaande cijfers?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 409 van 1 maart 2024  
van ROBRECHT BOTHUYNE
1. Zoals ik u reeds eerder heb geantwoord op andere schriftelijke vragen zijn de 
gevraagde jaarcijfers van het voorgaande jaar steeds beschikbaar vanaf april. De 
gevraagde gegevens voor 2023 zijn beschikbaar vanaf april 2024 via 
https://www.vlaanderen.be/veka/energie-en-klimaatbeleid-in-cijfers/energiekaart. 
2. Zoals ik u reeds eerder heb geantwoord op andere schriftelijke vragen zijn de 
gevraagde jaarcijfers van het voorgaande jaar steeds beschikbaar vanaf april. De 
gevraagde gegevens voor 2023 zijn beschikbaar vanaf april 2024 via 
https://www.vlaanderen.be/veka/energie-en-klimaatbeleid-in-cijfers/energiekaart.
3. Zoals ik u reeds eerder heb geantwoord op andere schriftelijke vragen zijn de 
gevraagde jaarcijfers van het voorgaande jaar steeds beschikbaar vanaf april. De 
gevraagde gegevens voor 2023 zijn beschikbaar vanaf april 2024. De gevraagde details 
zijn niet beschikbaar voor geweigerde premies.
4. De gevraagde gegevens over weigeringen zijn beschikbaar vanaf april 2024.
5. De doorlooptijd bedroeg in 2022 gemiddeld 67,5 kalenderdagen tussen de datum van 
vervollediging van de premie-aanvraag na de plaatsing van een digitale meter en de 
beslissing over de aanvraag.
6. Wekelijks worden gevalideerde dossiers uitbetaald. Er zit hoogstens 10 dagen tussen 
de mededeling van de beslissing en de uitbetaling van de premie.
7. Het volledige uitbetaalde premiebedrag wordt via middelen van het Energiefonds, 
desgevallend aangevuld met middelen uit de reguliere energiebegroting, vergoed aan 
de elektriciteitsdistributienetbeheerders. Er werd voldoende budget voorzien om alle in 
2022 behandelde premie-aanvragen uit te betalen. De uitgekeerde bedragen zijn terug 
te vinden op de energiekaart. De gegevens voor 2023 zijn beschikbaar vanaf april 2024.
8. Op dit ogenblik beschik ik ook nog niet over gevalideerde gegevens over toegekende 
en geweigerde premies voor 2023. Het is daarom dan ook te vroeg om nu al conclusies 
te trekken en een evaluatie te maken voor 2023. Zoals ik u reeds eerder heb 
geantwoord op andere schriftelijke vragen verwacht ik op basis van het aantal 
aangemelde installaties in 2022 en 2023 dat het aantal uitbetaalde premies in 2023 
fors is toegenomen.
