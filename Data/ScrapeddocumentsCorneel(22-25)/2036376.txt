title: Buitenlandse investeringen - Limburg 2023
thema: Economie
Werk
pdf link: https://docs.vlaamsparlement.be/pfile?id=2036376
thema link: https://www.vlaamsparlement.be/parlementaire-documenten/schriftelijke-vragen/1796961
SCHRIFTELIJKE VRAAG
nr. 210
van RITA MOORS
datum: 24 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Buitenlandse investeringen  -  Limburg 2023
Dat de coronacrisis zware economische gevolgen zou hebben was al snel duidelijk. 
Buitenlandse investeringen in Vlaanderen kenden een duidelijke terugval ten gevolge van 
de pandemie. Het aantal investeringen lag in 2020 maar liefst een derde lager dan in 
dezelfde periode in 2019. Volgens analyses waren er in 2020 in Limburg 34 buitenlandse 
investeringsprojecten, goed voor 1211 extra jobs. Het jaar voordien ging het om 37 
projecten, goed voor 931 jobs.
Wat de buitenlandse investeringen betreft, kende onze provincie wel een sterke stijging 
met 48 investeringen in 2022, 37,1% meer dan in 2021. De investeringen gebeurden 
vooral door Amerikaanse en Chinese bedrijven, en dat in de cleantech en 
automobielindustrie. Het Limburgse aandeel in Vlaanderen bedraagt op die manier 17,3%, 
het hoogste cijfer in meer dan tien jaar.
1. Graag ontvang ik een overzicht van de buitenlandse investeringen van de afgelopen 5 
jaar in de provincie Limburg.
2. Wat zijn de concrete investeringsbedragen die daarmee gepaard gingen? Graag een 
overzicht van de afgelopen 5 jaar.
3. Hoeveel jobs hebben die investeringen opgeleverd? Graag een overzicht van de 
afgelopen 5 jaar. Staan daar ook Vlaamse middelen tegenover? Zo ja, graag een 
overzicht van de Vlaamse investeringen, subsidies,… die daarmee gepaard gingen.
4. Hoe verhouden die investeringen zich tot de overige Vlaamse provincies?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 210 van 24 januari 2024
van RITA MOORS
1. In 2023 werden er 29 DBI projecten in Limburg gedetecteerd. Over een periode van 5 
jaren landden 184 projecten in de desbetreffende provincie. 
In vergelijking met de periode 2014-2018 – 127 projecten geland in Limburg, is er voor 
de periode 2019-2023 een toename van 44,9% wat betreft het aantal DBI projecten 
(184).
Overzicht per jaar (2019-2023, periode van vijf jaar)
Jaar # Limburgse
DBI projecten
2019 37
2020 35
2021 35
2022 48
2023 29
Totaal 184
Overzicht per type project (2019-2023, periode van vijf jaar)
Meer dan de helft van de projecten (53,8%), die de afgelopen vijf jaren in Limburg 
terechtkwamen, waren greenfield projecten (99 dossiers). Slechts 19% van 
gedetecteerde investeringsprojecten (35) betroffen uitbreidingsinvesteringen
Type Project # Limburgse
DBI projecten
Greenfield 99
Expansie 35
Merger &Acquisition 50
Totaal 184
Overzicht per activiteit (2019-2023, periode van vijf jaar)
Bijna 28,8% van de DBI projecten in Limburg (53 projecten) hebben betrekking op 
‘Verkoop & Marketing’. Maar we kijken vooral toch naar de traditioneel sterke 
aanwezigheid van productieactiviteiten in Limburg: deze weerspiegelen zich in 47 
productieprojecten op een periode van vijf jaar (aandeel van 25,6% van alle Limburgse 
projecten). Ook de 46 projecten met een logistieke activiteit (aandeel van 25,0%) 
bevestigen opnieuw dat Limburg ook door buitenlandse bedrijven wordt gezien als 
logistieke draaischijf tussen Vlaanderen en het Europese achterland. 
Economische activiteit # Limburgse
DBI projecten
Verkoop & Marketing 53
Productie 47
Logistiek 46
Onderzoek & Ontwikkeling 27
Testing & Servicing 5
Hoofdkwartier 3
Onderricht & Training 2
Other 1
Totaal 184
Overzicht per sector (2019-2023, periode van vijf jaar)
De top vijf belangrijkste sectoren qua aantal projecten in Limburg zijn de 
voedingsindustrie (37 projecten), de logistieke & transport sector (26), de ICT sector 
(24), Automotive (22) en de Chemiesector (13).    
Sector # Limburgse
DBI projecten
Voeding & Dranken 37
Logistiek & Transport 26
IT, Telecom, Electronics 24
Automotive 22
Overige 16
Chemie 13
Farma, Medische & Biotech 12
Cleantech 9
Machines 9
Business Services 6
Basis Metalen 4
Textiel 4
Bouw 2
Totaal 184
Overzicht per land van herkomst (top 10, 2017-2021, periode van vijf jaar)
De top van 10 landen van herkomst, actief in Limburg de afgelopen 5 jaar, kent min 
of meer dezelfde 10 landen als de top 10 voor ganse Vlaanderen in dezelfde periode. 
Toch zijn er enkele opmerkelijke verschilpunten. 
De Verenigde staten zijn in Limburg (30 projecten) immers niet langer de belangrijkste 
investeerder, dat is ondertussen Nederland geworden (36 projecten, of te wel 19,6% 
van alle projecten). 
Op enige afstand worden deze twee landen gevolgd door twee buurlanden van België, 
het Verenigd Koninkrijk en Frankrijk (beiden 16 projecten). De top 5 wordt niet 
afgesloten door Duitsland (10), Japan (7) of China (11), maar door Zwitserland (12 
projecten). Net als in de top 10 van landen van herkomst voor Vlaanderen zit ook 
Zweden (9) in de Limburgse top 10 In tegenstelling tot de cijfers voor gans Vlaanderen, 
wordt de Limburgse top 10 lijst niet afgesloten door Denemarken, maar wel door 
Turkije (4 projecten).    
Land van herkomst
(Top 10)#DBI projecten
Netherlands 36
USA 30
UK 16
France 16
Switzerland 12
China 11
Germany 10
Sweden 9
Japan 7
Turkey 4
Other Countries 33
Totaal 184
    
2. In totaal werd er in de afgelopen vijf jaren, voor de 99 greenfield projecten en de 35 
uitbreidingsdossiers samen, door buitenlandse bedrijven voor 2,62 miljard euro 
geïnvesteerd. Dit betreft de optelsom van bedragen die in dit type dossiers werden 
aangekondigd. Voor Mergers & Acquisition projecten (50) worden nooit bedragen 
meegenomen in de analyse. 2023 was veruit het beste cijfer in de onderzochte periode: 
er werd voor 1,064 miljard euro geïnvesteerd in Limburg.
In vergelijking met de periode 2014-2018 – een DBI investeringsbedrag voor Limburg 
van 1,75 miljard euro, is er voor de periode 2019-2023 een toename van 49,7% wat 
betreft het DBI investeringsbedrag.
Jaar Aangekondigd 
DBI 
Investeringsbedra
g
2019 278.500.000 €
2020 184.841.756 €
2021 510.264.521 €
2022 580.500.000 €
2023 1.064.800.000 €
Totaal 2.618.906.277 €
3. In totaal werden in de voorbije vijf jaar 5.770 DBI jobs aangekondigd. Dat zijn 
gemiddeld 1.154 jobs die er in Limburg elk jaar bijkomen dankzij buitenlandse 
investeerders. In 2023 betrof het 1.478 jobs, het grootste aantal in de afgelopen 5 
jaar. 
 
Dat relatief hoge aantal jobs voor Limburg is te vooral te danken aan het feit dat de 
projecten in productie en logistiek in de Limburgse cijfers goed vertegenwoordigd zijn 
(93 projecten, of 50,5% van het totaal aantal projecten). Productie en vooral logistiek 
zijn immers eerder arbeidsintensieve activiteiten, en zijn dan ook goed voor 
respectievelijk 1.795 en 2.866 jobs (in totaal 4.661 DBI jobs, of 80,8% van het totale 
aantal jobs). 
In vergelijking met de periode 2014-2018 – 3.812 jobs aangekondigd in Limburg, is er 
voor de periode 2019-2023 een toename van 51,4% wat betreft het aantal DBI jobs 
(5.770). 
Op dit moment heeft FIT geen volledig zicht op de Vlaamse middelen die daartegenover 
staan.
Jaar #Limburgse 
DBI jobs
2019 931
2020 1.231
2021 943
2022 1.187
2023 1.478
Totaal 5.770
4. Gezien over een periode van vijf jaar ziet de provinciale verdeling op basis van aantal 
projecten er als volgt uit (zie ook de eerste figuur hieronder): het grootste deel van de 
1.320 DBI projecten, die werden gedetecteerd in de afgelopen 5 jaar, kwam in de 
eerste plaats terecht in de provincie Antwerpen (489 DBI projecten, 37,0% van het 
totale aantal projecten). Vlaams-Brabant en Oost-Vlaanderen volgen op een afstand, 
met respectievelijk 246 en 233 projecten (18,6% en 17,7% van het totale aantal 
projecten). De provincie Limburg haalt een aandeel van 13,9 % ofwel 184 projecten.
In vergelijking met de periode 2014-2018 – 127 projecten gedetecteerd in Limburg op 
een totaal voor Vlaanderen van 1.058 projecten en een aandeel toen van 12,0%, is het 
aandeel in vergelijking met de andere provincies de laatste vijf jaar (13,9%) gestegen.
Gezien over een periode van vijf jaar ziet de provinciale verdeling op basis van aantal 
jobs (zie volgende tekening) er als volgt uit: op een totaal van 27.470 aangekondigde 
DBI jobs in Vlaanderen gedetecteerd, komt Limburg naar voren als de op één na 
grootste ontvanger van jobs (5.770 jobs of een aandeel van 21,0%). De provincie 
Antwerpen trekt traditiegetrouw de meeste aangekondigde jobs aan (8.065 DBI jobs 
of een aandeel 29,3%). 

In vergelijking met de periode 2014-2018 – 3.812 jobs aangekondigd in Limburg op 
een totaal voor Vlaanderen van 23.492 jobs en een aandeel toen van 16,2%, is het 
aandeel in vergelijking met de andere provincies de laatste vijf jaar (21,0%) duidelijk 
gestegen. 

