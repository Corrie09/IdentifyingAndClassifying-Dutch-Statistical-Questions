title: (Huis)dierenmishandeling - Meldingen door en opleiding voor dierenartsen
thema: Dierenwelzijn
Onderwijs en Vorming
pdf link: https://docs.vlaamsparlement.be/pfile?id=2011865
thema link: https://www.vlaamsparlement.be/parlementaire-documenten/schriftelijke-vragen/1776922
SCHRIFTELIJKE VRAAG
nr. 102
van ELS STERCKX
datum: 7 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
(Huis)dierenmishandeling  -  Meldingen door en opleiding voor dierenartsen
Dierenartsen kunnen aan de UGent een nieuwe opleiding volgen waarin ze meer leren over 
huisdierenmishandeling en hoe ermee om te gaan. Aan de UGent kunnen ook 
masterstudenten bijleren over het probleem, dat nog vaak onder de radar blijft. De 
opleiding is nodig omdat het misbruik niet altijd te herkennen is.
1. Hoeveel dierenartsen zijn er op dit moment ingeschreven voor deze opleiding?
2. Hoeveel meldingen bij Dierenwelzijn Vlaanderen werden gedaan door dierenartsen in 
de periode 2014 tot op heden? Graag een overzicht per jaar.
3. Hoeveel meldingen hebben betrekking op dierenverwaarlozing? Graag een overzicht 
van de periode 2014 tot op heden.
4. Hoeveel meldingen hebben betrekking op dierenmishandeling? Graag een overzicht 
van de periode 2014 tot op heden.
5. Is de opleiding omtrent huisdierenmishandeling verplicht in de opleiding tot dierenarts 
of nog vrijblijvend te volgen?
6. Indien de opleiding omtrent huisdierenmishandeling nog vrijblijvend is, is de minister 
van plan om ze verplicht maken in de opleiding tot dierenarts?
7. Welke initiatieven zal de minister nog nemen opdat dierenmishandeling sneller gemeld 
wordt door dierenartsen (in opleiding)?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr.102 van 7 november 2023
van ELS STERCKX
1. De inschrijvingen van de dierenartsen worden in tegenstelling tot die van de 
studenten geneeskunde bij de verschillende regionale dierenartsenverenigingen 
gedaan. Sommige lezingen zijn pas in voorjaar van 2024, dus daar staat de 
inschrijving nog niet van open. Aangezien de inschrijvingen niet via Dierenwelzijn 
Vlaanderen verlopen, kan ik u hier dus geen cijfers over verstrekken.
2-4.Bij de registratie van meldingen wordt niet afzonderlijk bijgehouden tot welke 
beroepsgroep de melder behoort en evenmin worden de meldingen, na controle, 
onderverdeeld in categorieÃ«n volgens de ernst van de vaststellingen. Dus ik kan niet 
zeggen hoeveel meldingen door dierenartsen gedaan werden en evenmin het 
onderscheid maken tussen dierenverwaarlozing en dierenmishandeling in die 
meldingen.
5-6.De les wordt een vast onderdeel van de opleiding tot dierenarts.
7. We zetten nu een belangrijke stap naar een nog nauwere samenwerking rond dit 
thema. Op basis van de evaluatie van deze lessenreeks en zeker ook de reacties uit 
de doelgroep kunnen we bekijken wat nog verder nodig en mogelijk is. Geen enkel 
dier verdient het om mishandeld te worden. Bovendien is er volgens wetenschappers 
een link tussen geweld tegen dieren en geweld tegen mensen. 
