title: Alcoholgebruik bij jongeren - Preventiecampagnes
thema: Gezondheid
Welzijn en Gezin
pdf link: https://docs.vlaamsparlement.be/pfile?id=2069108
thema link: https://www.vlaamsparlement.be/parlementaire-documenten/schriftelijke-vragen/1830256
SCHRIFTELIJKE VRAAG
nr. 6
van ELS VAN DOESBURG
datum: 27 augustus 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Alcoholgebruik bij jongeren  -  Preventiecampagnes
Onderzoek van de UAntwerpen toont aan dat elk weekend drie minderjarigen (van 10 tot 
en met 17 jaar) met een alcoholvergiftiging worden binnengebracht op een spoedafdeling 
in Antwerpen. De mediaanleeftijd is 16,6 jaar. De jongste was 11.
1. Kan de minister voor de afgelopen vijf jaar cijfers geven van het aantal jongeren (10-
17 jaar) dat met een alcoholvergiftiging is binnengebracht op een spoedafdeling in 
Vlaanderen? Graag cijfers per ziekenhuis en per leeftijd. Hoe evalueert de minister die 
cijfers? 
2. Hoeveel jongeren zijn de afgelopen drie jaren in een centrum voor geestelijke 
gezondheidszorg (CGG) behandeld geweest voor een alcoholproblematiek? Graag een 
overzicht per jaar en per CGG.
3. Welke preventiecampagnes zijn de afgelopen zittingsperiode specifiek rond 
minderjarigen en alcoholgebruik opgestart? Hoeveel middelen werden daarvoor 
uitgetrokken? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 6 van 27 augustus 2024
van ELS VAN DOESBURG
1. De Vlaamse overheid heeft geen gegevens over de pathologieën die zich aandienen op 
spoedafdelingen.
2. Het aantal actieve zorgperiodes van -18-jarigen met een alcoholproblematiek in de 
Centra Geestelijke Gezondheidszorg (CCG) is eerder beperkt en dat heeft enerzijds te 
maken met de manier waarop de CGG registreert en anderzijds met de manier waarop 
het zorgaanbod t.a.v. jongeren met een alcoholproblematiek in Vlaanderen is 
georganiseerd. Het is belangrijk om aan te geven dat niet enkel de data van de CGG 
relevant zijn om zicht te krijgen op de zorgpaden en het behandelaanbod voor mensen 
met alcoholproblemen. 
Heel wat ziekenhuizen hebben een “zorgpad alcohol”, waarin gefocust wordt op 
vroegdetectie en er structureel kan worden doorverwezen binnen of buiten het 
ziekenhuis. Regionaal bestaan er hierrond al sterk uitgewerkte samenwerkingen met 
o.a. de CGG. 
Naast een behandelaanbod wil Vlaanderen sterk inzetten op preventie en vroegdetectie 
en vroeginterventie (VD/VI). Hiertoe investeert Vlaanderen jaarlijks ruim 2,9 miljoen 
euro in een programma VD/VI dat wordt uitgevoerd door zorgactoren binnen de 6 
provinciale geestelijke gezondheidsnetwerken kinderen en jongeren. Sinds 2023 wordt 
hierin jaarlijks bijkomend 1.143.000 euro geïnvesteerd. Hiermee kunnen 
minderjarigen (en hun context) die op de spoedgevallendienst terechtkomen niet enkel 
somatisch, maar ook psychisch opgevangen en gescreend worden. De jongeren die 
hiermee worden bereikt, zitten niet in onderstaande cijfers.  
Ook het bestaande online hulpverleningsaanbod, zoals alcoholhulp 
(https://www.alcoholhulp.be) is belangrijk om te vermelden omdat dit platform snel 
en anoniem toegankelijk is voor alle leeftijdsgroepen, inclusief jongeren. Op deze 
website wordt ook heel wat informatie ter beschikking gesteld voor familie, ouders, 
partner, vrienden, … en kan men gebruik maken van het begeleidingsaanbod.
De Centra Geestelijke Gezondheidszorg (CGG), waarnaar u vraagt, hebben specifieke 
behandelprogramma’s voor jongeren met een verslavingsproblematiek, waarbij ook 
aandacht wordt gegeven aan de ouders, de context en het netwerk. Zij richten zich als 
gespecialiseerd ambulant centrum op kinderen, jongeren en volwassenen met (risico 
op of vermoeden van) een ernstige psychische problematiek, o.a. 
verslavingsproblematiek.    
Een jongere die toekomt op de spoedgevallendienst met een alcoholintoxicatie heeft 
niet steeds nood aan gespecialiseerde ambulante behandeling voor verslaving, maar 
eerder voor een onderliggende problematiek zoals een stemmingsprobleem, 
aanpassingsstoornis, … In dat geval is het gebruik/misbruik van alcohol een secundaire 
problematiek of symptoom en is dit niet meegenomen in de cijfers.  
In die zin zijn onderstaande cijfers geen volledig overzicht van het ambulante aanbod 
verslavingsproblematiek voor alcohol.  De cijfers zijn dus enkel een overzicht van het 
behandelaanbod dat de CGG als sector realiseren voor jongeren specifiek met een 
alcoholproblematiek binnen hun categorale werking verslavingszorg en niet van het 
aanbod vroegdetectie en vroeginterventie of het aanbod van secundaire preventie bij 
onderliggende alcoholproblematiek.
2020 2021 2022
Aantal Zorgperiodes 
zonder verslaving42 737 45 261 52 869
Aantal Zorgperiodes 
met verslaving5504 5311 5334
Aantal Zorgperiodes 
met verslavingszorg 
voor jongeren (0-17 
jaar)416 443 420
Aantal zorgperiodes 
met verslavingszorg 
jongeren (0-17 jaar) 
voor alcohol10 18 23
Cijfers per CGG voor verslavingszorg jongeren voor alcohol:
Verslavingszorg Alcohol voor 
jongeren (0-17 jaar)
CGG 2020 2021 2022
 F7 1  
 F8 1 1 2
 F11   1
 F12 2 9 4
 F13 1  
 F14 4 8 12
 F15   2
 F20 1 2
TOTAAL 10 18 23
3. Het preventief gezondheidsbeleid voor alcoholgebruik bij jongeren omvat meer dan 
enkel campagnes. Het beleidsthema alcohol maakt deel uit van het strategisch plan 
“de Vlaming leeft gezonder in 2025”. In verschillende leefcontexten van de doelgroep 
(settings) wordt ingezet op een mix van preventiestrategieën (educatie, afspraken en 
regels, omgevingsinterventies en zorg en begeleiding) en methodieken. 
VAD, de partnerorganisatie voor de thema’s alcohol, drugs, gamen, gokken en 
psychoactieve medicatie, heeft de opdracht om methodieken te ontwikkelen, te 
dissemineren, implementatie te ondersteunen en uit te voeren binnen de relevante 
settings. CGG preventiewerkers en de Logo’s staan mee in voor het verspreiden en 
implementeren van de methodieken. 
Enkele voorbeelden waaruit werking rond alcoholgebruik dicht bij de leefwereld van 
jongeren blijkt: 
•Nognito: 10 tot 14 jaar, in setting onderwijs
Het overgrote deel van de jongeren heeft in de derde graad van het lager onderwijs 
en de eerste graad van het secundair onderwijs nog geen alcohol gedronken. 
Nognito maakt het thema alcohol bespreekbaar in de klas en stimuleert kinderen 
om hierover na te denken. Nognito heeft als doel de leerlingen te bevestigen in hun 
overtuiging dat niet drinken de gezondste keuze is. 
•Drink drank dronk: 16-18 jaar, in setting onderwijs
Voor jongeren die wel al alcohol drinken, is er sinds 2022 een heldere 
informatiefolder beschikbaar over alcohol. Deze folder wordt ook besteld voor 
startende studenten aan hogescholen en universiteiten.
•Zebradrinken: jongeren, in verschillende settings
Meerdere concepten zijn gericht op contexten waar jongeren alcohol drinken 
(Quality Nights voor het uitgaansleven, Attent voor jeugdhuizen,…). Een nieuw 
concept, breed toepasbaar, is Zebradrinken. Het gaat om een risicobeperkende 
strategie. ‘Zebradrinken’ is het afwisselend drinken van een alcoholisch en een non-
alcoholisch drankje, net zoals de strepen van een zebra elkaar afwisselen. VAD 
lanceerde dit concept postcovid bij studenten, maar ondertussen raakt het breder 
ingeburgerd. Organisatoren van feesten of events kunnen gadgets bestellen om het 
concept breder bekend te maken. 
•Is het altijd alcoholtijd: gericht op het wijzigen van de norm in de samenleving
Alcoholpreventie voor jongeren is enkel effectief wanneer we ook de omgeving van 
de jongeren overtuigen om minder alcohol te drinken, en nog breder: wanneer we 
de norm in de samenleving wijzigen. In juni/juli 2024 liep een brede campagne ‘is 
het altijd alcoholtijd’. Een van de centrale beelden in de campagne was dat van 
supporters van jeugdploegen die alcohol drinken. Dit is een voorbeeld van 
alcoholpreventie bij jongeren die zich richt op de omgeving van jongeren.
Belangrijke hefbomen voor adequate preventie van alcoholgebruik, zoals de prijs, 
beschikbaarheid, reclame, enz. situeren zich bij andere beleidsdomeinen en 
overheden. Om op een duurzame manier alcoholpreventie bij jongeren te 
implementeren en meer gezondheid op lange termijn te realiseren (betaalbaarheid van 
gezondheidszorg, wachtlijsten), is het daarom noodzakelijk dat verschillende 
betrokken beleidsniveaus samen maatregelen nemen. Via de Algemene Cel Drugs van 
de thematische vergadering drugs van de IMC Volksgezondheid wordt daarop 
aangestuurd vanuit de Vlaamse overheid. In dat kader werd in 2023 het interfederaal 
alcoholplan goedgekeurd. 
De middelen voor preventie van en bij alcoholgebruik bij jongeren zitten vervat in de 
beheersovereenkomst met partnerorganisatie VAD, die acties omvat rond meerdere 
middelengerelateerde gezondheidsthema’s (alcohol, drugs, gamen, gokken en 
psychoactieve medicatie). Het jaarlijks budget dat in kader van de 
beheersovereenkomst aan alcoholpreventie wordt besteed, bedraagt 3,9 miljoen in 
2024. Met die subsidie voert VAD een heel uitgebreid beleidsplan uit, met tal van acties 
voor de verschillende thema’s. 
Binnen de beheersovereenkomst wordt arbeidstijd niet afgebakend per actie. Enkel 
lay-out- en advertentiekosten aangeven, geeft geen correct beeld van de totale 
kostprijs van (ontwikkeling en implementatie van) de materialen. Om die reden is het 
niet mogelijk om een afgebakend budget te koppelen aan preventiecampagnes voor 
alcohol bij jongeren.
Ter illustratie kunnen we wel meegeven dat de campagne “is het altijd alcoholtijd”, die 
in juni liep op sociale media en in het straatbeeld, gerealiseerd werd met een subsidie 
van 248.000 euro door VAD. 
Aan het opzetten van campagnes is doorgaans een stevige kostprijs verbonden en de 
beschikbare budgetten zijn beperkt, zeker in vergelijking met de financiering vanuit 
de industrie van reclame voor alcohol. 
