title: Gelijkere verdeling zorgarbeid tussen mannen en vrouwen - Beleidsmaatregelen
thema: Gelijke kansen
Welzijn en Gezin
Werk
pdf link: https://docs.vlaamsparlement.be/pfile?id=2008681
thema link: https://www.vlaamsparlement.be/parlementaire-documenten/schriftelijke-vragen/1772751
SCHRIFTELIJKE VRAAG
nr. 32
van CELIA GROOTHEDDE
datum: 18 oktober 2023
BART SOMERS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Gelijkere verdeling zorgarbeid tussen mannen en vrouwen  -  Beleidsmaatregelen
In een artikel in De Standaard getuigen vrouwen dat ze een sterke toename ervaren in 
conflicten tussen hun werk en privéleven. Nog steeds blijven vrouwen en mannen in 
klassieke rolpatronen vervallen, waardoor de zorgarbeid voornamelijk op de schouders van 
vrouwen blijft liggen. Daar komt ook nog bij dat in een recent rapport van de Sociaal-
Economische Raad van Vlaanderen (SERV) één op de acht mensen getuigen dat ze op 
geregelde basis conflicten ervaren tussen hun werk en privéleven. Dat is het hoogste aantal 
gemeten sinds 2004, toen de SERV begon met de meting.
1. Welke maatregelen neemt de minister om mannen aan te moedigen meer zorgarbeid 
op te nemen?
2. Welke maatregelen neemt de minister om ervoor te zorgen dat het aantal uren 
zorgarbeid tussen mannen en vrouwen meer gelijk wordt? 
3. Welke maatregelen neemt de minister om ervoor te zorgen dat vrouwen meer tijd 
kunnen besteden aan hun werkleven door hun zorgarbeid te ontlasten? 
4. Welke maatregelen neemt de minister om de stijging in het aantal conflicten tussen 
privéleven en werk terug tegen te gaan? 
5. Welke maatregelen werden deze legislatuur al genomen voor deze problematiek en 
welke plant de minister nog voor het einde van deze legislatuur te nemen? 
6. Graag het percentage van het aantal deeltijds werkende vrouwen en mannen per 
provincie, centrumstad en Brussel. 
Deze vraag werd gesteld aan de ministers Hilde Crevits (57), Bart Somers (32), Jo Brouns 
(33).
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÖRDINEERD ANTWOORD 
op vraag nr. 32 van 18 oktober 2023
van CELIA GROOTHEDDE aan BART SOMERS
1-2 Sociale normen over hoe mannen, vrouwen, jongens en meisjes zich zouden moeten 
gedragen, zijn alomtegenwoordig en worden van kleins af aan meegegeven. 
Vlaanderen zet volop in op het doorbreken van deze dwingende gendernormen zodat 
eenieder de vrije keuze krijgt zich te ontwikkelen volgens eigen talenten en 
vaardigheden. 
Gelijke Kansen Vlaanderen creëerde daartoe onder andere genderklik.be, een 
sensibiliserende website rond genderstereotypen. 
Het Vlaamse genderbeleid heeft ook oog voor de maatschappelijke verwachtingen over 
man-zijn en mannelijkheid. In die context wordt ingezet op een grotere 
vaderbetrokkenheid, met als doel gendergelijk ouderschap te bereiken. Gedeeld en 
betrokken ouderschap was dan ook het thema van het Vlaamse Voorzitterschap van 
de IMC Vrouwenrechten van september 2022 tot september 2023. 
In 2021 lanceerde Gelijke Kansen Vlaanderen de projectoproep gedeeld en 
betrokken ouderschap gelanceerd. Inherent aan gedeeld en betrokken ouderschap 
is een gelijkwaardige verdeling van de zorgtaken, waarbij vaders worden 
aangemoedigd om ook zorgarbeid op te nemen. 9 geselecteerde projecten spelen 
in op verschillende aspecten die gelijkwaardig ouderschap kunnen versterken zoals:   
- Sensibiliseren over (geïnternaliseerde) genderrollen over vaderschap en 
moederschap;
- Vaders ondersteunen in hun wens om een meer actieve en betrokken ouderrol op 
te nemen; 
- Drempels voor gedeeld en betrokken ouderschap detecteren en verlagen; 
- Dialoog tussen partners stimuleren voor gelijkwaardig ouderschap. 
De projectoproep vindt z’n sluitstuk met het  congres “Over vaders”1 op 16 november 
2023 in Brussel. 
Daarnaast faciliteert Gelijke Kansen Vlaanderen samen met Agentschap Opgroeien en 
stakeholders uit verschillende sectoren de denktank “Mannen in de kinderopvang”. 
Dit om gendersegregatie in de kinderopvang te doorbreken en initiatieven te faciliteren 
om meer mannen te integreren in de opleiding en de sector. 
Collega Hilde Crevits zet in op de promotie van werken in de zorg- en 
welzijnssectoren via het nieuwe label “Careēr”, met bijhorende website. Op 26 
januari 2023 is deze branding gelanceerd. Doelstellingen voor deze communicatie en 
branding zijn onder meer een positief beeld creëren van onze beroepen/sectoren door 
bundeling van krachten om uiteindelijk te komen tot het creëren van een branding die 
de vergelijking met ‘STEM’ kan doorstaan en het verhogen van de instroom in de 
sector. Daarnaast wordt een gezamenlijk intakeplatform opgezet en worden de 
bestaande (inter)sectorale (kwalificerende) opleidingen geharmoniseerd en uitgebreid. 
Op de website worden in de beroepenfilms kinderbegeleider/kinderopvang van baby’s 
1 LEREND NETWERK VADERS | desloep
en peuters en zorgkundige doelbewust mannelijke medewerkers aan het woord 
gelaten. Ook in verder uit te rollen initiatieven wordt hier bewust aandacht aan 
gegeven.
3. De uitdagende combinatie van arbeid en zorg heeft een grote impact op de 
maatschappelijke positie en arbeidsparticipatie van vrouwen en mannen. Moederschap 
heeft een grote impact op de loopbaan – en hoe lager geschoold de vrouw, hoe groter 
de impact. We stellen vast dat lager opgeleide vrouwen sneller geheel of gedeeltelijk 
uit de arbeidsmarkt stappen als ze kinderen krijgen. Verlofsystemen zoals bijvoorbeeld 
ouderschapsverlof, blijken niet altijd een oplossing te bieden voor deze uitdagingen. 
Daarom namen de betrokken kabinetten binnen de  IMC Vrouwenrechten het 
engagement om met aandacht te kijken naar de beleidsaanbevelingen die voortkomen 
uit de studie “De genderdimensie van verschillende soorten verlof in België” (Instituut 
voor de gelijkheid van vrouwen en mannen, 2023).
De Vlaamse Regering neemt reeds  maatregelen om de Europese Work-Life-Balance 
richtlijn om te zetten, die voor ouders en mantelzorgers een betere combinatie van 
werk en gezinsleven mogelijk maken. Dit moet bijdragen aan de verwezenlijking van 
gelijkheid tussen mannen en vrouwen, gelijke behandeling van mannen en vrouwen op 
het werk en op de arbeidsmarkt en de bevordering van een hoog niveau van 
werkgelegenheid in de Europese Unie. In het kader van de omzetting van deze richtlijn 
wordt in het Gelijkekansendecreet2 een bijkomend beschermd kenmerk opgenomen, 
nl. gezinsverantwoordelijkheden. Dit betekent dat personen die vaderschapsverlof, 
ouderschapsverlof, zorgverlof hebben opgenomen of hiertoe een aanvraag hebben 
ingediend, of bijvoorbeeld gebruik hebben gemaakt van flexibele arbeidsregelingen 
expliciet beschermd worden tegen discriminatie. Deze toevoeging maakt ook het 
Vlaams Mensenrechteninstituut bevoegd voor klachten van discriminatie in die context. 
In de gezinsenquête liet collega Crevits  uitvoerig aandacht besteden aan de verdeling 
van zorg- en huishoudtaken binnen gezinnen, maar ook aan de verdeling van 
‘verantwoordelijkheden van ouders’3. Deze verantwoordelijkheden brengen een zekere 
mentale ‘workload’ met zich mee. Voorgaand onderzoek aan de hand van focusgroepen 
van EIGE4 wijst immers uit dat de 'mentale belasting' van het organiseren van 
geëxternaliseerde zorg (bv. aan de opvang van de kinderen, vakantiekampen, hobby’s 
e.d., maar ook het inhuren van zorg voor hulpbehoevende familieleden) wordt 
gedragen door vrouwen. Hoewel het onderzoek van EIGE voornamelijk focuste op ‘het 
uitbesteden van diensten zoals (medische) zorg en schoonmaak’, geldt deze mentale 
workload ook voor een hele resem aan in het gezin op te nemen taken zoals het 
opvolgen van schoolwerk en het aankopen van kledij en schoolmateriaal, etc. In de 
gezinsenquête kijken we om deze reden ook naar de verdeling van de onzichtbare 
mentale ‘workload’ of het managen van de zorg binnen gezinnen. We zien in de 
gezinsenquête in 2021 een nog steeds hoofdzakelijk traditioneel rollenpatroon. 
Vrouwen/moeders nemen beduidend meer gezinstaken op die te catalogeren zijn onder 
dagelijkse zorg voor de kinderen, zorgmanagement en routinetaken in het huishouden. 
Vaders nemen dan weer beduidend meer de klussen en het onderhoud van huis en tuin 
op zich. 
Statistische analyse bevestigt hier het belang van het apart bekijken van de dagelijkse 
zorgtaken en zorgtaken waarbij ‘het plannen en regelen’ van de zorg centraal staat. 
Het ‘managen’ van de zorg is doorgaans onderbelicht in onderzoek naar genderrollen 
2 https://beslissingenvlaamseregering.vlaanderen.be/document-view/649943A52D77B42474D4E207 
Voorontwerp van decreet ter aanpassing van het decreet van 8 mei 2002 houdende evenredige participatie op 
de arbeidsmarkt en het decreet van 10 juli 2008 houdende een kader voor het Vlaamse gelijkekansen- en 
gelijkebehandelingsbeleid 
3 Doucet, A. (2015). Parental responsibilities: Dilemmas of measurement and gender equality. Journal of 
Marriage and the Family, 77, 1, p. 224-242.
4 EIGE (2021f). Gender inequalities in care and consequences for the labour market.
https://eige.europa.eu/publications/gender-inequalities-care-and-consequences-labour-market
en/of de taakverdeling in gezinnen. De resultaten hier pleiten toch voor het erkennen 
en herkennen van deze meer mentale ‘workload’ in het gezin in onderzoek, en dus ook 
in het gezinsbeleid. De onevenredige verdeling van het zorgmanagement tussen 
partners, veelal opgenomen door moeders, draagt wellicht bij aan een moeilijkere 
combinatie gezin, zorg en werk. Aan deze resultaten werden door het wetenschappelijk 
begeleidend comité van de gezinsenquête, werkgroep combinatie gezin, zorg en werk, 
een aantal beleidsaanbevelingen gekoppeld. Deze zijn, net als de verantwoording en 
de resultaten van het onderzoek, in het voorjaar van 2023 gepubliceerd in het 
onderzoeksrapport ‘De taakverdeling thuis’ op www.gezinsenquête.be. Deze 
aanbevelingen zullen voeding geven aan het toekomstige gezinsbeleid. 
4. Zoals collega Crevits in het vorige antwoord liet optekenen, werden aan de resultaten 
van de gezinsenquête omtrent de combinatie gezin, zorg en werk telkens 
beleidsaanbevelingen gekoppeld door de werkgroep combinatie gezin, zorg en werk 
van het wetenschappelijk begeleidend comité van de gezinsenquête. Deze 
aanbevelingen werden opgenomen in de vijf onderzoeksrapporten die gaan over het 
thema combinatie gezin, zorg en werk. Naast het eerder vermelde rapport ‘De 
taakverdeling thuis’, gaat het over de rapporten ‘De werksituatie van ouders’, ‘De 
combinatie gezin en werk’, ‘Kinderopvang en het gebruik van huishoudhulp’ en 
‘Mantelzorg in gezinnen’. De rapporten zijn het afgelopen voorjaar gepubliceerd op 
www.gezinsenquête.be en de hierin opgenomen beleidsaanbevelingen zullen voeding 
geven aan het toekomstige beleid inzake de combinatie gezin, zorg en werk.
5. Collega-minister bevoegd voor Werk, Jo Brouns, neemt verschillende maatregelen 
zodat er een goed evenwicht kan gevonden worden tussen werk en privéleven en 
werknemers hun loopbaan soepel kunnen plannen. 
Zo is er de maatregel van het Vlaams zorgkrediet voor de publieke sector (statutaire 
en contractuele personeelsleden van de Vlaamse overheid, het onderwijs en de lokale 
en provinciale besturen). Dit Vlaams zorgkrediet geeft het overheidspersoneel het recht 
op onderbrekingsuitkeringen voor het deeltijds of volledig onderbreken van de 
loopbaan om voor iemand te zorgen (zorg voor een kind tot de leeftijd van 12 jaar; 
voor een zwaar ziek gezins- of familielid tot de 2e graad; zorg voor een kind met een 
handicap en palliatieve zorg) of om een erkende opleiding te volgen. De uitkering in 
het Vlaams zorgkrediet bedraagt €642,41 bruto per maand bij voltijdse onderbreking; 
€335,23 bruto per maand bij halftijdse onderbreking en €159,69 bruto per maand bij 
een éénvijfde opname. Er bestaat een hogere uitkering voor de halftijdse onderbreking 
(€402,27) en 1/5 vermindering (€243,80) voor alleenstaande ouders. De maximale 
duur van dit recht is afhankelijk van het gekozen regime: 18 maanden indien voltijds, 
36 maanden indien halftijds en 90 maanden indien 1/5.
Ook zet collega Brouns in op de Vlaamse aanmoedigingspremie. Dit is een 
aanvullende uitkering die werknemers uit de privésector en de socialprofitsector 
krijgen, wanneer ze gebruik maken van een federaal verlofstelsel (tijdskrediet, 
ouderschapsverlof, palliatief verlof, verlof voor medische bijstand of mantelzorgverlof). 
De werknemers ontvangen deze premie boven op de onderbrekingsuitkering van de 
Rijksdienst voor Arbeidsvoorziening (RVA).
De hoogte van het bedrag van de Vlaamse aanmoedigingspremies is afhankelijk van 
de sector waar de werknemer tewerkgesteld is, het motief van de werkonderbreking 
(zorg of opleiding), het tewerkstellingspercentage in het jaar voor de onderbreking en 
het percentage van de onderbreking. Er wordt een verhoogde premie voorzien voor 
alleenwonenden. 
Vanuit het beleidsdomein Werk is de voorbije regeerperiode sterk geïnvesteerd in werk 
meer werkbaar maken. Eén van de pijlers van werkbaar werk is de werk-privébalans. 
De resultaten van de meest recente werkbaarheidsmonitor van de StIA bevestigen dat 
deze investeringen vruchten hebben afgeworpen. Het aantal personen zonder 
werkbaarheidsknelpunten is significant toegenomen sinds de laatste meting in 2019. 
Ook wat betreft werk-privébalans werd er geen significante toename vastgesteld van 
het aantal werk-privéconflicten sinds de laatste meting. Dit neemt niet weg dat de 
Vlaamse Regering het belangrijk vond en vindt om hier in te blijven investeren.  Zo 
sloten de Vlaamse Regering en de Vlaamse sociale partners in 2018 bijvoorbeeld een 
akkoord over een gezamenlijk actieplan werkbaar werk. In 2021 voerde minister 
Brouns een actualisering door van dit actieplan samen met de sociale partners. Met dit 
actieplan wordt het thema werkbaar werk op de agenda gehouden en werkgevers, 
werknemers, zelfstandig ondernemers, ondernemingen, organisaties en sectoren 
geïnspireerd en ondersteund. Een actie die bijvoorbeeld voortvloeide uit dit plan was 
de werkbaarheidscheque. Via de werkbaarheidscheque kan een onderneming een scan 
en/of een begeleiding aankopen met als doel de werkbaarheid van jobs in kaart te 
brengen, een actieplan op te stellen en/of veranderingen in werkbaarheid te initiëren 
op te volgen. Bij een werkbaarheidsscan wordt de werk-privébalans, dat spreekt voor 
zich, ook mee in beeld genomen. Indien een ondernemer vaststelt dat er conflicten zijn 
wat betreft de werk-privébalans, kan de ondernemer begeleiding inkopen om te werken 
aan deze werk-privébalans.  De Vlaamse Regering heeft het engagement aangegaan 
om ook in 2024 budget vrij te maken zodat ondernemingen gebruik kunnen maken van 
deze cheque. 
Ten tijde van de coronacrisis werd ook een actieplan telewerk opgesteld. Met dit plan 
wenste de Vlaamse Regering ondernemingen te ondersteunen bij het uitwerken van 
een doordacht en onderbouwd telewerkbeleid. Een belangrijk initiatief, zeker in het 
kader van een goede werk-privébalans. Eén van de acties die bijvoorbeeld onder dit 
plan viel waren periodieke tips aan werknemers over hoe je duurzaam en werkbaar kan 
telewerken. Hier werden bijvoorbeeld tips meegenomen over digitale bereikbaarheid. 
6. In alle Vlaamse provincies en in Brussel is er een aanzienlijke kloof tussen het aandeel 
voltijds werkende mannen en het aandeel voltijds werkende vrouwen. Deze kloof is het 
grootst in Limburg met 40,6%. Slechts 46,9% van de vrouwen in Limburg werkt 
voltijds. In Vlaanderen is de kloof het kleinst in Vlaams Brabant: 21,7%. Maar liefst 
70,0% van de vrouwen in Vlaams Brabant werkt voltijds. In het Brussels Hoofdstedelijk 
Gewest is de kloof nog kleiner: 16,7%. 68,6% van de vrouwen werkt voltijds in Brussel. 
De kloof voor het gehele Vlaams Gewest lag in het tweede kwartaal van 2023 op 28,6 
procentpunt. 59,7% van de vrouwen werken voltijds in het Vlaams Gewest. 
Een opsplitsing naar centrumsteden is niet mogelijk op basis van de Enquête voor 
arbeidskrachten (EAK)5.
Tabel: aandeel voltijdse en deeltijdse werknemers in Vlaanderen en Brussel naar 
geslacht in K2 2023 (Bron: EAK-Statbel. Bewerking: DWSE)
Woonplaats 
ProvincieHoofdactiviteit 
Voltijds/DeeltijdsMannen 
%Vrouwen 
%Kloof naar 
geslacht (ppt)
Full-time 85,8% 56,8% 29,0 Antwerpen
Part-time 14,2% 43,2%  
 Totaal 100,0% 100,0%  
Full-time 85,3% 68,6% 16,7 Brussel
Part-time 14,7% 31,4%  
 Totaal 100,0% 100,0%  
Full-time 87,5% 46,9% 40,6 Limburg
Part-time 12,5% 53,1%  
5 https://statbel.fgov.be/nl/enquete/enquete-naar-de-arbeidskrachten-eak 
 Totaal 100,0% 100,0%  
Full-time 89,5% 58,7% 30,8 Oost-
Vlaanderen Part-time 10,5% 41,3%  
 Totaal 100,0% 100,0%  
Full-time 91,7% 70,0% 21,7 Vlaams-
Brabant Part-time 8,3% 30,0%  
 Totaal 100,0% 100,0%  
Full-time 90,8% 57,9% 32,8 West-
Vlaanderen Part-time 9,2% 42,1%  
 Totaal 100,0% 100,0%  
