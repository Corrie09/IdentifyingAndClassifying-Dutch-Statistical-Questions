title: De Lijn - Plan basisbereikbaarheid
thema: Mobiliteit en Verkeer
pdf link: https://docs.vlaamsparlement.be/pfile?id=2081398
thema link: https://www.vlaamsparlement.be/parlementaire-documenten/schriftelijke-vragen/1834944
SCHRIFTELIJKE VRAAG
nr. 27
van SARAH T'JOENS
datum: 21 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
De Lijn  -  Plan basisbereikbaarheid
De Lijn is nog volop bezig met de concrete uitrol van de ‘basisbereikbaarheid’. Daarnaast 
merk ik op dat De Lijn het nog altijd moeilijk heeft om voldoende personeel te vinden. Er 
zijn ook veel bussen die aan de kant blijven staan. 
1. Hoeveel chauffeurs zijn er vandaag aan de slag bij De Lijn en hoeveel chauffeurs zoekt 
De Lijn? Graag cijfers per regio. 
2. Hoeveel bussen van De Lijn zijn effectief operationeel? Over welk aandeel van de totale 
vloot gaat het? Zijn er voldoende ‘rijdende’ bussen om het nieuwe plan op te vangen? 
3. Hoe evalueert de minister het nieuwe plan basisbereikbaarheid en heeft dat de 
dienstverlening van het openbaar vervoer echt verbeterd (gelet op het aantal lege 
ritten, het gemiddelde aantal gereden kilometers,…)? 
4. Hoeveel klachten zijn er op dit moment effectief binnengekomen naar aanleiding van 
het plan basisbereikbaarheid en tot hoeveel aanpassingen hebben die geleid? 
5. Werd/wordt er in het kader van een evaluatie een bevraging georganiseerd onder de 
chauffeurs over de gevolgen van het nieuwe plan (verandering dienstroosters, lege 
ritten, pauzes,…)?
6. Welke andere initiatieven zal de minister in dat verband nog nemen?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 27 van 21 oktober 2024
van SARAH T'JOENS
1. Onderstaande tabel geeft een overzicht van het aantal chauffeurs, het bijhorende 
target en het verschil, onderverdeeld per operationeel team, de interne operationele 
onderverdeling die De Lijn hanteert. Dit is een stand van zaken in september 2024.
2. 78 % van de totale vloot van 2 120 bussen is gangbaar operationeel beschikbaar. 
Interne evaluatie en verschuivingen in het wagenpark worden steeds uitgevoerd om de 
beloofde ritten te kunnen ondersteunen met beschikbare voertuigen.
We voorzien in 2025 een investeringsboost op vlak van voertuigen van 400 miljoen 
euro.
3. De nieuwe vervoersplannen worden geëvalueerd in de loop van 2025.
4. Dit jaar hebben we 12 609 klachten ontvangen omtrent het aanbod.
Bij dringende vragen/noden wordt er zo snel mogelijk operationeel bijgestuurd binnen 
de normale werking. Tot nu toe leidde dit in Vlaanderen al tot meer dan 400 
bijsturingen. 
Andere vragen die complexer zijn en bijvoorbeeld impact hebben op chauffeursplanning 
en budget vragen meer tijd om te onderzoeken. 
5. Bij wijzigingen aan het aanbod/uitvoering, wordt dit voorafgaand lokaal besproken met 
de werknemersafgevaardigden. Binnen deze besprekingen wordt rekening gehouden 
met de suggesties van de werknemersafgevaardigden binnen de geldende regels en 
doelstellingen.
6. De Lijn zet verder maximaal in op rekrutering, zeker ook in de regio’s waar de 
concurrentie op de arbeidsmarkt het grootst is en de druk om voldoende chauffeurs te 
vinden het hoogst. Naast extra inspanningen op vlak van onderhoud om de bestaande 

vloot maximaal beschikbaar te hebben, voorzien we volgend jaar ook een extra 
investeringsbudget van 400 miljoen euro voor nieuwe voertuigen, om zo de vloot van 
De Lijn enerzijds te vergroenen en verjongen.
De Lijn blijft het aanbod ook continu monitoren, evalueren en indien nodig bijschakelen.
