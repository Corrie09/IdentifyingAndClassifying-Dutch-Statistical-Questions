title: Luchthaven Oostende-Brugge - Dienst Beveiliging
thema: Mobiliteit en Verkeer
pdf link: https://docs.vlaamsparlement.be/pfile?id=2032968
thema link: https://www.vlaamsparlement.be/parlementaire-documenten/schriftelijke-vragen/1792738
SCHRIFTELIJKE VRAAG
nr. 446
van MAAIKE DE VREESE
datum: 10 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Luchthaven Oostende-Brugge  -  Dienst Beveiliging
Het personeel van de dienst Beveiliging (voorheen luchtvaartpolitie) op de regionale 
luchthaven Oostende-Brugge werd na de zesde staatshervorming een regionale 
bevoegdheid. De dienst Beveiliging loopt en rijdt patrouilles om de perimeter te 
controleren, de gebouwen zelf te beveiligen, de passagiers te controleren en te screenen. 
In opvolging van mijn schriftelijke vraag nr. 747 van 3 februari 2023 stel ik graag de 
volgende vragen.
1. Hoeveel personeelsleden zijn tewerkgesteld op de regionale luchthaven Oostende-
Brugge? Hoeveel veiligheidsagenten werken op de luchthaven?
a) Hoeveel veiligheidsagenten zijn vastbenoemd op de luchthaven? Kan de minister 
een overzicht geven per jaar tijdens de periode 2021-2023?
b) Hoeveel veiligheidsagenten zijn contractueel? Hoeveel veiligheidsagenten zijn via 
Securitas tewerkgesteld op de luchthaven? Kan de minister een overzicht geven 
per jaar tijdens de periode 2021-2023?
c) Kan de minister de kostprijs geven van het veiligheidspersoneel? Graag een 
opdeling voor de categorieën vastbenoemd, contractueel, Securitas. Kan ze een 
overzicht geven per jaar tijdens de periode 2021-2023?
2. Kan de minister een overzicht per jaar geven van het aantal geregistreerde incidenten 
tijdens de periode 2021-2023? Graag onderverdeeld per type (incidenten bij 
perimetercontrole, beveiliging gebouwen, passagierscontrole en screening, …).
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 446 van 10 januari 2024
van MAAIKE DE VREESE
1. In onderstaande tabel worden de cijfers weergegeven voor de kalenderjaren 2021 tot 
2023, telkens in VTE.
2021 2022 2023
Personeelsleden LEM 107,8 106,4 116
Beveiligingsagenten LEM 49,8 57,7 57,17
Statutaire beveiligingsagenten LEM 9,6 8,3 7,3
Contractuele beveiligingsagenten LEM 22,2 26,2 28,2
Externe dienstverlener (Securitas) 18 23,2 22,12
De kostprijs van het beveiligingspersoneel voor de kalenderjaren 2021 en 2022 wordt 
in onderstaande tabel weergegeven. Hierbij wordt opgemerkt dat voor de statutaire 
en contractuele personeelsleden enkel de loonkost wordt weergegeven. Andere 
kosten (zoals RSZ, vergoedingen, woon-werkverkeer, sociale voordelen, extern 
sociaal secretariaat, verzekeringen …) zijn niet opgenomen.
2021 2022
Statutaire beveiligingsagenten LEM 564.401 EUR 534.817 EUR
Contractuele beveiligingsagenten LEM 1.301.035 EUR 1.484.119 EUR
Externe dienstverlener (Securitas) 1.357.378 EUR 1.931.341 EUR
De gegevens voor het kalenderjaar 2023 zijn nog niet beschikbaar. Conform de 
subsidieovereenkomst dient de LEM uiterlijk op 30 april 2024 haar onderbouwde 
jaaropgave m.b.t. de kosten voor het kalenderjaar 2023 mee te delen. 
2. De LEM Oostende-Brugge bezorgde onderstaand overzicht van de geregistreerde 
incidenten door de dienst Beveiliging tussen 01/01/2021 en 31/12/2023.
