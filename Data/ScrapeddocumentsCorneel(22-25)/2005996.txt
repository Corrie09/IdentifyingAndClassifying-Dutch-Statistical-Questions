title: Verkeersveiligheid schoolroutes - Limburg
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2005996
thema link: https://www.vlaamsparlement.be/parlementaire-documenten/schriftelijke-vragen/1765834
SCHRIFTELIJKE VRAAG
nr. 39
van SOFIE MERTENS
datum: 2 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid schoolroutes  -  Limburg
In 2021 werd een bevraging gelanceerd bij lokale besturen om onveilige plekken en 
kruispunten op schoolroutes te detecteren. Uit die bevraging kwam een lijst van 874 
schoolrouteknelpunten in heel Vlaanderen. Daarop werd binnen de relancemiddelen zowel 
in 2021 als 2022 in 15 miljoen euro voorzien om die schoolrouteknelpunten aan te pakken. 
Veel van de schoolrouteknelpunten werden voorbije jaren aangepakt, nog meer 
schoolrouteknelpunten worden de komende periode verder aangepakt. 
Uit schriftelijke vraag nr. 1217 van 5 mei 2023 van Orry Van de Wauwer bleek dat er 189 
schoolrouteknelpunten in de provincie Limburg liggen. Daarvan werden toen 5 knelpunten 
aangeduid als in onderzoek, 37 knelpunten waren in voorbereiding, van 5 knelpunten werd 
de voorbereiding gepland, 24 knelpunten waren in uitvoering, 75 knelpunten werden al 
uitgevoerd, 1 knelpunt stond on hold en 42 knelpunten waren afgesloten (geen verdere 
actie wegens andere geplande werken, geen oplossing, geen infrastructuur in beheer AWV, 
dubbele opname van knelpunten, â€¦). 
Graag vraag ik een overzicht van de schoolrouteknelpunten in de provincie Limburg. 
1. Kan een update gegeven worden van de huidige stand van zaken van de 189 
knelpunten in de provincie Limburg? Graag een overzicht per knelpunt en gemeente.
2. Hoeveel knelpunten zijn momenteel nog in onderzoek? Kan een overzicht gegeven 
worden van die knelpunten met opname van locatie, het probleem van dit knelpunt, 
welk onderzoek hier concreet loopt, welke verdere stappen en timing hierin worden 
vooropgesteld en hoeveel het budget bedraagt? 
3. Hoeveel knelpunten zijn momenteel in voorbereiding om aangepakt te worden? Kan 
een overzicht gegeven worden van die knelpunten met opname van locatie, het 
probleem van dit knelpunt, welke maatregelen hier genomen zullen worden, welke 
verdere stappen en timing hierin worden vooropgesteld en hoeveel het budget 
bedraagt? 
4. Hoeveel knelpunten zijn momenteel gepland om aangepakt te worden? Kan een 
overzicht gegeven worden van die knelpunten met opname van locatie, het probleem 
van dit knelpunt, welke maatregelen hier genomen zullen worden, welke verdere 
stappen en timing hierin worden vooropgesteld en hoeveel het budget bedraagt? 
5. Hoeveel knelpunten zijn momenteel concreet in uitvoering en worden dus op dit 
moment aangepakt? Kan een overzicht gegeven worden van die knelpunten met 
opname van locatie, het probleem van dit knelpunt, welke maatregelen hier genomen 
worden, welke verdere stappen en timing hierin worden vooropgesteld en hoeveel het 
budget bedraagt? 
6. Op hoeveel knelpunten werden de werken al uitgevoerd? Kan een overzicht gegeven 
worden van die knelpunten met opname van locatie, het probleem dat op dit knelpunt 
gesignaleerd was, welke maatregelen hier genomen werden, welke resultaten dit 
oplevert en hoeveel het budget bedroeg? 
7. Hoeveel knelpunten hebben momenteel de status on hold? Kan een overzicht gegeven 
worden van die knelpunten met opname van locatie en het probleem van dit knelpunt? 
Kan meer informatie gegeven worden waarom de aanpak van deze knelpunten on hold 
staat, welke verdere stappen hierin gezet zullen worden en hoeveel het budget 
bedraagt? 
8. Hoeveel knelpunten zijn afgesloten en dienen dus niet aangepakt te worden? Kan een 
overzicht gegeven worden van die knelpunten met opname van locatie, het initieel 
gemelde probleem van dit knelpunt en om welke reden dit knelpunt afgesloten werd? 
9. Kan een overzicht gegeven worden van de financiering van de aanpak van die 
knelpunten in de provincie Limburg? Welke budgetten werden al besteed en welke 
dienen nog gereserveerd te worden voor de knelpunten die nog uitgevoerd dienen te 
worden? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 39 van 2 oktober 2023
van SOFIE MERTENS
1. Er zijn momenteel in Limburg 4 knelpunten in onderzoek, 24 in voorbereiding, 4 
gepland, 9 in uitvoering, 103 uitgevoerd, 2 geblokkeerd en 43 afgesloten.
2. Het gevraagde overzicht voor deelvragen 2 t.e.m. 9 kunt u terugvinden in bijgevoegde 
tabel.
BIJLAGE
Tabel 
