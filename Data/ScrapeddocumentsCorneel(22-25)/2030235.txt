title: Aanvragen 'single permit' - Categorie 'hooggeschoolde'
thema: Werk
pdf link: https://docs.vlaamsparlement.be/pfile?id=2030235
thema link: https://www.vlaamsparlement.be/parlementaire-documenten/schriftelijke-vragen/1791991
SCHRIFTELIJKE VRAAG
nr. 159
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Aanvragen 'single permit'  -  Categorie 'hooggeschoolde'
In opvolging van mijn schriftelijke vraag nr. 207 van 14 januari 2022 aan toenmalig 
bevoegd minister Crevits vraag ik graag de laatste stand van zaken van de aanvragen voor 
de categorie ‘hooggeschoolde’ (art. 17, 1°) en voor de categorie ‘hooggeschoolde - 
gedetacheerd’ (art. 17, 1°).
1. Kan de minister een overzicht geven van de aanvragers voor de categorie 
‘hooggeschoolde’ (art. 17, 1°) en voor de categorie ‘hooggeschoolde - gedetacheerd’ 
(art. 17, 1°) in 2022 en 2023?
2. Kan de minister een overzicht geven per functie? Kan de minister een overzicht geven 
per nationaliteit? Kan de minister een opdeling geven van provincie van tewerkstelling?
Graag ook de gegevens in een Excel-bestand.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 159 van 5 januari 2024
van MAAIKE DE VREESE
In de bijlage vindt u het gevraagde overzicht van het aantal aanvragen in de categorie 
hooggeschoolden voor 2022 en 2023 (gecombineerde vergunning en arbeidskaart).
Het aantal is opgesplitst conform de vereisten die u stelde: opgedeeld tussen lokaal 
tewerkgestelde hooggeschoolden en gedetacheerde hooggeschoolden, met opgave van de 
nationaliteit van de werknemer en de provincie waarin ze tewerkgesteld worden.
Een overzicht van de functies kan niet gegeven worden: de functienamen van de 
hooggeschoolden worden ingevuld door de werkgever– er bestaan haast evenveel 
verschillende titels en functienamen als er aanvragen ingediend worden.
Merk op dat er naast de aanvragen op basis van artikel 17.1° een aantal andere 
categorieën van werknemers bestaan die  eveneens hoogopgeleide profielen betreft (bv. 
ICT, onderzoekers..). Deze aanvragen zijn in dit overzicht niet opgenomen. Ik verwijs 
hiervoor naar het antwoord op vraag 157 (enkel gecombineerde vergunningen).
De cijfers in de bijlagen resulteren uit een bevraging van de huidige databank (15/01/24). 
De definitieve jaarcijfers dienen nog gefinaliseerd te worden na analyse en controle.
BIJLAGEN
1.Aantal aanvragen voor hooggeschoolden 2022 per nationaliteit en per provincie
2.Aantal aanvragen voor hooggeschoolden 2023 per nationaliteit en per provincie
