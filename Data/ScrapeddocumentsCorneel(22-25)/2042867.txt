title: Werkgroep 'Verder na Zelfdoding' - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2042867
thema link: https://www.vlaamsparlement.be/parlementaire-documenten/schriftelijke-vragen/1800818
SCHRIFTELIJKE VRAAG
nr. 235
van FREYA PERDAENS
datum: 5 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Werkgroep 'Verder na Zelfdoding'  -  Stand van zaken
De werkgroep ‘Verder na Zelfdoding’ is het expertisecentrum rond rouwen na zelfdoding 
en zorg voor nabestaanden. Sinds 2019 is de werkgroep actief als deelwerking van het 
Vlaams Expertisecentrum Suïcidepreventie (VLESP) en is het onderdeel van het platform 
Zelfmoord1813. Rouwen na zelfdoding is niet eenvoudig en de werkgroep levert dan ook 
waardevol werk.
1. Hoeveel personen zochten hulp bij de werkgroep in de jaren 2019, 2020, 2021, 2022 
en 2023? Is de impact van de coronacrisis daar zichtbaar?
2. Op welke manieren biedt de werkgroep hulp? Is dat via fysieke gesprekken, digitale 
gesprekken, doorverwijzingen?
3. Hoe wordt gewerkt aan het vergroten van de bekendheid van de werkgroep?
4. Op welke budgetten kan de werkgroep een beroep doen? Hoeveel van die bedragen 
komen van de overheid en hoeveel komt via donaties?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 235 van 5 februari 2024
van FREYA PERDAENS
1-2.Hoeveel mensen er in totaliteit enige vorm van ondersteuning of hulp zochten, is 
moeilijk in één getal weer te geven. De werking van Werkgroep Verder bestaat uit 
verschillende onderdelen, waarbij zowel fysiek als online ondersteuning en hulp wordt 
geboden. Hieronder vindt u een beknopt overzicht van de verschillende onderdelen, 
met vervolgens een tabel met het aantal deelnemers/gebruikers per methodiek voor 
de gevraagde jaren 2019 t.e.m. 2023.
Meer info over de werking is terug te vinden op de website werkgroepverder.be.
- Info- en advies
ovragen via mail, telefoon of (online of fysiek) overleg;
oDoorverwijzingen: op basis van een database met gespecialiseerde 
therapeuten doorheen Vlaanderen voor individuele hulp;
oGratis infoavonden en webinars voor nabestaanden na zelfdoding;
oWebsite werkgroepverder.be met onder meer informatie en psycho-educatie 
over rouwen na zelfdoding bij verschillende doelgroepen, praktische en 
juridische informatie, getuigenissen van lotgenoten, steunmogelijkheden bij 
werkgroep verder en andere organisaties en informatie voor professionals en 
hulpverleners;
oGids na Zelfdoding: een hulp- en steunmiddel na een zelfdoding van een 
naaste, met informatie over de eerste praktische regelingen, administratieve 
formaliteiten, het rouwproces na zelfdoding en gepaste hulpverlening. 
- Lotgenotencontact
oPraatgroepen (fysiek) in samenwerking met de Centra voor Geestelijke 
Gezondheidszorg en vrijwilligers, verspreid over Vlaanderen;
oOnline-chatgroep: Laatste woensdag van de maand tussen 19u-21u, steeds 
anoniem en gemodereerd door Werkgroep Verder na Zelfdoding;
oForum (digitaal) 24/24 en 7/7 beschikbaar. Anoniem forum waar lotgenoten 
hun verhaal kunnen delen, advies vragen, elkaar steunen, enz.;
oPlatform Ik draag je mee (digitaal), waar nabestaanden een 
herinneringspagina kunnen maken voor overleden dierbare en deze delen met 
vrienden, familie en kennissen;
oMeiwandeling (fysiek): Jaarlijks op de eerste zondag van mei wordt er samen 
met lotgenoten gewandeld, waarbij wordt afgesloten met een passend 
herdenkingsritueel en stilte moment;
oOntmoetingsdag Verder na Zelfdoding (fysiek): Een dag voor nabestaanden 
en professionals met onder andere lezingen, workshops, getuigenissen, 
herdenkingsmoment en informeel lotgenotencontact.
- Deskundigheidsbevordering:
ovormingsaanbod over onder andere rouwen na zelfdoding (bij kinderen en 
jongeren), slechtnieuwsmelding en eerste opvang na zelfdoding, rouwen op 
de werkvloer, hulpverlener als nabestaande en therapeutische interventies bij 
nabestaanden na zelfdoding.
Tijdens de coronacrisis konden de praatgroepen niet fysiek doorgaan en ook grotere 
evenementen zoals de meiwandeling en de ontmoetingsdag werden geannuleerd. In 
2020 werden online alternatieven georganiseerd zoals een online bijeenkomst met een 
lezing, ritueel en getuigenissen en werden er extra chatgroepen georganiseerd voor 
online lotgenotencontact. Het aantal deelnemers van de verschillende vormen van 
lotgenotencontact in 2023 is gelijklopend met 2019: nabestaanden vonden hun weg 
terug naar de werking van Werkgroep Verder.
Methodiek 2019 2020 2021 2022 2023
Info & 
adviesvragen287 298 284 355 Beschikbaar 
vanaf eind 
maart 2024
Doorverwijzingen 
individuele hulp33 53 58 79 Beschikbaar 
vanaf eind 
maart 2024
Infoavonden en 
webinars105 0 75 345 317
Website Onderdeel 
portaalsiteOnderdeel 
portaalsite8755 (vanaf 
lancering 
19/11/2021)21.578 Beschikbaar 
vanaf eind 
maart 2024
Gids na 
Zelfdoding76 573 353 1050 1175
Deelnemers 
online chat47 98 74 89 78
Forum 172 205 233 291 388
Ik draag je mee 90 109 150 170 215
Meiwandeling 86 / / 35 
(uitzonderlijk 
in 
november)97
Ontmoetingsdag 300 / 102 (online 
alternatief)125 286
Vormingen 314 526 438 728 685
3. Op basis van de resultaten van de nodenbevraging uit 2020 bij de doelgroep 
nabestaanden, werd in 2021 een aparte website werkgroepverder.be gelanceerd. Hier 
wordt het volledige aanbod voor nabestaanden verzameld, waar dit voordien enkel 
terug te vinden was als een onderdeel van de portaalsite zelfmoord1813.be. 
Om alle informatie snel terug te vinden via gekende zoekmachines, wordt onder andere 
ingezet op zoekmachineoptimalisatie. 
Daarnaast worden volgende kanalen ingezet voor de bekendmaking van Werkgroep 
Verder na Zelfdoding:
- Sociale media zoals Facebook, X, Instagram;
- Nieuwsbrieven;
- Via partners op het terrein zoals slachtofferbejegening van de politie, 
slachtofferhulp CAW, de diensten slachtofferonthaal, de suïcidepreventiewerking 
van de CGG, het Centrum ter Preventie van Zelfdoding, Familieplatform, 
rouworganisaties en andere partners die in contact komen met nabestaanden na 
zelfdoding;
- Sensibiliserende acties en samenwerkingen met media;
- Infoavonden, infofolders en brochures zoals de Gids na Zelfdoding.
4. Werkgroep Verder na Zelfdoding valt als deelwerking van VLESP binnen de 
beheersovereenkomst van VLESP als partnerorganisatie voor suïcidepreventie, die 
volledig gesubsidieerd wordt door de Vlaamse overheid. De subsidiëring als 
partnerorganisatie is een globale subsidie, er wordt geen opdeling voorzien voor 
deelwerkingen. Het globale subsidiebedrag voor het werkingsjaar 2024 binnen 
beheersovereenkomst bedraagt 1.283.878 euro.
Eventuele giften en schenkingen die Werkgroep Verder ontvangt, worden uiteraard 
ook integraal besteed ten voordele van Werkgroep Verder. 
