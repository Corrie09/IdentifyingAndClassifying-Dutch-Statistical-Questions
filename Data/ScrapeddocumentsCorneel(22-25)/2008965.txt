title: Taxidecreet - Implementatie en realtime-registratie
thema: Mobiliteit en Verkeer
pdf link: https://docs.vlaamsparlement.be/pfile?id=2008965
thema link: https://www.vlaamsparlement.be/parlementaire-documenten/schriftelijke-vragen/1774171
SCHRIFTELIJKE VRAAG
nr. 132
van CARMEN RYHEUL
datum: 20 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Taxidecreet  -  Implementatie en realtime-registratie
Taxibedrijven die werken onder het Taxidecreet van 2020 moeten sinds 1 november 2020 
aangesloten zijn op de overheidsdatabase Chiron en realtime-informatie doorgeven van 
elke rit. Met die verplichting wordt de administratieve werklast van de taxibedrijven 
vereenvoudigd en kan de Vlaamse overheid makkelijk toezicht houden op de taxisector en 
zwartwerk tegengaan. Door de coronacrisis en de complexiteit van de databank die moet 
worden opgebouwd, werd de oorspronkelijk geplande deadline voor de verplichte 
ritregistratie van 1 juli 2020 verschoven naar 1 november 2020.
Ik verwijs naar mijn eerdere vragen over dit onderwerp: schriftelijke vraag nr. 1182 van 
16 oktober 2020, vraag om uitleg nr. 3773 op 17 juni 2021, vraag om uitleg nr. 623 op 9 
december 2021 en ten slotte vraag om uitleg nr. 3260 op 16 juni 2022.
1. Hoeveel exploitanten:
a) werken vandaag onder de nieuwe vergunning;
b) zijn in orde met Chiron;
c) doorliepen de testomgeving maar stuurden geen ritten door;
d) zijn in de testomgeving geweest zonder de testfase af te ronden;
e) ondernamen nog geen stappen om de koppeling te maken?
2. Graag een update van de cijfers van 15 juni 2022 zoals toegevoegd aan vraag om 
uitleg nr. 3260 op 16 juni 2022 over de verdeling per provincie betreffende Chiron.
3. Hoe evalueert de minister die nieuwe cijfers in verhouding tot de laatste cijfers in juni 
2022? Welke eventuele verklaringen ziet die minister bij het resultaat (al dan niet 
naleven van de regeling)? Welke bijkomende maatregelen plant de minister om de 
cijfers nog te optimaliseren?
4. Heeft de minister cijfers over het aantal steden en gemeenten dat ondertussen 
vertrouwd is met Chiron en toeziet op de aanwezigheid van apparatuur of software in 
elk voertuig bij de vergunningsaanvraag?
5. In het Nieuwsblad van donderdag 10 november 2020 stond dat een taxichauffeur een 
boete van 300 euro had gekregen omdat hij had nagelaten een rit te melden in Chiron. 
Heeft de minister cijfermateriaal over het aantal politiezones (per provincie) die 
gebruikmaken van Chiron en het aantal boetes die ondertussen uitgeschreven zijn?
6. De administratie van Mobiliteit en Openbare Werken (MOW) deed, in overleg met de 
sector, een aantal inspanningen om alle mogelijke obstakels die men zou kunnen 
ondervinden bij het aansluiten, weg te werken. Ook de leesbaarheid van de te volgen 
stappen voor de gebruiker werd verbeterd.
Hoe evalueert de minister het resultaat van die oefening die in de zomer van 2022 
getest zou worden? Werd een nieuwe communicatieronde naar de exploitanten 
uitgestuurd?
7. Wat is de stand van zaken van de privacyprotocolprocedure? Zijn ondertussen alle 
gegevens zichtbaar voor de politie? Zo niet, waarom niet en wat zijn de obstakels?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 132 van 20 oktober 2023
van CARMEN RYHEUL
1. Situatie op 10/11/2023:
a) 1772 exploitanten
b) 1297 exploitanten
c) 133 exploitanten
d) 68 exploitanten
e) 279 exploitanten
Opmerking: Er is een klein verschil van 5 exploitanten in de verschillende categorieÃ«n 
vergeleken met de totaalsom bij a). Dat komt omdat de gegevens van de 
softwareleverancier (b,c,d,e) niet op exact hetzelfde tijdstip werden getrokken als de 
gegevens bij a). 
2. Situatie op 9/11/2023:
3. Er zijn de voorbije 18 maanden stappen gezet om het aandeel aangesloten 
exploitanten te verhogen. Slechts 15% heeft nog geen stappen ondernomen in 
vergelijking met 30% in juni 2022. Het is moeilijk om de reeds actieve taxi-
exploitanten te bereiken. Tegen eind 2024 moet elke vergunning in principe 
vernieuwd zijn geweest. De aanvraagprocedure voor de nieuwe vergunning geeft 
telkens de kans geeft om het belang van de aansluiting te benadrukken en de cijfers 
verder op te krikken. Daarnaast stellen we vast dat op de locaties waar er actief 
gecontroleerd wordt door de politie, de aansluitingsgraad ook hoger is. 
4. Alle steden en gemeenten zijn in het verleden op de hoogte gebracht van wat Chiron 
is. Er werd ook een opleiding georganiseerd vanuit het Departement Mobiliteit en 
Openbare Werken voor de lokale besturen. De steden en gemeenten worden geacht 
vertrouwd te zijn met Chiron en dit mee te nemen bij een vergunningsaanvraag. 
5. De politie houdt geen aparte gegevens bij specifiek voor inbreuken op regelgeving 
rond individueel bezoldigd personenvervoer.
6. Er werd geen nieuwe communicatieronde uitgestuurd naar de exploitanten. Wel 
werden verbeterpunten in kaart gebracht wat betreft software. Deze zullen verwerkt 
worden. Hierdoor zal de aansluiting in de toekomst vlotter verlopen.
7. Politiezones die toegang willen tot de databank kunnen een aanvraag doen. 
Politiezones Antwerpen, Gent en Brugge voeren actief controles uit aan de hand 
hiervan. Andere politiezones maken ook occasioneel gebruik van deze data. De CHIRON Centaurus2020 % aangesloten
Antwerpen 408 585 69,74%
Vlaams-Brabant 209 377 55,44%
Limburg 65 117 55,56%
West-Vlaanderen 190 286 66,43%
Oost-Vlaanderen 283 395 71,65%
standaardprocedure is dat op de dag van de vaststelling de gegevens van het voertuig 
en de exploitant kunnen worden geraadpleegd. 
