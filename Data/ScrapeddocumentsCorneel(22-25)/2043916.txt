title: Oosterweelproject - Middelen overkappingsfonds
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2043916
thema link: https://www.vlaamsparlement.be/parlementaire-documenten/schriftelijke-vragen/1799127
SCHRIFTELIJKE VRAAG
nr. 578
van PETER VAN ROMPUY
datum: 30 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Oosterweelproject  -  Middelen overkappingsfonds
Ik stel deze vraag in opvolging van schriftelijke vraag nr. 595 van 16 januari 2023 over de 
beschikbare middelen in het overkappingsfonds.  
Om het Oosterweelproject te realiseren, richtte de Vlaamse Regering een 
overkappingsfonds op. De middelen uit het overkappingsfonds bestaan uit onderbenutte 
kredieten van het beleidsdomein Mobiliteit en Openbare Werken (MOW). 
In 2022 bedroeg de spijziging van het rollend fonds 55 miljoen euro en werd een bedrag 
van 38.498.580 euro aangewend. Zo was er begin 2023 253.179.868 euro beschikbaar. 
1. Hoeveel onderbenutte middelen voor 2023 gaan vanuit het beleidsdomein MOW naar 
het overkappingsfonds? Graag daarbij: 
a) een concrete oplijsting van de niet-uitgevoerde projecten (per provincie) met 
geraamde kostprijs die dat bedrag verantwoorden; 
b) een concrete verantwoording waarom de geplande projecten in 2023 niet werden 
uitgevoerd; 
c) een overzicht van de geplande timing voor deze niet-uitgevoerde (wel geplande) 
projecten in 2023. 
2. Werden in 2023 middelen uit het overkappingsfonds gehaald? Zo ja, hoeveel? Voor 
welke projecten? 
3. Uit hoeveel middelen bestaat het overkappingsfonds op dit ogenblik? 
4. Hoe evalueert de minister de werking via het overkappingsfonds en hoe ziet ze die in 
de toekomst evolueren? 
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 578 van 30 januari 2024
van PETER VAN ROMPUY
Deze vraag handelt over aspecten die aan bod zullen komen in de geplande 
Voortgangsrapportage Toekomstverbond, waarvan de documenten op 8 maart 2024 aan 
het parlement zullen worden verstrekt en de inhoud wordt besproken in de Commissie 
voor Mobiliteit en Openbare Werken op 14 maart 2024. Er wordt bijgevolg verwezen naar 
deze rapportage en commissievergadering.
Indien er na lezing van de voortgangsrapportage nog vragen resteren, stel ik voor dat u 
deze separaat stelt na de commissievergadering.  
