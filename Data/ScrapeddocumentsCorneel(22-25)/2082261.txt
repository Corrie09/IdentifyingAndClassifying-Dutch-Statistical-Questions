title: De Lijn - Vernieuwing stelplaatsen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082261
thema link: https://www.vlaamsparlement.be/parlementaire-documenten/schriftelijke-vragen/1835943
SCHRIFTELIJKE VRAAG
nr. 41
van BERT MAERTENS
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
De Lijn  -  Vernieuwing stelplaatsen
Het Vlaamse regeerakkoord bepaalt: “We versnellen de vergroening en modernisering van 
de vloot, wat zorgt voor een hoger comfort voor de reiziger, een bijdrage aan een 
duurzame modal shift en het behalen van de klimaatdoelstellingen.” Daartoe moeten ook 
de stelplaatsen infrastructureel worden aangepast.
1. Kan de minister een overzicht geven van de geplande investeringen (2025-2035) in 
laadinfrastructuur en (aanpassing van de) stelplaatsen voor e-bussen in Vlaanderen?
2. Welk budget is gereserveerd voor deze geplande investeringen? Graag opgedeeld per 
jaar en per provincie.
3. Aanpassingen aan stelplaatsen kunnen een impact hebben op de dienstverlening. 
Wordt daarbij hinder verwacht? Zo ja, op welke stelplaatsen en in welke regio’s en hoe 
wordt dat gecommuniceerd naar de busreiziger? 
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr.41 van 24 oktober 2024
van BERT MAERTENS
1-2.Een gedetailleerde prognose tot 2035 per stelplaats kan niet worden verschaft, omdat 
die wordt beïnvloed door verschillende factoren die (vandaag) nog niet helemaal 
duidelijk zijn, zoals bv:
•eventuele vertragingen bij het toekennen van vergunningen voor de (om)bouw van 
stelplaatsen als gevolg van administratieve procedures 
•eventuele vertragingen bij leveringen van e-bussen en laadinfrastructuur 
•Beschikbaar budget in functie van het meerjarig GIP
3. Bij de elektrificatie van stelplaatsen zal De Lijn de bestaande dienstverlening 
handhaven. 
De werken op de stelplaatsen worden gefaseerd uitgevoerd, zodat ze geen impact 
hebben op de dienstverlening aan de reizigers. 
