title: E313 Antwerpen-Ranst - Gebruik spitsstrook
thema: Mobiliteit en Verkeer
pdf link: https://docs.vlaamsparlement.be/pfile?id=2045929
thema link: https://www.vlaamsparlement.be/parlementaire-documenten/schriftelijke-vragen/1800597
SCHRIFTELIJKE VRAAG
nr. 613
van KATRIEN SCHRYVERS
datum: 2 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
E313 Antwerpen-Ranst  -  Gebruik spitsstrook
Sinds eind september 2011 kan het verkeer tussen de ring rond Antwerpen en de splitsing 
E313-E34 in Ranst tijdens drukke momenten over een spitsstrook rijden. Door middel van 
variabele rijstrooksignalisatieborden wordt de spitsstrook in normale omstandigheden op 
weekdagen opengesteld van 14 tot 20 uur en op vrijdagen vanaf 12 uur. Indien de 
verkeersdrukte of de omstandigheden (ongeval, werken enzovoort) het vereisen, kan het 
Vlaams Verkeerscentrum de spitsstrook ook op andere momenten openstellen.
In het antwoord op mijn eerdere schriftelijke vragen (meest recente nr. 729 van 3 februari 
2023) ter zake stonden cijfers over hoe vaak de spitsstrook de voorbije jaren geopend was 
buiten de normale marges.
1. Hoe vaak werd de spitsstrook op de E313 tussen de Antwerpse ring en Ranst in 2023 
opengesteld buiten de vooropgestelde tijdkaders? Om welke redenen gebeurde dat?
2. Hoe vaak bleef de spitsstrook toch dicht tijdens de vooropgestelde tijdkaders? Om 
welke reden?
3. Hoe verhouden de cijfers zich tot de voorgaande jaren? Welke verklaring ziet de 
minister daarvoor?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 613 van 2 februari 2024
van KATRIEN SCHRYVERS
1-2.De spitsstrook op de E313 wordt in normale omstandigheden opengesteld op 
werkdagen tussen 14u en 20u (maandag tot donderdag) of tussen 12u en 20u 
(vrijdag). Het Verkeerscentrum kan daarvan afwijken, wanneer de omstandigheden 
dat vereisen. Onderstaande tabel laat zien hoe vaak dit het geval was in 2023 en om 
welke redenen.
2023
Oorzaken afwijking van normale openings- of sluitingsuur spitsstrook 
E313
(aantal dagen)
Te vroeg open Drukte t.g.v. Ongeval/defect 9
Drukte: Afvoer file (na ongeval/obstakel) 7
Drukte: Algemene drukte 37
Som 53
Te laat open Defect/obstakel 1
Ongeval 1
Gaslek 1
Wegenwerken 1
Som 4
Te laat gesloten Drukte: Afvoer file (na ongeval) 1
Som 1
Open op ander tijdstip 
(*)Drukte: Drukte uitrit Wommelgem 8
Drukte: Algemene drukte 11
Ongeval 11
Wegenwerken 6
Andere: 2
Som 38
TOTAAL 96
(*) Het ging in 15 van 33 gevallen om openstellingen tijdens het weekend.
3. Het aantal afwijkende openstellingen is gedaald naar 96 (t.o.v. 109 in 2022). De daling 
is vooral te zien bij de afwijkende uren van openstelling/afsluiting (in totaal 58 t.o.v. 
76 in 2022). Er waren wel meer openstellingen buiten de reguliere openingstijden (38 
t.o.v. 33 in 2022), waarbij de drukte op uitrit Wommelgem het meest toenam als 
oorzaak. Al bij al blijven de verhoudingen in lijn met de voorgaande jaren en zijn er 
geen grote uitschieters.
