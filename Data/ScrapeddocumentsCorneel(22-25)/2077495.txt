title: Register van inspirerende voorbeelden rond borgen immaterieel erfgoed - Nominaties
thema: Cultuur
pdf link: https://docs.vlaamsparlement.be/pfile?id=2077495
thema link: https://www.vlaamsparlement.be/parlementaire-documenten/schriftelijke-vragen/1833074
SCHRIFTELIJKE VRAAG
nr. 12
van FILIP BRUSSELMANS
datum: 10 oktober 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Register van inspirerende voorbeelden rond borgen immaterieel erfgoed  -  Nominaties
Het register van inspirerende voorbeelden rond het borgen van immaterieel erfgoed 
bundelt begeesterende en vernieuwende praktijken voor het doorgeven en delen van niet-
tastbaar erfgoed. Om nieuwe acties, projecten en programma’s op het register te plaatsen, 
deed het Departement Cultuur, Jeugd en Media een beroep op het brede publiek en de 
cultureelerfgoedsector. Tot en met 30 september 2024 kon men een persoon of organisatie 
die zich op een inspirerende manier met het borgen van immaterieel erfgoed bezighoudt 
nomineren voor een plekje op het register.
1. Hoe groot was de respons op die oproep? Hoeveel personen dan wel organisaties 
werden genomineerd?
2. Kan de minister meedelen hoeveel nominaties respectievelijk in 2020, 2021, 2022 en 
2023 niet werden weerhouden?
3. Wie maken er deel uit van de commissie van experts die de nominaties zal beoordelen?
4. Hoe evalueert de minister dat initiatief? 
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 12 van 10 oktober 2024
van FILIP BRUSSELMANS
1. Er werden in totaal 66 nominaties ingestuurd, waarvan 27 ‘unieke’. Er werden 5 
organisaties genomineerd, 1 persoon en 21 voorbeeldpraktijken.
2. 2020: 5 ‘unieke’ nominaties werden niet opgenomen op het Register 
2021: 4 ‘unieke’ nominaties werden niet opgenomen op het Register.
2022: 22 ‘unieke’ nominaties werden niet opgenomen op het Register.
2023: 15 ‘unieke’ nominaties werden niet opgenomen op het Register.
3. Chantal Bisschop (CAG), Karim Ettourki (KADOC), Davy Jacobs (Jenevermuseum 
Hasselt), Mieke Maes (VGC), Jorijn Neyrinck (Werkplaats Immaterieel Erfgoed), Saskia 
Van Oostveen (KIEN – Nederlands expert), Anaïs Verhulst (expert Muzikaal erfgoed – 
MIM), Julie Aerts (Parcum), Sylvia Matthys (OP/TIL).
4. Momenteel komt de vraag naar de evaluatie van dit initiatief voor mij te vroeg. De 
komende jaren wil ik het beleid voor immaterieel erfgoed verder uitbouwen. De 
tradities, praktijken en noden van erfgoedgemeenschappen staan erin centraal. Het 
Register van inspirerende praktijken kan hier zeker een rol in spelen. De ingestuurde 
nominaties en opgenomen praktijken van de voorbije jaren tonen alvast aan dat dit 
instrument een goede respons krijgt. Hoe we de komende jaren verdergaan met het 
Register van inspirerende praktijken bekijk ik graag binnen een breder traject rond het 
instrumentarium voor immaterieel erfgoed. 
