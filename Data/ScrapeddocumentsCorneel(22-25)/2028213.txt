title: Leerlingen - Overstap van het buitengewoon basisonderwijs naar het secundair onderwijs (2)
thema: Onderwijs en Vorming
pdf link: https://docs.vlaamsparlement.be/pfile?id=2028213
thema link: https://www.vlaamsparlement.be/parlementaire-documenten/schriftelijke-vragen/1789405
SCHRIFTELIJKE VRAAG
nr. 203
van HILÂL YALÇIN
datum: 18 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen  -  Overstap van het buitengewoon basisonderwijs naar het secundair onderwijs 
(2)
Ik stel deze vraag in opvolging van mijn schriftelijke vraag nr. 95 van 6 november 2023. 
Het eerste jaar van de eerste graad van het secundair onderwijs bestaat uit het eerste 
leerjaar A en het eerste leerjaar B. De meeste leerlingen volgen het 1e leerjaar A. Ze 
volgen voor een groot deel dezelfde vakken. Een paar uur per week kiezen de leerlingen 
voor keuzevakken. Het 1e leerjaar B is bedoeld voor leerlingen die liever al doende leren, 
of leerlingen die een leerachterstand hebben opgelopen. Leerlingen die het 1e leerjaar B 
hebben voltooid, kunnen starten in het 1e leerjaar A, of het beroepsvoorbereidend jaar.
Iedere leerling die 12 jaar wordt ten laatste op 31 december van het schooljaar dat hij/zij 
start in het secundair onderwijs, kan instromen in het eerste leerjaar B; ook leerlingen die 
geen getuigschrift van het basisonderwijs hebben behaald komen in de B-stroom terecht. 
Wat niet wil zeggen dat geen enkele leerling in het eerste leerjaar B een getuigschrift 
basisonderwijs heeft behaald. Het kan ook een bewuste keuze van de leerling en/of ouders 
zijn om te kiezen voor 1B.
Aanvullend is het ook mogelijk om vanuit het buitengewoon basisonderwijs de overstap 
naar het gewoon secundair onderwijs te maken. Binnen de eerste 60 dagen na de overstap 
van het buitengewoon naar het gewoon onderwijs moet de school (klassenraad) in 
samenspraak met het centrum voor leerlingenbegeleiding (CLB) en de ouders nagaan of 
de school de gepaste begeleiding voor het kind in kwestie kan bieden. De keuze wordt dan 
gemaakt om in een individueel aangepast curriculum te voorzien, waar per vak bepaald 
wordt welk doel de leerling moet behalen, of om de leerling het gemeenschappelijk 
curriculum te laten volgen (GLC).
Ik mocht van de minister al een antwoord ontvangen voor schooljaar 2022-2023. Graag 
vraag ik nog bijkomende gegevens op.
1. Hoeveel leerlingen zetten de stap van het buitengewoon onderwijs naar het gewoon 
onderwijs in 1B? Graag een overzicht per provincie voor de laatste 5 schooljaren, 
uitgezonderd schooljaar 2022-2023.
2. Hoeveel leerlingen zetten de stap van het buitengewoon onderwijs naar het gewoon 
onderwijs in 1A? Graag een overzicht per provincie voor de laatste 5 schooljaren, 
uitgezonderd schooljaar 2022-2023.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 203 van 18 december 2023
van HILÂL YALÇIN
Ik verwijs voor de gevraagde informatie graag naar mijn antwoorden op SV nr. 265 
(17/01/2023) en SV nr. 149 (23/11/2021). 
