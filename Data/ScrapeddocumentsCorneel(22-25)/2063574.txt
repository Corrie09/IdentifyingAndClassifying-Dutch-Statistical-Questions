title: Geïntegreerd investeringsprogramma (GIP) 2024 - Studie N328b Waregem aanleg dubbelrichtingsfietspad
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063574
thema link: https://www.vlaamsparlement.be/parlementaire-documenten/schriftelijke-vragen/1822027
 
SCHRIFTELIJKE VRAAG  
 
nr. 845 
van BERT MAERTENS  
datum: 19 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Geïntegreerd investeringsprogramma (GIP) 2024   -  Studie N328b Waregem aanleg 
dubbelrichtingsfietspad  
 
In het ontwerp GIP 2024, onder  GIP-nummer 003808/02, werd het project ‘N328b 
Waregem aanleg dubbelrichtingsfietspad / studie’ opgenomen. Het Agentschap Wegen en 
Verkeer (AWV) reserveert  een budget van 120.000 euro voor de uitvoering van die studie.  
 
1. Wat is de exacte scope van de studie? Welke concrete ingrepen worden onderzocht in 
de studie? Wat is de exacte locatie waar de verkeersingrepen in het kader van de 
studie zouden plaatsvinden?   
2. Welke stappen werden al ondernomen in de voorbereiding van dit project?   
3. Wat is de huidige stand van zaken van het project?  
4. In welke timing en fasering is voorzien voor de uitvoering van het project? Wat is de 
realisatietermijn waarin wordt voorzien?   
5. Zijn er in het verleden tellingen gebeurd of staan er tellingen gepland in het kader van 
de studie?   
6. AWV reserveert voor de studie een bedrag van 120.000 euro.  
Wat is de raming van het budget dat nodig is voor de effectieve werken ?  
7. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?  
8. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  845 van 19 april 2024  
van BERT MAERTENS  
 
 
 
De aanleg van een vrijliggend dubbelrichtingsfietspad aan de zijde van de sportvelden 
langs de Verbindingsweg (N382b) tussen de Expresweg (N382) en de Zuiderlaan (R35) in 
Waregem zou een logische, directe verbinding vormen tussen de fietstunnel onder de N3 82 
en het bestaande dubbelrichtingsfietspad langs de R35. Op die manier worden een aantal 
oversteekbewegingen vermeden.    
 
Naarmate de studie  vordert ( waarvoor nog een ontwerper moet worden  aangesteld ), 
zullen  de eventuele noodzaak aan tellingen, raming, timing, fasering etc. nader bepaald 
worden.  
 
Op dit moment  zijn er geen andere partners die mee  financieren. Het project zal worden 
afgestemd met de stad Waregem . 
