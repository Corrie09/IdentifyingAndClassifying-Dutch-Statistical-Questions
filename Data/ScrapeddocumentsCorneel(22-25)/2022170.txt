title: Premetro-infrastructuur Antwerpen - Investeringen 2023
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022170
thema link: https://www.vlaamsparlement.be/parlementaire-documenten/schriftelijke-vragen/1784340
SCHRIFTELIJKE VRAAG
nr. 322
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Premetro-infrastructuur Antwerpen  -  Investeringen 2023
In het geïntegreerd investeringsprogramma (GIP) van het departement Mobiliteit en 
Openbare Werken worden alle investeringen van de verschillende entiteiten binnen het 
domein Mobiliteit en Openbare Werken gebundeld om een beter overzicht van de inzet van 
de middelen te krijgen, evenals een betere afstemming tussen deze entiteiten. 
Op het GIP 2023 stonden enkele projecten voor de premetro-infrastructuur gepland. Graag 
vraag ik een overzicht van de werken die uitgevoerd konden worden in de Antwerpse 
premetro in 2023.
1. Kan een overzicht gegeven worden van de werken die in 2023 uitgevoerd werden aan 
de infrastructuur in de Antwerpse premetro? In welke projecten konden de 
vooropgestelde werken worden opgestart in 2023 en hoe lopen ze verder? Welke 
trajecten werden in 2023 afgerond?
2. In het GIP 2023 werd onder GIP003977/01 ‘premetro Antwerpen - technische 
installaties’ een budget van 6.580.000 euro gereserveerd. 
Welke werken werden daarmee gepland, en konden die worden uitgevoerd? Welke 
installaties werden ermee vernieuwd of gemoderniseerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 322  van 1 december 2023
van ORRY VAN DE WAUWER 
1. Er werd een aantal dossiers voor technische installaties opgestart. Het betreft hier 
roltrapvernieuwingen. Zie het antwoord op vraag 2 voor meer gedetailleerde info.
Voor het project van de tunnelrenovatie werd een studieopdracht uitgeschreven. De 
opdracht werd gegund in oktober, de studie is ondertussen opgestart.
De studieopdracht omtrent de renovatie van station Groenplaats is in 2023 
verdergezet.
2. De technische installaties betreffen hier roltrapvernieuwingen. Deze werken werden 
gegund in 2023, roltrappen werden besteld en worden geïnstalleerd in de periode 
2024-2025.
Deze werken omvatten het vernieuwen van de roltrappen, inclusief hun stuurborden:
- 15 Roltrappen Meir: gunning opdracht 10/2023
- 11 Roltrappen type CNIM (Constructions navales et industrielles de la 
Méditerranée): gunning opdracht 12/2023
