title: DBFM-programma 'Scholen van Vlaanderen' - Stand van zaken
thema: Onderwijs en Vorming
pdf link: https://docs.vlaamsparlement.be/pfile?id=2013244
thema link: https://www.vlaamsparlement.be/parlementaire-documenten/schriftelijke-vragen/1776775
SCHRIFTELIJKE VRAAG
nr. 98
van HILÂL YALÇIN
datum: 6 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
DBFM-programma 'Scholen van Vlaanderen'  -  Stand van zaken
Om aan de grote noden voor schoolinfrastructuur tegemoet te komen, werkt de Vlaamse 
overheid samen met private partners. Dat is belangrijk, gelet op de historische achterstand 
en de lange wachtlijsten voor scholenbouw. Vlaanderen startte in 2006 een grootschalige 
inhaalbeweging schoolinfrastructuur via alternatieve financiering, beter bekend onder de 
naam DBFM (Design, Build, Finance en Maintain). 
Na de realisatie van de eerste ‘Scholen van Morgen’ lanceerde de minister op 23 november 
2021 een eerste oproep naar de schoolbesturen om deel te nemen aan een nieuw 
scholenbouwprogramma ‘Scholen van Vlaanderen’. Ook de tweede oproep werd in het 
najaar van 2022 gelanceerd en dit najaar zou de derde projectoproep volgen.
1. Kan de minister een stand van zaken bezorgen over deze ‘Scholen van Vlaanderen’? 
In welke (bouw)fase bevinden ze zich momenteel?
2. Wat is de gemiddelde wachttijd voor het toekennen van middelen aan de 
schoolbesturen, zodat ze van start kunnen gaan met hun bouwproject?
3. Wat is de geschatte gemiddelde duurtijd van de bouwprojecten van start tot oplevering 
van de gebouwen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 98 van 6 november 2023
van HILÂL YALÇIN
De portefeuille van het programma Scholen van Vlaanderen is nog niet volledig ingevuld. 
De Vlaamse regering selecteerde na twee oproepen al 65 projecten, goed voor 326.227 
m² aan gebouwoppervlakte. Ik lanceerde de derde oproep voor het programma Scholen 
van Vlaanderen op 13 november. Scholen kunnen t.e.m. 27 februari 2024 een aanvraag 
indienen voor deze oproep.
De geselecteerde projecten worden de komende jaren in de markt gezet. Gelet op de te 
voeren plaatsingsprocedures is het vandaag onmogelijk om een uitspraak te doen over het 
verdere verloop.
