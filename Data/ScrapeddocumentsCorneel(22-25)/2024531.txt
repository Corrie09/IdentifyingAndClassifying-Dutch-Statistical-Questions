title: Geïntegreerd investeringsprogramma (GIP) 2024 - N671 Riemst
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024531
thema link: https://www.vlaamsparlement.be/parlementaire-documenten/schriftelijke-vragen/1784808
SCHRIFTELIJKE VRAAG
nr. 360
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N671 Riemst
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Riemst voor de uitvoering van de N671 Riemst fase 2+3 
/ fase 2 (GIP003677/02) 1.000.000 euro budget en 1.000.000 euro fietsbudget 
gereserveerd. 
1. Wat houden deze werken in het ontwerp GIP 2024 precies in?
2. Welke stappen dienen er nog te gebeuren voor de uitvoering van de werken aangevat 
kan worden?
3. Wanneer zullen de werken aangevat worden? 
4. Wat is de verdere timing en planning van het project?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 360 van 5 december 2023
van SOFIE MERTENS
1. Het studiegebied betreft fase 2 van het wegvak van de N671 Visésteenweg tussen het 
kruispunt met de Toekomststraat op kmpt. 25.500 en kmpt. 25.800. Het betreft het 
wegenisgedeelte van ongeveer 300 m lengte waar nog geen veilige fietspaden 
aanwezig zijn. Het project omvat de vernieuwing van de wegenis en de aanleg van 
conforme fietspaden, inclusief de aanleg van een gescheiden rioleringsstelsel.  
2. De projectnota is goedgekeurd, de studie voor de opmaak van het 
aanbestedingsdossier is lopende. Er dienen nog onteigeningen te gebeuren, en er dient 
nog een omgevingsvergunning te worden aangevraagd.
3. De werken zullen kunnen aanvangen van zodra de benodigde onteigeningen zijn 
gerealiseerd en de omgevingsvergunning wordt afgeleverd.  
4. In het voorjaar van 2024 zal het project definitief zijn uitgetekend en kan de 
onteigeningsprocedure vervolgens worden opgestart. De aanbesteding kan 
gerealiseerd worden in het najaar van 2024. De omgevingsvergunning zal ook kunnen 
aangevraagd worden in het najaar zodat deze in 2025 verkregen wordt. Vervolgens 
zal de start van de werken afhangen van de vooruitgang van de onteigeningen en het 
verkrijgen van de omgevingsvergunning.
5. De projectnota is goedgekeurd en het project is momenteel in uitwerking om de 
aanbestedingsdocumenten te kunnen klaar hebben tegen de zomer van 2024.
