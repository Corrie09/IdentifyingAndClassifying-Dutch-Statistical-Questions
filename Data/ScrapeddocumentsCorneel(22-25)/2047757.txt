title: Onroerend erfgoed arrondissement Eeklo - Subsidies en wachtlijsten
thema: Onroerend erfgoed
pdf link: https://docs.vlaamsparlement.be/pfile?id=2047757
thema link: https://www.vlaamsparlement.be/parlementaire-documenten/schriftelijke-vragen/1800912
SCHRIFTELIJKE VRAAG
nr. 176
van STIJN DE ROO
datum: 6 februari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Onroerend erfgoed arrondissement Eeklo  -  Subsidies en wachtlijsten
Onroerend Erfgoed is een agentschap en wetenschappelijke instelling van de Vlaamse 
overheid bevoegd voor bouwkundig, archeologisch, landschappelijk en varend erfgoed. Het 
agentschap Onroerend Erfgoed bereidt het onroerenderfgoedbeleid in Vlaanderen voor en 
voert het uit. Vanuit die optiek inventariseert en beschermt het gebouwen, landschappen, 
archeologische sites en varend erfgoed. Verder ondersteunt het burgers, lokale overheden, 
ontwerpers, ontwikkelaars en andere instanties met adviezen en premies. Het draagt ten 
slotte de kwaliteitsvolle omgang met onroerend erfgoed uit, met doorgedreven 
beleidsgericht onderzoek en een gerichte communicatie daarover.
In mijn schriftelijke vraag nr. 99 van 17 november 2020 informeerde ik naar de subsidies 
en wachtlijsten voor onroerend erfgoed in het arrondissement Eeklo voor de jaren 2019 en 
2020 tot 17 november 2020.
In mijn schriftelijke vraag nr. 354 van 15 april 2022 informeerde ik naar de subsidies en 
wachtlijsten voor onroerend erfgoed in het arrondissement Eeklo voor de jaren 2020, 2021 
en 2022 tot 15 april 2022.
Ik stel deze vraag in opvolging van mijn schriftelijke vragen nr. 99 van 17 november 2020 
en nr. 354 van 15 april 2022.
1. Aan welke projecten werden subsidies toegekend in 2022, 2023 en in 2024 tot op 
heden in het administratief arrondissement Eeklo? Graag een overzicht van de 
verschillende projecten, met het toegekende bedrag.
2. Aan welke projecten worden nog subsidies toegekend in 2024 in het administratief 
arrondissement Eeklo? Graag een overzicht van de verschillende projecten, met het 
toegekende bedrag.
3. Welke projecten staan nog op de wachtlijst voor subsidies in het administratief 
arrondissement Eeklo?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 176 van 6 februari 2024
van STIJN DE ROO
Onderstaande gegevens hebben betrekking op volgende premietypes binnen de 
regelgeving onroerend erfgoed: 
restauratiepremies en erfgoedpremies bijzondere procedure (beide oude 
regelgeving);
premies via oproep;
erfgoedpremies volgens standaardprocedure;
onderzoekspremies;
premies voor archeologisch vooronderzoek met ingreep in de bodem, premies voor 
buitensporige opgravingskosten en premies voor onderzoek van menselijke 
inhumatieresten;
premies voor varend erfgoed.
Voor de werkingssubsidies maakte ik geen overzicht, want deze subsidies zijn niet af te 
bakenen volgens arrondissementsgrenzen. Met deze subsidies ondersteun ik de werking 
van partners die bijdragen aan de onroerenderfgoedzorg in Vlaanderen en dat gebeurt 
voornamelijk op intergemeentelijke schaal.
1. In bijlage bezorg ik u het overzicht van de projecten in het arrondissement Eeklo 
waarvoor een premie werd toegekend in 2022, 2023 en 2024, met opdeling naar type 
premie en het toegekende premiebedrag. 
2. In 2024 zijn er nog geen restauratiepremies en erfgoedpremies volgens de bijzondere 
procedure toegekend.
3. Hieronder vindt u het overzicht van de projecten die voor dit arrondissement op de 
wachtlijst staan van de nog toe te kennen restauratiepremies en erfgoedpremies 
bijzondere procedure, met indicatie van de datum van inhoudelijke goedkeuring door 
het agentschap Onroerend Erfgoed.
Gemeente Beschermd goed Inhoudelijke 
goedkeuring
Assenede Vissersboot BOU 8 Isabelle 28/11/2017
Eeklo Sint-Vincentiuskerk 9/03/2015
Eeklo Sint-Vincentiuskerk 9/03/2015
Eeklo Gebouw Venetië, Kaaistraat 32 3/06/2015
Kaprijke Sint-Egidiuskerk Lembeke 18/03/2015
BIJLAGEN
1.Overzicht van de toegekende restauratiepremies en erfgoedpremies bijzondere 
procedure in het arrondissement Eeklo (periode 2022-2023).
2.Overzicht van de toegekende erfgoedpremies volgens de standaardprocedure in het 
arrondissement Eeklo (periode 2022-2024).
3.Overzicht van de toegekende onderzoekspremies in het arrondissement Eeklo (periode 
2022-2024).
4.Overzicht van de toegekende premies archeologie in het arrondissement Eeklo (periode 
2022-2024).
