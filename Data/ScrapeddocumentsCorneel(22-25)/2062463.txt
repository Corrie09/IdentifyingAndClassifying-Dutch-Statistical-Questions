title: Erfbelasting - Plaatsvervulling
thema: Financiën
pdf link: https://docs.vlaamsparlement.be/pfile?id=2062463
thema link: https://www.vlaamsparlement.be/parlementaire-documenten/schriftelijke-vragen/1815723
SCHRIFTELIJKE VRAAG
nr. 245
van KATRIEN SCHRYVERS
datum: 22 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfbelasting  -  Plaatsvervulling
Door plaatsvervulling nemen de afstammelingen van een erfgerechtigde diens plaats in en 
worden ze in zijn graad tot de nalatenschap geroepen. Aanvankelijk kon men enkel de 
plaats innemen van een erfgerechtigde die overleden was. Sinds de wet van 10 december 
2012 tot wijziging van het Burgerlijk Wetboek, het Strafwetboek en het Gerechtelijk 
Wetboek met betrekking tot de onwaardigheid om te erven, de herroeping van giften, het 
verval van huwelijksvoordelen en de plaatsvervulling, is plaatsvervulling ook mogelijk na 
onwaardigheid en na verwerping van de nalatenschap (erfenissprong) (art. 739 BW).
In zijn antwoord op mijn schriftelijke vraag nr. 299 van 27 maart 2023 gaf de minister het 
aantal erfopvolgers dat in 2021 en 2022 erfde bij plaatsvervulling. De cijfers voor het jaar 
2022 waren nog niet helemaal volledig.
1. Hoeveel erfopvolgers erfden in 2022 en 2023 bij plaatsvervulling? Graag een opdeling 
per jaar en telkens per categorie.
2. Hoe verhouden die cijfers zich tot die van de voorgaande jaren? Hoe kan die evolutie 
desgevallend verklaard worden?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 245 van 22 maart 2024
van KATRIEN SCHRYVERS
1. In onderstaande tabel vindt u voor de aanslagjaren 2022 en 2023 per categorie het 
aantal nalatenschappen met minstens één erfgenaam die bij plaatsvervulling opkomt 
en het totaal aantal erfgenamen dat bij plaatsvervulling opkomt. Bij deze cijfers wordt 
geen onderscheid gemaakt naargelang de plaatsvervulling een gevolg was, hetzij van 
het vooroverlijden van de rechtsvoorganger hetzij van een onwaardigheid of 
verwerping. 
Aangezien op heden de aangiftetermijn nog niet voor alle overlijdens in 2023 is 
verstreken en nog niet alle ingediende aangiften werden afgehandeld, zijn de cijfers 
voor dat aanslagjaar wellicht nog niet volledig.
Aanslagjaar Categorie erfopvolgerAantal 
nalatenschappenAantal 
erfgenamen
2022 Rechte lijn 2220 4649
Anderen 598 2676
Totaal 2818 7325
2023 Rechte lijn 1584 3324
Anderen 374 1736
Totaal 1958 5060
2. Deze cijfers zijn vergelijkbaar met vorige jaren.
