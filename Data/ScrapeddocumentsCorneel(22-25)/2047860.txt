title: Fietstunnel Antwerpen - Staat infrastructuur
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2047860
thema link: https://www.vlaamsparlement.be/parlementaire-documenten/schriftelijke-vragen/1803140
SCHRIFTELIJKE VRAAG
nr. 658
van ORRY VAN DE WAUWER
datum: 9 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietstunnel Antwerpen  -  Staat infrastructuur
De Antwerpse fietstunnel, in principe de evacuatiekoker van de Kennedytunnel, zal nog 
enkele jaren in de ontsluiting moeten voorzien tussen beide Scheldeoevers in het zuiden 
van de stad. De geplande Scheldebrug en fietserskoker van de Oosterweeltunnel zullen 
pas over ettelijke jaren in gebruik genomen kunnen worden, tot dan moet fietsend en 
wandelend Antwerpen rekenen op de fietstunnel, de voetgangerstunnel en het Sint-
Annaveer. Dat impliceert ook het belang aan onderhoud en kwaliteitscontrole van die 
infrastructuur. 
Bij de fietstunnel is de infrastructuur echter niet in de beste staat. In het antwoord op 
eerdere schriftelijke vragen waarin ik aan de alarmbel trok over de staat van de fietstunnel, 
gaf de minister aan dat de infrastructuurproblemen gekend zijn bij het Agentschap Wegen 
en Verkeer (AWV) en oplossingen onderzocht werden. Dat kon echter niet verhinderen dat 
in oktober 2021 de fietstunnel door de politie afgesloten moest worden omdat een deel 
van de overkapping van de ingang was ingestort, gelukkig zonder gewonden. AWV 
betreurde het incident en verzekerde dat de noodzakelijke vernieuwingswerken zo snel 
mogelijk aanbesteed zouden worden.
1. Welke werken werden de afgelopen jaren verder uitgevoerd aan de ingangen en luifels 
van de fietstunnel? Werden de nieuwe daken en luifels in 2023 aangelegd, zoals 
gepland? 
2. Welke instandhoudingswerken werden uitgevoerd en verder vooropgesteld om het 
gebruik van de fietstunnel te verzekeren?
3. Heeft het agentschap al verder onderzocht hoe de infrastructuur van de fietstunnel 
verder vernieuwd kan worden tot de tunnel uit openbaar gebruik genomen zal worden? 
4. Net als de Sint-Annatunnel kennen de liften in de fietstunnel een historiek van 
defecten.
Kan de minister een overzicht geven van het aantal defecten in 2022 en 2023 aan de 
liften van de fietstunnel? Hoe verhoudt dat cijfer zich tot de voorgaande jaren?
5. De minister liet al meermaals weten dat in afwachting van de nieuwe Scheldekruising 
de fiets- en voetgangersverbinding van de Kennedytunnel zo goed mogelijk in stand 
zou worden gehouden, maar dat er geen ingrijpende investeringen gepland worden 
met het oog op het uit gebruik nemen van de tunnel als fietsverbinding. 
Hebben in de tussentijd nieuwe studies, onderzoeken of plannen geleid tot een ander 
toekomstbeeld van de fietstunnel? Is er al een concrete timing bepaald voor de 
uitdienstname van de fietstunnel?
6. De huidige toestand van de fietstunnel is verre van comfortabel of performant en stuit 
veel gebruikers tegen de borst. De tunnel zal echter nog jaren gebruikt moeten worden 
tot een uitdienstname.
Op welke manier kan de minister aan de verzuchtingen van gebruikers 
tegemoetkomen om ook in de komende jaren in een kwalitatievere fiets- en 
voetgangersverbinding onder de Schelde in het zuiden van de stad te voorzien?
7. Zijn er gebruikscijfers van de fietstunnel beschikbaar? Graag een maandelijks 
overzicht van de cijfers voor de jaren van deze legislatuur indien mogelijk.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 658 van 9 februari 2024
van ORRY VAN DE WAUWER
1. 2 van de 4 afdaken van de toegangen van de fietsverbinding via de evacuatiekoker 
van de Kennedytunnel op rechteroever (RO) werden in 2022 vernieuwd. Voor de 2 
resterende afdaken werd in 2023 een aanbesteding gepubliceerd, werd het dossier 
ondertussen gegund en zullen de werken in de loop van 2024 uitgevoerd worden. 
Verder werden de fietsgoten langs de trappen op LO en RO voorzien van een nieuwe 
coating om de stroefheid te vergroten. Daarnaast werden de ingangen op LO volledig 
opnieuw geverfd. Maandelijks wordt er preventief onderhoud van de schuine liften 
uitgevoerd.
2. Zie ook het antwoord op deelvraag 1. Het contract voor preventief onderhoud van de 
liften wordt hernieuwd. Er wordt nog verder onderzoek gedaan voor het deels 
vernieuwen van beschadigde beplating langs de trappen.
3. Zoals in het eerdere antwoord op schriftelijke vraag nr. 21 van 3 oktober 2022 
geformuleerd, is er geen wijziging in de plannen van AWV hieromtrent. Zodra de 
Scheldebrug gerealiseerd is, zal de vluchtkoker van de Kennedytunnel enkel nog zijn 
primaire functie vervullen. Er worden daarom vanuit doelmatigheid buiten 
noodzakelijke instandhoudingswerken, geen vernieuwingswerken uitgevoerd.
4. Hierbij een overzicht van het aantal defecten aan de schuine liften van de 
Kennedytunnel voor de laatste jaren:
*waarvan 10 met zelfde oorzaak op korte termijn, maar waarvan onderhoudsfirma 
niet direct de oorzaak vond.
In antwoord op uw schriftelijke vraag nr. 21 van 3 oktober2022 werden reeds 
volgende cijfers doorgegeven:
5. Er werden geen nieuwe studies uitgevoerd. Het toekomstbeeld blijft zoals 
vooropgesteld in eerdere communicatie, nl. dat de evacuatiekoker in de toekomst niet 
langer zal gefaciliteerd worden als voetgangers- en fietsverbinding en enkel nog haar 
primaire functie als vluchtkoker zal vervullen.
jaar LO RO
2022 28* 11
2023 15 (waarvan 5 
stroomonderbreking)21 (waarvan 5 
stroomonderbreking)
De timing is afhankelijk van de realisatie van de Scheldebrug.
6. Er is tijdens deze legislatuur de afgewogen en heldere keuze gemaakt om ten zuiden 
van de stad een permanente oeververbinding in de vorm van de Scheldebrug te 
realiseren. Gezien de grootte van deze investering zal het nog enkele jaren vergen 
alvorens de Scheldebrug de functie van de huidige fietstunnel kan overnemen.
Het is evenwel een logische keuze om cf. antwoorden 1 t.e.m. 3 primair in te zetten 
op het in stand houden van de huidige tunnel, zoals dat bij alle grote renovatie- of 
vervangingsprojecten gebruikelijk is. De morfologie van de fietstunnel, die niet voor 
de functie van intens gebruikte fietsverbinding is ontworpen, laat overigens geen 
substantiÃ«le verbeteringen toe zonder grote en dus ook dure ingrepen, die gezien de 
uitermate korte exploitatieperiode geen zinvolle besteding van overheidsmiddelen 
zouden zijn.
7. Er zijn van deze fietstunnel geen tellingen beschikbaar.
