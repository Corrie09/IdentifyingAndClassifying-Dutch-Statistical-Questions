title: Leerlingen buitengewoon onderwijs - Herattestering te volgen type onderwijs
thema: Onderwijs en Vorming
pdf link: https://docs.vlaamsparlement.be/pfile?id=2027131
thema link: https://www.vlaamsparlement.be/parlementaire-documenten/schriftelijke-vragen/1788460
SCHRIFTELIJKE VRAAG
nr. 195
van HILÂL YALÇIN
datum: 14 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerlingen buitengewoon onderwijs  -  Herattestering te volgen type onderwijs
Om een kind in het buitengewoon onderwijs te kunnen inschrijven is er altijd een verslag 
voor toegang tot het buitengewoon onderwijs nodig. Dat verslag wordt opgesteld door de 
centra voor leerlingenbegeleiding (CLB’s); enkel die instantie is daarvoor bevoegd. In het 
verslag staat altijd opgenomen dat buitengewoon onderwijs noodzakelijk is voor de leerling 
en naar welk type buitengewoon onderwijs men de leerling doorverwijst. De minister weet 
dat het buitengewoon onderwijs is ingedeeld in meerdere types, volgens de beperking van 
de kinderen en dus vooral de specifieke zorg die zij nodig hebben.
Wanneer een kind een plaatsje heeft gevonden in het buitengewoon onderwijs volgens het 
type op zijn/haar verslag, kan het zijn dat de school en het leerkrachtenkorps na een 
periode vaststellen dat het kind nog beter op zijn plaats zou zitten in een ander type. Op 
dat moment kan de school niet zomaar het kind van klasgroep veranderen. Eerst moet er 
opnieuw een verslag van het CLB opgemaakt worden voor het andere type buitengewoon 
onderwijs en start de zoektocht naar een nieuwe plaats. Het kan dus zijn dat het kind van 
school zou moeten veranderen omdat er geen plaats is op de school waar het kind op dat 
moment al les volgt, maar in een ander type.
1. Heeft de minister recente cijfers ter beschikking over het aantal kinderen dat een 
typewijziging ondergaat en waarvoor een ander verslag opgesteld wordt? Graag een 
overzicht per provincie en per type.
2. Heeft de minister hierover ook een evolutie doorheen de tijd beschikbaar? Meer 
bepaald over de laatste vijf jaar? Ook hier graag een overzicht per provincie en per 
type.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 195 van 14 december 2024
van HILÂL YALÇIN 
Het Agentschap voor Onderwijsdiensten (AGODI) berekende hoeveel leerlingen in het 
buitengewoon onderwijs van type veranderen. De databanken werden hiervoor 
geraadpleegd op 3 januari 2024.
Om deze berekeningen te maken, wordt telkens één schooljaar vergeleken met het 
volgende schooljaar. Enkel de leerlingen die zowel in het eerste schooljaar als in het tweede 
schooljaar in het buitengewoon onderwijs zitten, worden meegenomen. Leerlingen die 
overstappen naar het gewoon onderwijs of het onderwijs verlaten, worden niet 
meegenomen. Aangezien we van alle leerlingen buitengewoon onderwijs weten welk type 
ze volgen, kunnen we achterhalen hoeveel leerlingen van type veranderen.
Gezien het korte tijdsbestek waarin een schriftelijke vraag beantwoord moet worden, is 
het voor mijn onderwijsadministratie niet mogelijk om de gevraagde opsplitsing naar 
provincie te berekenen.
1. In de onderstaande tabel vindt de Vlaamse volksvertegenwoordiger een overzicht van 
de leerlingen die zowel in het schooljaar 2021-2022 als in het schooljaar 2022-2023 in 
het buitengewoon onderwijs zaten, opgesplitst naar het gevolgde type tijdens het 
schooljaar 2021-2022 en naar het gevolgde type tijdens het schooljaar2022-2023.
Type tijdens schooljaar 2022-2023    Type 
tijdens 
2021-
2022Totaal 
Type1 Type 2 Type 3 Type 4 Type 6 Type 7 Type 9 Type BAAantal lln die van type 
veranderen
Type 16 5       1 1
Type 210.128  9.927 18 26 1 4 61 91 201
Type 32.915  27 2.731 1  5 110 41 184
Type 42.126  32  2.055 1 2 26 10 71
Type 6366  1  2 362  1  4
Type 71.443  14 3 5 1 1.337 51 32 106
Type 82        2 2
Type 912.269  211 39 10 3 12 11.975 19 294
Type BA16.230  263 124 23 3 22 280 15.515 715
Totaal 45.485 5 10.475 2.915 2.122 371 1.382 12.504 15.711 1.578
2. In de bijlage vindt de Vlaamse volksvertegenwoordiger een gedetailleerd overzicht voor 
de voorbije vijf schooljaren van het aantal leerlingen buitengewoon onderwijs dat van 
type veranderde. De leerlingen werden niet enkel opgesplitst per type, maar ook per 
onderwijsniveau (basis of secundair) en per opleidingsvorm.
BIJLAGE
Overzicht
