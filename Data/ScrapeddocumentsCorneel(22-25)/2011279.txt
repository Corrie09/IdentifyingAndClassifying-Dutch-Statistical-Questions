title: Geïntegreerd investeringsprogramma (GIP) 2024 - Agentschap Wegen en Verkeer (AWV) - Onteigeningen fietsverbinding N60 campus De Sterre-Ardoye Gent
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2011279
thema link: https://www.vlaamsparlement.be/parlementaire-documenten/schriftelijke-vragen/1774228
SCHRIFTELIJKE VRAAG
nr. 135
van STIJN DE ROO
datum: 23 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Agentschap Wegen en Verkeer (AWV)  
-  Onteigeningen fietsverbinding N60 campus De Sterre-Ardoye Gent
In het ontwerp GIP 2024, Agentschap Wegen en Verkeer, lees ik dat voor Gent, voor de 
N60, voor de fietsverbinding campus De Sterre-Ardoye, voor onteigeningen, voor het jaar 
2024, 150.000 euro budget en 150.000 euro fietsbudget wordt gereserveerd.
1. Welke loten zullen worden onteigend?
2. Wat is de stand van zaken van de voorbereiding van de onteigeningen?
3. Wat is de verdere timing voor de onteigeningen? Wanneer zullen ze voltooid zijn? 
4. Wanneer zal de fietsverbinding gerealiseerd zijn? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 135 van 23 oktober 2023
van STIJN DE ROO
1. Het betreft een deel van een perceel in eigendom van de Broeders van Liefde (voor de 
noordelijke brughelling) en een deel van een perceel in eigendom van de UGent 
(zuidelijke brughelling op campus Ardoyen). Verder nog een administratieve 
overdracht van een aantal percelen tussen De Vlaamse Waterweg en het Agentschap 
Wegen en Verkeer. 
2. Momenteel zijn het onteigeningsplan en overdrachtsplan in opmaak. 
3. Nog dit jaar wordt de raming gevraagd aan de afdeling Vastgoedtransacties, waarna 
het formeel akkoord tot aankoop wordt gevraagd aan de minister. De verwervingen 
zullen in de loop van volgend jaar voltooid zijn.
4. De timing zal vooral afhangen van het bekomen van een omgevingsvergunning en het 
al dan niet opstarten van beroepsprocedures daarna. In het meest gunstige geval 
kunnen de werken worden aanbesteed eind 2024 en opgestart in het voorjaar 2025. 
De bouwtijd bedraagt twee jaar (inclusief verlofperiodes, inschatting weerverlet), dus 
realisatie tegen voorjaar 2027. 
