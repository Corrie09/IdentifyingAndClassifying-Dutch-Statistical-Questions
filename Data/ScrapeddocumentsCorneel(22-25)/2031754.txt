title: Realisatie fietsbrug Denderbelle - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2031754
thema link: https://www.vlaamsparlement.be/parlementaire-documenten/schriftelijke-vragen/1791761
SCHRIFTELIJKE VRAAG
nr. 423
van KURT DE LOOR
datum: 4 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Realisatie fietsbrug Denderbelle  -  Stand van zaken
In het geïntegreerd investeringsprogramma (GIP) 2022 werd de realisatie van een 
fietsbrug over de sluis in Denderbelle opgenomen onder nummer GIP003300/02. De 
realisatie zou zelfs al in 2023 starten. Echter, in antwoord op schriftelijke vraag nr. 1297 
van 26 mei 2023 van Marius Meremans klinkt het dat “de budgetvraag voor dit project 
wordt meegenomen bij de budgettaire afwegingen die gemaakt worden”.
1. Kan de minister bevestigen dat het budget voor de realisatie van een fietsbrug over 
de sluis van Denderbelle werd meegenomen in het GIP 2023? Zo niet, hoe motiveert 
de minister die beslissing?
2. Kan de minister een stand van zaken geven m.b.t. de realisatie van de fietsbrug? Wat 
is de timing voor de aanbesteding, het sluiten van het contract met de aannemer, de 
aanvang van de werken en de oplevering van de werken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 423 van 4 januari 2024
van KURT DE LOOR
1. Er werd in 2023 geen budget gereserveerd voor de bouw van de fietsbrug in 
Denderbelle. Bij het maken van de budgettaire afwegingen werd deze fietsbrug niet 
weerhouden. Ook op het GIP 2024 wordt geen budget voorzien voor deze fietsbrug.
2. Eind 2022 is de aanbesteding doorgegaan voor de bouw van de nieuwe fietsbrug, 
inclusief de afwaartse voorhaven van het nieuwe stuwsluiscomplex. De 
omgevingsvergunning voor deze werken dient nog aangevraagd te worden.
Gezien de link met het toekomstige stuwsluiscomplex in Denderbelle, zal er één 
omgevingsvergunning aangevraagd worden voor de fietsbrug en de bouw van het 
nieuwe stuwsluiscomplex. De timing van de afwerking en indiening van deze 
vergunningsaanvraag worden afgestemd op de budgettaire programmering van het 
project. Een omgevingsvergunning is immers slechts voor een beperkte duur geldig, 
een periode waarbinnen de werken dienen opgestart te worden.
Het contract met de aannemer kan pas gesloten worden na vastlegging van het 
benodigde budget. Vervolgens kunnen de voorbereidingen tot realisatie van de 
fietsbrug starten.
