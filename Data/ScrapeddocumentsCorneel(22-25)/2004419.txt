title: Aanpak zwarte verkeerspunten - A14-E17 richting Frankrijk oprit 3 N8 Brussel, A14-E17 richting Frankrijk afrit 3, N8 richting Brussel
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004419
thema link: https://www.vlaamsparlement.be/parlementaire-documenten/schriftelijke-vragen/1764956
SCHRIFTELIJKE VRAAG
nr. 19
van BRECHT WARNEZ
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Aanpak zwarte verkeerspunten  -  A14-E17 richting Frankrijk oprit 3 N8 Brussel, A14-E17 
richting Frankrijk afrit 3, N8 richting Brussel
Zwarte punten vormen een ernstig probleem binnen het hedendaagse verkeersbeheer. Een 
zwart verkeerspunt is een gevaarlijk kruispunt op de weg. Naast het feit dat ze gevaarlijk 
zijn voor weggebruikers, kunnen ze ook leiden tot ernstige verwondingen en zelfs dodelijke 
slachtoffers. Het is van cruciaal belang om zwarte punten te identificeren, te begrijpen en 
nauwlettend te monitoren om de verkeersveiligheid te verbeteren. Daarnaast kan een 
grondige monitoring van zwarte punten ook een doelgerichte aanpak bevorderen en zorgen 
ze voor een efficiënter gebruik van middelen.
Ik kijk hier met een bijzonder belang naar concrete zwarte punten in West-Vlaanderen. De 
afgelopen jaren stelde ik al verschillende afzonderlijke vragen om de evolutie van de zwarte 
punten te beoordelen. Deze vraag betreft het kruispunt A14-E17 richting Frankrijk oprit 3 
N8 Brussel, A14-E17 richting Frankrijk afrit 3, N8 Richting Brussel.
Deze vraag is een vervolgvraag van mijn schriftelijke vraag nr. 72 van 13 oktober 2022.
Gelieve alle gegevens beschikbaar te stellen in Excel.
1. Het realiseren van een definitieve opstelling met thermoplastische markeringen zonder 
paaltjes in analogie met de proefopstelling Oudenaardsesteenweg zou worden 
afgerond in de eerste helft van 2023. 
Kan de minister een stand van zaken geven?
2. Als de opstelling al werd gerealiseerd: hoe evalueert de minister dit tot dusver? Als 
dat niet het geval is, graag een geüpdatete timing met budget.
3. De minister gaf ook aan dat de proefopstelling Oudenaardsesteenweg opnieuw 
geagendeerd zou worden op de Verkeerscommissie van 9 november 2022.
Wat was toen de evaluatie van de commissie over de proefopstelling en wat zijn de 
conclusies?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 19 van 28 september 2023
van BRECHT WARNEZ
1. Deze werken aan de A14-E17 richting Frankrijk oprit 3 N8 Brussel, A14-E17 richting 
Frankrijk afrit 3, N8 richting Brussel werden in het weekend van 7/10-8/10/2023 
afgerond.
2. De vluchtheuvels die de paaltjes vervangen, zijn afgewerkt op 29/09/2023. In het 
weekend van 30/09-1/10/2023 werd de verharding vernieuwd met de duurzame 
markeringen richting Kortrijk. In het weekend van 7/10-8/10/2023 werd de verharding 
vernieuwd met de duurzame markeringen richting Zwevegem. Na de uitvoering wordt 
het nodige budget volledig en correct bepaald.
3. Op de verkeerscommissie van 29/11/2022 te Kortrijk werd de proefopstelling 
besproken. Er werd gesteld dat plots wisselen (weven) van rijstrook de voornaamste 
oorzaak is van de ongevallen door een vrij korte weefbeweging. De proefopstelling 
werd door grondmarkeringen wel een stuk duidelijker bevonden. Er werd nog extra 
aanduiding voorgesteld. De noodzaak van een globale heraanleg op langere termijn 
werd benadrukt.
