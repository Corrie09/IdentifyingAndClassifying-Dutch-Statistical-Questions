title: Protocollaire rangordes - Samenstelling voorranglijsten
thema: Cultuur
pdf link: https://docs.vlaamsparlement.be/pfile?id=2001609
thema link: https://www.vlaamsparlement.be/parlementaire-documenten/schriftelijke-vragen/1763670
SCHRIFTELIJKE VRAAG
nr. 4
van KLAAS SLOOTMANS
datum: 27 september 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Protocollaire rangordes  -  Samenstelling voorranglijsten
De ‘ploeg protocol’ van de Vlaamse Regering hanteert voor de protocollaire rangordes drie 
voorrangslijsten: die van de leden van de Vlaamse Regering, een lijst voor persoonlijke 
voorrangen en een lijst voor korpsvoorrangen.
Een kleine zoektocht in de codex.vlaanderen levert niet meteen enige verheldering op over 
hoe de tweede en de derde lijst zijn samengesteld.
1. Bestaat er een reglementaire basis voor deze lijsten en zo ja, welke is die?
2. Op welke gronden werden deze lijsten samengesteld?
3. Overweegt de minister eventueel om de huidige samenstelling te wijzigen?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 4 van 27 september 2023
van KLAAS SLOOTMANS
1-2.De reglementaire basis voor de voorrangslijst van de Vlaamse Regering is 
omzendbrief VR 2022/1 van 18 mei 2022 over de orde van voorrang en titels van de 
leden van de Vlaamse Regering.
De lijst voor persoonlijke voorrangen en de voorranglijst officiële instellingen zijn 
protocollaire raadgevingen. Dit zijn regels van praktische aard gebaseerd op gezond 
verstand en flexibiliteit om activiteiten en evenementen te organiseren waar 
verschillende prominenten aanwezig zijn.
3. Ik zie geen redenen om de samenstelling van de voorranglijsten te wijzigen.
