title: Dienstenchequesector - Sancties voor inbreuken
thema: Werk
pdf link: https://docs.vlaamsparlement.be/pfile?id=2029943
thema link: https://www.vlaamsparlement.be/parlementaire-documenten/schriftelijke-vragen/1791519
SCHRIFTELIJKE VRAAG
nr. 137
van THIJS VERBEURGT
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Dienstenchequesector  -  Sancties voor inbreuken
Inbreuken op de sociale wetgeving zijn schering en inslag in de dienstenchequesector. 
Binnen de wet tot bevordering van buurtdiensten en -banen en het koninklijk besluit 
betreffende de dienstencheques zijn er sancties bepaald voor dienstenchequebedrijven die 
de opgelegde voorwaarden niet naleven. Ook kunnen onterecht verkregen subsidies 
teruggevorderd worden. 
Kan de minister volgende gegevens geven voor de periode 2016 tot en met 2023, 
opgedeeld per jaar:
a) Het totaalaantal sancties dat gegeven werd aan dienstenchequebedrijven.
b) Het aantal sancties opgedeeld naar welke sanctie gegeven werd.
c) Per soort inbreuk het aantal sancties dat gegeven werd opgedeeld naar het soort 
sanctie dat gegeven werd (terugvordering van subsidies binnen het 
dienstenchequesysteem, intrekking van vergunningen, etc).
d) Bij hoeveel bedrijven werd de inruilwaarde van bepaalde dienstencheques 
teruggevorderd en voor welk totaalbedrag? Graag ook het gemiddelde bedrag aan 
waarde van dienstencheques dat werd teruggevorderd per bedrijf.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 137 van 21 december 2023
van THIJS VERBEURGT
a) Als een erkende dienstencheque-onderneming inbreuken heeft gepleegd op de 
erkenningsvoorwaarden, kan deze onderneming op verschillende manieren 
gesanctioneerd worden. Wanneer de inbreuken die gepleegd zijn zodanige vorm 
hebben aangenomen dat ernstig mag worden getwijfeld aan de goede trouw van de 
onderneming en/of er sprake is van fraude, kan de erkenning van de onderneming 
worden ingetrokken. Waar vastgesteld wordt dat er onterecht dienstencheques werden 
ingediend wordt een (fikse) terugvordering opgelegd. Afhankelijk van de aard van de 
inbreuken kan ook een strafrechtelijke of administratieve sanctie worden opgelegd. In 
sommige gevallen kan een erkenning ook ambtshalve ingetrokken worden zoals 
bijvoorbeeld bij een faillissement of bij sociale en fiscale schulden. Dat betekent dat er 
op basis van de vaststellingen onmiddellijk kan overgegaan worden tot intrekking van 
de erkenning, zonder tussenkomst van de erkenningscommissie. 
Er kan, indien er inbreuken worden vastgesteld, ook een (gedeeltelijke) inhouding 
worden opgelegd. In dat geval wordt de uitbetaling van de dienstencheques, die door 
de erkende onderneming voor terugbetaling worden ingediend bij de 
uitgiftemaatschappij, al dan niet voorlopig, geblokkeerd. 
Bij een inhouding van de volledige waarde van de dienstencheques, dient de inhouding 
als een bewarende maatregel, tegen een erkende ondernemingen waarbij er ernstige 
vermoedens van fraude zijn. De volledige inhouding dwingt de erkende onderneming 
om zich in regel te stellen en verhindert dat men zich onreglementair kan verrijken. 
In onderstaande tabel vindt de Vlaams volksvertegenwoordiger een overzicht van het 
totaal aantal sancties voor de periode 2016 tot en met 2023. In deze tabel wordt enkel 
rekening gehouden met het aantal terugvorderingen en het aantal intrekkingen 
(inclusief de ambtshalve intrekkingen). Over het aantal inhoudingen is momenteel geen 
afzonderlijke rapportering mogelijk. Dit maakt onderdeel uit van het inbreukdossier.
Periode Aantal 
sancties
2016 38
2017 109
2018 100
2019 48
2020 55
2021 178
2022 103
2023 90
b) In onderstaande tabel vindt de Vlaams volksvertegenwoordiger een overzicht van het 
aantal sancties opgedeeld naar het soort sanctie (terugvordering, onmiddellijke 
intrekking, ambtshalve intrekking of intrekking met uitstel) dat gegeven werd voor de 
periode van 2016 tot en met 2023. In bepaalde gevallen wordt een intrekking met 
uitstel toegekend. Wanneer deze niet wordt opgeheven, wordt deze intrekking 
beschouwd als een ambtshalve intrekking. 
In onderstaande tabel worden de intrekking met uitstel apart weergegeven.
c) In de wet van 12 juli 2001 tot bevordering van de buurtdiensten en -banen en in het 
KB van 20 december 2001 betreffende de dienstencheques voor de dienst 
dienstencheques en uitzendkantoren wordt omschreven welke inbreuken een 
dienstencheque-onderneming kan begaan en gesanctioneerd worden. Het is niet 
mogelijk om een opdeling te geven van het aantal sancties per inbreuk. Bij een 
beslissing wordt trouwens niet alleen rekening gehouden met het type inbreuk. Er 
worden verschillende factoren in overweging genomen, zoals de aard van de inbreuken, 
de omvang, de bewijslast, remediëring van de betrokken onderneming naar aanleiding 
van de vaststellingen, … 
Sowieso wordt er steeds een terugvordering van de overheidssubsidie (en in sommige 
gevallen het bedrag van de aanschafprijs van de dienstencheque) opgelegd indien deze 
ten onrechte werd toegekend.
d) In onderstaande tabel vindt de Vlaams volksvertegenwoordiger een overzicht van het 
totaal terug te vorderen bedrag. Niet alle bedragen worden in het jaar van de ingeving 
van de terugvordering ontvangen aangezien vele ondernemingen werken met een 
afbetalingsplan. Het gemiddelde bedrag dat wordt teruggevorderd is niet beschikbaar.
Periode Totaal terug te 
vorderen bedrag
2016 759.748,50
2017 2.463.973,02
2018 1.794.320,46
2019 1.048.365,88
2020 867.892,77
2021 2.043.825,56
2022 3.412.893,97
2023 1.313.172,32Periode Terugvordering Onmiddellijke 
IntrekkingAmbtshalve 
intrekkingIntrekking 
met uitstel
2016 6 0 32 0
2017 48 5 56 1
2018 64 4 32 2
2019 28 2 16 3
2020 43 3 9 2
2021 168 2 8 1
2022 78 4 21 2
2023 28 0 62 2
