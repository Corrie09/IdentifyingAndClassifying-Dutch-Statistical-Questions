title: Zorgbudget zwaar zorgbehoevenden - Aanvragen en controles
thema: Welzijn en Gezin
pdf link: https://docs.vlaamsparlement.be/pfile?id=2057837
thema link: https://www.vlaamsparlement.be/parlementaire-documenten/schriftelijke-vragen/1811980
SCHRIFTELIJKE VRAAG
nr. 295
van KATRIEN SCHRYVERS
datum: 12 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Zorgbudget zwaar zorgbehoevenden  -  Aanvragen en controles
Het zorgbudget voor zwaar zorgbehoevenden (de vroegere zorgverzekering) bedraagt 
sinds dit jaar 140 euro per maand en wordt toegekend aan mensen die thuis veel 
ondersteuning nodig hebben, en is aangesloten bij de Vlaamse sociale bescherming (VSB) 
door elk jaar de zorgpremie te betalen. Bewoners van een woonzorgcentrum (wzc) 
ontvangen het zorgbudget automatisch. Sinds eind 2019 zou het zorgbudget in alle 
Vlaamse erkende woonzorgcentra en rust- en verzorgingstehuizen automatisch toegekend 
worden.
In antwoord op schriftelijke vragen (meest recent nr. 572 van 31 maart 2023) verkreeg ik 
cijfers.
1. Hoeveel personen hadden op 31 december 2023 recht op het zorgbudget voor zwaar 
zorgbehoevenden? Graag een opdeling per zorgvorm (mantel- en thuiszorg of 
residentiÃ«le zorg) en per provincie.
2. Hoeveel controles werden in 2023 uitgevoerd naar het zorgbudget voor zwaar 
zorgbehoevenden in het kader van mantel- en thuiszorg? In hoeveel procent van de 
gevallen werd de premie onterecht uitgekeerd? Over hoeveel gevallen gaat het? Zijn 
er provinciale verschillen zichtbaar?
3. Hoeveel aanvragen werden in 2023 gedaan voor het zorgbudget zwaar 
zorgbehoevenden?
4. Hoeveel aanvragen werden in 2023 goedgekeurd?
5. Hoeveel aanvragen werden in 2023 afgewezen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 295 van 12 maart 2024
van KATRIEN SCHRYVERS
De antwoorden worden opgenomen in het jaarverslag over het werkingsjaar 2023 van het 
Agentschap Vlaamse Sociale Bescherming dat ten laatste 30 september 2024 beschikbaar 
zal zijn.  
