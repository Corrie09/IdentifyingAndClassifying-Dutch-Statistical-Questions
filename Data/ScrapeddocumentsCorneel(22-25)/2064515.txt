title: Transitiepremie - Stand van zaken
thema: Werk
pdf link: https://docs.vlaamsparlement.be/pfile?id=2064515
thema link: https://www.vlaamsparlement.be/parlementaire-documenten/schriftelijke-vragen/1824047
SCHRIFTELIJKE VRAAG
nr. 395
van ROBRECHT BOTHUYNE
datum: 26 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Transitiepremie  -  Stand van zaken
Sinds maart 2018 bestaat de transitiepremie. Een premie voor niet-werkende 
werkzoekende 45-plussers die de stap naar het ondernemerschap zetten na het volgen 
van een prestarterstraject.
Vanaf 1 december 2022 komen ook niet-uitkeringsgerechtigde werkzoekenden die 
minimum zes maanden zijn ingeschreven bij VDAB als werkzoekende, in aanmerking voor 
de transitiepremie.
De leeftijdsvoorwaarden voor de transitiepremie werden op 1 april 2022 geschrapt. Ook 
personen jonger dan 45 jaar komen sinds die datum in aanmerking voor de transitiepremie.
Wat betreft de niet-werkende werkzoekenden:
1. Hoeveel niet-werkende werkzoekenden vroegen een transitiepremie aan in 2023? 
Graag totaalaantal en opdeling naar:
a) gender;
b) leeftijd;
c) provincie.
2. Hoeveel mensen die een transitiepremie aangevraagd hebben in 2023 werden 
geweigerd? Graag totaalaantal en opdeling naar:
a) gender;
b) leeftijd;
c) provincie.
3. Graag de top drie van de redenen van weigering in 2023.
Wat betreft de niet-uitkeringsgerechtigde werkzoekenden:
4. Hoeveel niet-uitkeringsgerechtigde werkzoekenden vroegen een transitiepremie aan in 
2023? Graag totaalaantal en opdeling naar:
a) gender;
b) leeftijd;
c) provincie.
5. Hoeveel niet-uitkeringsgerechtigde werkzoekenden die een transitiepremie 
aangevraagd hebben in 2023 werden geweigerd? Graag totaalaantal en opdeling naar:
a) gender;
b) leeftijd;
c) provincie.
6. Graag de top drie van de redenen van weigering in 2023.
Algemeen:
7. Hoe kijkt de minister naar bovenstaande cijfers?
8. Hoe evalueert de minister de uitbreiding van de transitiepremie naar niet-
uitkeringsgerechtigde werkzoekenden sinds december 2023 en de afschaffing van de 
leeftijdsgrens sinds december 2022?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 395 van 26 april 2024
van ROBRECHT BOTHUYNE
1. Zie bijlage  
2. Zie bijlage
3. Redenen voor weigering:
1) De aanvrager is nog niet als zelfstandige in hoofdberoep gestart
2) Het attest van het prestarterstraject is ouder dan 6 maanden en niet meer geldig
3) Het prestarterstraject werd afgerond na de start als zelfstandige in hoofdberoep
4. Zie bijlage 
5. Zie bijlage 
6. Redenen voor weigering:
1) Geen 6/12 maanden ingeschreven als niet-werkend werkzoekende bij VDAB. 
2) Attest prestarterstraject ouder dan 6 maanden
7. In vergelijking met het voorgaande jaar zien we een daling in het aantal aanvragen 
transitiepremie. We zien ook globaal een daling in het aantal starters, die in 2022 
inzette en zich in 2023 doorzette. De onzekere economische en geopolitieke situatie 
speelt hier mogelijks een rol. De daling in het aantal transitiepremie-aanvragen volgt 
in die zin dus een algemenere trend. De aanhoudende krapte op de arbeidsmarkt kan 
er verder voor zorgen dat werkzoekenden eerder de stap zetten naar werk in 
loondienst, dan naar ondernemerschap. Voor wie wel de stap naar ondernemerschap 
zet, is en blijft de transitiepremie een belangrijk instrument.  We weten uit de evaluatie 
van ondernemerstrajecten voor niet-werkende werkzoekenden dat de transitiepremie 
voor een boost zorgde in het stimuleren van ondernemerschap bij 45-plussers en we 
kunnen ons dus sterk maken dat dit ook het geval is bij de andere leeftijdsgroepen. 
De premie moedigt ondernemers ook aan om een opleiding te volgen, nog voor ze 
starten met ondernemen in hoofdberoep. Zo komen ze aan de start met voldoende 
bagage, wat de overlevingsgraad van hun onderneming natuurlijk doet toenemen. De 
transitiepremie blijft dus een belangrijke instrument om werkzoekenden (financieel) 
te ondersteunen in de stap richting ondernemen in hoofdberoep.
8. De uitbreiding richting niet-uitkeringsgerechtigde werkzoekenden (minstens 6 
maanden ingeschreven bij VDAB) had als doel om dit instrument ook toegankelijk te 
maken voor een bredere groep werkzoekenden. We moeten hier vaststellen dat de 
cijfers eerder bescheiden blijven. Het gaat hier natuurlijk vaak over een groep met een 
grote afstand tot de arbeidsmarkt, en dus ook een zeer grote afstand tot 
ondernemerschap. Tegelijk merken we dat deze groep een steeds belangrijker aandeel 
inneemt in de werkzoekendenpopulatie van VDAB, en dat dit in de toekomst nog zal 
toenemen, gezien de steeds grotere inspanningen van VDAB en partners om deze 
groep te bereiken en te helpen stappen te zetten naar werk. 
BIJLAGEN 
1.Overzicht bij vraag 1 en 2
2.Overzicht bij vraag 4 en 5
