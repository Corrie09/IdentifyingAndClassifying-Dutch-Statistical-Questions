title: Flexi-jobs in het onderwijs - Modaliteiten
thema: Onderwijs en Vorming
pdf link: https://docs.vlaamsparlement.be/pfile?id=2006131
thema link: https://www.vlaamsparlement.be/parlementaire-documenten/schriftelijke-vragen/1771624
SCHRIFTELIJKE VRAAG
nr. 58
van KAROLIEN GROSEMANS
datum: 13 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Flexi-jobs in het onderwijs  -  Modaliteiten
Deze regering heeft de afgelopen jaren al zeer veel initiatieven genomen om de 
personeelsuitdagingen in het onderwijsveld aan te pakken. Onlangs nog keurden we het 
decreet tot uitvoering van maatregelen over het lerarenambt goed. Met de maatregelen 
vervat in dat decreet krijgen scholen bijkomende instrumenten om de uitdagingen te 
counteren en om het lerarenberoep voldoende aantrekkelijk te houden.
De federale overheid deed onlangs haar, weliswaar bescheiden, duit in het zakje door flexi-
jobs in het onderwijs mogelijk te maken. Een maatregel waar we op Vlaams niveau al lang 
naar vragen. Men heeft echter de maatregel minder interessant gemaakt door drie 
barrières in te bouwen: de barema's van de sector moeten worden gerespecteerd, er komt 
een inkomensplafond van 12.000 euro per jaar voor een flexi-job en de patronale bijdrage 
stijgt van 25 naar 28 procent.
1. Kan de minister meer duiding geven over de modaliteiten van deze flexi-jobs? Vanaf 
wanneer zal de maatregel ingaan?
2. Hoe zal dat aan de scholen worden gecommuniceerd?
3. Zijn er nog decretale aanpassingen nodig om flexi-jobs in het onderwijs mogelijk te 
maken?
4. Zullen scholen vacante uren kunnen omzetten in een krediet om flexi-jobbers te 
kunnen betalen?
5. Welke maatregelen plant de minister deze legislatuur nog om de 
personeelsuitdagingen in het onderwijs aan te pakken?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 58 van 13 oktober 2023
van KAROLIEN GROSEMANS
1-4.We hebben nog een aantal inhoudelijke en juridisch-technische vragen aan de federale 
overheid gesteld over de daadwerkelijke draagwijdte van de uitbreiding van flexijobs 
naar onderwijs. Zodra alles duidelijk is, zullen we bekijken hoe we hiermee aan de slag 
kunnen. 
5. Ook dit schooljaar plan ik nog bijkomende maatregelen om het lerarentekort aan te 
pakken.
Zoals de minister-president aankondigde in de Septemberverklaring voorzien we in de 
begroting nog 100 miljoen euro bijkomende middelen voor onderwijs. Ik zal daar meer 
dan een derde van gebruiken om de zijinstroom nog verder te stimuleren door de 
anciënniteit die een zijinstromer kan meebrengen naar onderwijs op te trekken tot 15 
jaar waarbij er ook een uitbreiding is naar al het onderwijzend- en bestuurspersoneel 
in het basis- en het secundair onderwijs. Die 15 jaar zullen we toepassen voor alle 
zijinstromers die sinds 1 september 2020 al aan de slag zijn in onderwijs. Ook 
investeer ik extra in de versterking van de lerarenopleiding. Ik ben in gesprek met de 
Vlir en de Vlhora over de concretisering hiervan.
