title: Meldpunt Wegen - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2033871
thema link: https://www.vlaamsparlement.be/parlementaire-documenten/schriftelijke-vragen/1796209
SCHRIFTELIJKE VRAAG
nr. 511
van BRECHT WARNEZ
datum: 18 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Meldpunt Wegen  -  Stand van zaken
Bij het Meldpunt Wegen kan de bevolking terecht met allerhande klachten in verband met 
de wegen in Vlaanderen. Dit alles komt terecht bij de aansprakelijke wegbeheerder (de 
gemeente of het Vlaamse Gewest, waarvoor het Agentschap Wegen en Verkeer (AWV) 
verantwoordelijk is).
Indien een bestuurder meent dat er schade is aan zijn/haar voertuig omwille van de slechte 
staat van de weg, dan kan die een melding maken bij het Meldpunt Wegen. Daarvoor is er 
de mogelijkheid om een schadevergoeding te krijgen. De afhandeling van de melding 
gebeurt door de aansprakelijke wegbeheerder.
Het onderhouden van wegen door de overheid is van groot belang om verschillende 
redenen. Enerzijds zijn goed onderhouden wegen veiliger voor weggebruikers en leiden ze 
tot minder verkeersongevallen en verwondingen. Anderzijds verbeteren goed onderhouden 
wegen de algemene mobiliteit van het verkeer. Het Meldpunt Wegen kan een goede 
indicator zijn om na te gaan in welke mate er een tandje moet worden bijgestoken bij het 
onderhoud van de wegen. Een regelmatige controle van het meldpunt is dan ook nodig.
Gelieve alle gegevens beschikbaar te stellen in Excel.
1. Hoeveel meldingen betreffende schade, veroorzaakt door de slechte toestand van de 
wegen, werden er ingediend de voorbije 5 jaar? Graag een update van de cijfers van 
2021, 2022 en 2023 met opsplitsing per provincie, per jaar.
2. Hoeveel van die meldingen kregen ook effectief een schadevergoeding in 2021, 2022 
en 2023? Graag een opsplitsing per provincie, per jaar.
3. Kan de minister voor West-Vlaanderen een overzicht van de antwoorden op vraag 1 
en 2 geven per gemeente?
4. Blijft, nu alle gegevens voor 2021, 2022 en 2023 beschikbaar zijn, de significante 
daling van het totaalaantal vragen tot schadevergoeding, die ook al in 2019 en 2020 
werd vastgesteld, zich verder doorzetten in 2021, 2022 en 2023?
5. In 2021 lanceerde de minister een nieuw Verkeersveiligheidsplan voor 2021-2025 met 
37 maatregelen voor een veilig verkeerssysteem. Daarbij bespreekt punt 37 
dat weggebruikers op een vlotte manier onveilige verkeerssituaties moeten kunnen 
melden en garanties krijgen over een performante aanpak van hun melding. 
Hoe evalueert de minister die maatregel in het kader van het Meldpunt Wegen?
a) Werden er bijkomende concrete stappen ondernomen om de werking van het 
Meldpunt Wegen aan de maatregel aan te passen? Zo ja, welke?
b) Acht de minister extra maatregelen voor het Meldpunt Wegen nodig? Zo ja, 
welke? Graag een plan van aanpak en timing.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 511 van 18 januari 2024
van BRECHT WARNEZ
1. De voorbije vijf jaar werden in het Meldpunt Wegen 1.133 meldingen ingediend 
betreffende schade.
Provincie 2021 2022 2023
WWV 36 40 56
WOV 32 44 38
WVB 37 47 37
WA 71 60 110
WL 34 33 52
2. Onderstaande tabel geeft een overzicht van het aantal schadeclaims die uiteindelijk 
wegens de aansprakelijkheid van de wegbeheerder hebben geleid tot een uitgekeerde 
schadevergoeding, opgesplitst per provincie (stand op 25 januari 2024):
 West- 
VlaanderenOost-
VlaanderenVlaams-
BrabantAntwerpen Limburg
2021 40 22 31 73 22
2022 27 20 22 52 19
2023 10 18 25 83 20
 
3. Zie bijgevoegde excel voor wat betreft de cijfers van de meldingen per gemeente in 
West-Vlaanderen. Er zijn geen gegevens beschikbaar per gemeente wat betreft voor 
welke meldingen een schadevergoeding werd uitgekeerd. 
4. De voorbije drie jaar is er een stagnering van het aantal schadeclaims waarneembaar 
met beperkte statistische schommelingen te verklaren door klimatologische 
omstandigheden (storm, wolkbreuk …) of grote infrastructuurwerken.
Voor de provincie Antwerpen is er in 2023 een stijging tegenover 2022, wat te 
verklaren valt doordat er in het eerste semester meer schadeclaims zijn ingediend.
5. a) Het meldpunt wordt constant gemonitord en performanter gemaakt waar mogelijk. 
Uit een klantentevredenheidsonderzoek over het gebruik van dat meldpunt blijkt 
dat de grote meerderheid van de melders tevreden is.
In december 2023 werd het Meldpunt Wegen geïntegreerd in de app van Mijn 
Burgerprofiel. De burger heeft hiermee een extra kanaal om meldingen te doen 
over alle wegen in Vlaanderen.
b) Momenteel werkt het Meldpunt Wegen goed. In 2024 wordt werk gemaakt van een 
interactieve kaart op het meldpunt.
BIJLAGE
Overzicht 
