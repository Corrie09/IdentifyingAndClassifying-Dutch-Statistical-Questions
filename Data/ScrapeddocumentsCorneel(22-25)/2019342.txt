title: Toeristische projecten regio Kust - Relancesteun Toerisme Vlaanderen
thema: Toerisme
pdf link: https://docs.vlaamsparlement.be/pfile?id=2019342
thema link: https://www.vlaamsparlement.be/parlementaire-documenten/schriftelijke-vragen/1780736
SCHRIFTELIJKE VRAAG
nr. 148
van CATHY COUDYSER
datum: 21 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Toeristische projecten regio Kust  -  Relancesteun Toerisme Vlaanderen
In december 2022 raakte bekend dat een achttal projecten in de toeristische regio Kust 
relancesubsidies zouden krijgen van Toerisme Vlaanderen. Het gaat om de volgende 
projecten:
-210.149 euro voor Westtoer om talrijke kunstwerken van Vlaamse Meesters die een ode 
brengen aan de zee in de kijker te zetten. Op de website van Westtoer lees ik dat er in het 
kader van het project op verschillende sites aan de kust een culturele beleving zal worden 
gecreëerd rond het levensverhaal van een Vlaamse Meester, zijn link met de zee en de 
kunstwerken waarop de zee een prominente plaats inneemt. De totale kostprijs van de 
realisatie van het project is door Westtoer initieel begroot op 350.248 euro.
-125.000 euro voor de provincie West-Vlaanderen voor de inrichting van de duintuin van 
Provinciaal Domein Duinpanne in De Panne.
-132.257 euro voor Westtoer om het Paul Delvauxmuseum in Koksijde beter toeristisch te 
ontsluiten. Ook zou er een Paul Delvauxcommunity worden opgericht met als doel 
inwoners, ondernemers en andere culturele instellingen nauwer te betrekken bij de werking 
van het museum. De totale kostprijs van de realisatie van het project is door Westtoer 
initieel begroot op 201.000 euro.
-359 884 euro voor Westtoer om zowel in Oostende als in Nieuwpoort rond de garnaal als 
(West-)Vlaams culinair product in permanente duiding te voorzien aan de hand van nieuwe 
belevingen in combinatie met diverse mogelijkheden om de garnalen te proeven. In 
Oostende zou er aan de Oostendse vistrap een duidingspaneel komen met virtual reality 
beleving van hoe de vis wordt gevangen en geveild en in combinatie met het kruien van 
garnalen een doe-activiteit. In Nieuwpoort zal een beleving worden gecreëerd rond een 
oude vissersboot/garnalenschuit aan de aanlegkade. De totale kostprijs van de realisatie 
van het project is door Westtoer initieel begroot op 355.000 euro.
-214.200 euro voor Toerisme Oostende om in samenwerking met Mu.ZEE een nieuwe 
bezoekersbeleving te ontwikkelen rond de figuur van Oostends schilder Léon Spilliaert. 
Deze beleving moet ertoe bijdragen dat de schilder en zijn werken bij het brede publiek 
meer bekendgeraken. 
-94.500 euro voor Toerisme Oostende om de figuren uit het schilderij ‘De Baden van 
Oostende’ van James Ensor in het straatbeeld te laten verschijnen aan de hand van 
verschillende muurschilderingen op Oostendse gevels. 
-876.120 euro voor de stad Oostende om een Ensorpad te realiseren in de omgeving van 
de Onze-Lieve-Vrouw-ter-Duinenkerk in Mariakerke.
1. Kan de minister per relancedossier duiding geven bij de stand van zaken? Is er al zicht 
op welke plekken langs de kust Vlaamse Meesters in de kijker zullen worden gezet? Is 
er daarnaast al zicht op welke Vlaamse Meesters specifiek deel zullen uitmaken van de 
culturele beleving? Is er al bepaald op welke plekken in de Oostendse binnenstad de 
muurschilderingen zullen verschijnen? Is al bekend welke streetartist(en) zijn/hun 
artistieke interpretatie van het iconische schilderij van Ensor mag/mogen tonen?
2. Welke timing werd initieel vooropgesteld voor de realisatie van de verschillende 
projecten? Kon de timing tot nu toe worden aangehouden en zo niet, kan de minister 
verduidelijken waardoor de uitvoering vertraging heeft opgelopen? Op welke nieuwe 
timing wordt op dit moment gemikt? 
3. Wat zijn de totale kostprijzen van de verschillende projecten waarvoor de subsidies 
toegekend zijn, indien niet vermeld hierboven?
4. Welke doelstellingen qua bezoekersaantallen hebben de organisaties met de projecten 
(zowel op vlak van het aantrekken van nationale als internationale bezoekers)? 
5. Naast de vermelde musea/steden, welke andere partners zijn er nog actief betrokken 
bij de projecten? Welke bijdrage leveren zij dan precies? 
6. Zal Toerisme Vlaanderen ondersteuning bieden aan de ontvangers van de subsidies 
voor de internationale promotie van de projecten eens zij gerealiseerd zijn? 
7. Hoeveel bezoekers heeft het Paul Delvauxmuseum op jaarbasis de voorbije vijf jaar 
ontvangen (indien mogelijk uitgesplitst in nationale en internationale bezoekers)? Uit 
welke buitenlandse markten zijn de internationale bezoekers van het museum vooral 
afkomstig?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 148 van 21 november 2023
van CATHY COUDYSER
1. Het geachte parlementslid verwijst naar volgende relanceprojecten:
Project Begunstigde Subsidie
1Meesterwerken van de Zee Westtoer € 210.149
2Inrichting van de Duintuin Provincie West-Vlaanderen
3Toeristische ontsluiting van het Paul 
Delvaux MuseumWesttoer € 132.257
4Beleef de Noordzeegarnaal Westtoer € 359.884
5Thuis in de wereld van Léon Spilliaert: 
van Spilliaert-lab, pilootbeleving tot 
digitale app.Toerisme Oostende € 214.200
6Oostendse gevels worden digitale Ensor-
hotspotsToerisme Oostende € 94.500
7Ensorpad - inrichting omgeving 
DuinenkerkStad Oostende € 876.120
Stand van zaken ‘Meesterwerken van de Zee’:
Er wordt een curator aangesteld om invulling te geven aan de shortlist van de 
meesterwerken. Er staat overleg gepland met verschillende culturele spelers aan de 
kust. Het bestek voor de fysieke en digitale ontsluiting werd opgemaakt en 
opengesteld. De opdracht werd afgesloten op 10 november. De uitrol wordt voorzien 
in najaar 2024.
De plekken worden momenteel nog bekeken. Bedoeling is om zoveel mogelijk de link 
te leggen tussen geselecteerde werk/Meester en plek waar het in de kijker wordt gezet.
Stand van zaken ‘Inrichting van de duintuin’:
Het dossier voor de vergunning van landschapsinrichting werd ingediend op 19 oktober 
2023. De gunning van de scenografie wordt voorzien voor maart 2024. De installatie 
van scenografie is voorzien tussen oktober en december 2024.
Stand van zaken ‘Toeristische ontsluiting van het Paul Delvaux Museum’:
Op 17 oktober 2023 liet Westtoer aan Toerisme Vlaanderen weten dat de Paul Delvaux-
stichting uit het project stapt. Westtoer maakt momenteel een nieuw projectvoorstel 
op dat zich richt op onderzoek naar de toekomstige inrichting van het Delvauxmuseum 
enerzijds en de beleving ervan anderzijds. 
Stand van zaken ‘Beleef de Noordzeegarnaal’:
Projectluik Oostende: 
De interactieve familiewandeling werd gerealiseerd in oktober 2023. De gunning van 
de interactieve eyecatcher aan vistrap Oostende is voorzien voor eind 2023, met het 
oog op realisatie in het voorjaar van 2024. Tegen het najaar van 2024 wordt een 
podcast gemaakt, alsook een internationale samenwerking opgezet met Gault Millau 
en chefs die garnaalgerechten maken. Daarnaast wordt er ook nog werk gemaakt van 
de locatie van Horizon Educatief i.f.v. het garnaalkruien: het boekingssysteem voor de 
workshops zal klaar zijn tegen het voorjaar van 2024, en de renovatie van het gebouw 
tegen november 2024.
Projectluik Nieuwpoort: 
De gunning voor de VR-beleving in de vismijn is voorzien voor maart 2024, en de 
opening staat gepland voor het eerste weekend van oktober 2024. 
Daarnaast wilde Nieuwpoort een ponton voorzien, maar de aangekochte vissersboot is 
onlangs gezonken waardoor er momenteel onzekerheid bestaat over de noodzaak van 
het ponton. Toerisme Vlaanderen wacht momenteel op garantie over de herstelling 
van de vissersboot.
Projectluik Westtoer: 
Er is onvoldoende draagvlak bij de kunstgemeenten voor de infoborden. Westtoer 
werkt momenteel een alternatief uit. 
Stand van zaken ‘Thuis in de wereld van Léon Spilliaert: van Spilliaert-lab, 
pilootbeleving tot digitale app’:
Er is tweemaandelijks overleg tussen Toerisme Oostende en Mu.ZEE. De 
belevingselementen zullen worden toegevoegd aan de bestaande Spilliaert-wandeling 
in combinatie met een digitale app en een belevingsruimte in het infokantoor: ‘Leer 
Spillaert kennen in 5 minuten’ als startpunt van de wandeling. Er zit een kleine 
vertraging op de uitvoering gezien de aanbestedingen nog niet afgerond zijn, maar de 
vooropgestelde deadline van eind 2024 blijft haalbaar.
Stand van zaken ‘Oostendse gevels worden digitale Ensor hotspots’:
Er ligt een concreet voorstel van kunstenaar Jaune op tafel om de kunstwerken uit te 
voeren op de gevels. Deze opdracht wordt in de komende weken definitief toegewezen. 
Voor de digitale ontsluiting is er een aanbesteding verzonden aan verschillende 
partijen. Hun voorstellen moesten voor eind november binnenkomen. De oproep voor 
muren zal in januari gebeuren als het Ensorjaar volop gestart is. Bovenop de kleine 
kunstwerkjes zal er ook een grote Ensor-mural gemaakt worden (bevestiging 
kunstenaar wordt binnenkort verwacht).
Stand van zaken ‘Ensorpad- inrichting omgeving Duinenkerk’:
Het natuurbeheerplan werd definitief goedgekeurd. Er werd geen toelating gegeven 
door het Agentschap voor Natuur en Bos (ANB) voor het uitkijkpunt in de duinen; er 
wordt momenteel gezocht naar een alternatieve rustplek langs het pad. Er werd geen 
toelating gegeven door het Agentschap Onroerend Erfgoed voor de verbreding van het 
pad. Dat vormt geen probleem voor de uitvoering van het project. De 
omgevingsvergunning werd in november aangevraagd.
2.
Project Timing
Meesterwerken van de Zee Initiële timing: 31/03/2024, onveranderd.
Inrichting van de Duintuin De initiële realisatiedatum was 15/04/2024 
maar is verschoven naar december 2024. De 
reden hiervoor is dat het dossier voor de 
vergunningsaanvraag voorgelegd moest worden 
aan AVES (vergunningverlenende overheid) en 
Inter (toegankelijkheid). Daarnaast dienen ze 
voor de uitvoering van de werken in hun 
planning rekening te houden met externe 
factoren zoals de broed- en schoontijd.
Toeristische ontsluiting van het Paul 
Delvaux MuseumWesttoer stelt momenteel een nieuwe timing op.
Beleef de Noordzeegarnaal Buiten het ponton van de Stad Nieuwpoort, 
houden de andere onderdelen nog de initieel 
vooropgestelde realisatiedatum aan (zie vraag 
1). De realisatie van het ponton was voorzien 
voor maart 2024 en is verschoven naar de 
zomer van 2024.
Thuis in de wereld van Léon Spilliaert: 
van Spilliaert-lab, pilootbeleving tot 
digitale app.Initiële timing: november 2024, onveranderd.
Oostendse gevels worden digitale Ensor-
hotspotsInitiële timing: eind 2024, onveranderd.
Ensorpad - inrichting omgeving 
DuinenkerkInitiële timing: 31/12/2024, onveranderd. 
3.
Project Totale projectkost
Meesterwerken van de Zee € 350.248
Inrichting van de Duintuin € 305.380
Toeristische ontsluiting van het Paul 
Delvaux Museum€ 220.429
Beleef de Noordzeegarnaal € 599.806
Thuis in de wereld van Léon Spilliaert: 
van Spilliaert-lab, pilootbeleving tot 
digitale app.€ 357 000
Oostendse gevels worden digitale Ensor-
hotspots€ 157.500
Ensorpad - inrichting omgeving 
Duinenkerk€ 1.649.120
4.
Project Bezoekersaantallen
Meesterwerken van de Zee Er werd geen doelstelling bepaald.
Inrichting van de Duintuin Dit project mikt op 20.000 toeristen op 
jaarbasis waarvan 75% uit België en 25% uit 
het buitenland (20% uit Frankrijk, 2,5% uit 
Duitsland en 2,5 % uit Nederland).
Toeristische ontsluiting van het Paul 
Delvaux MuseumHet project wordt momenteel herbekeken, de 
doelstelling is nog niet bepaald.
Beleef de Noordzeegarnaal Oostende: de interactieve familiezoektocht ‘De 
Gouden Garnaal’ mikt op 2.000 gezinnen per 
jaar.
De andere onderdelen zijn openbaar waardoor 
het moeilijker is om daar concrete cijfers op te 
plakken. De doelstelling is het bieden van een 
kwalitatieve beleving op vlak van culinair 
erfgoed en de mensen te informeren, inclusief 
jongeren.
Thuis in de wereld van Léon Spilliaert: 
van Spilliaert-lab, pilootbeleving tot 
digitale app.Er werd geen doelstelling bepaald.
Oostendse gevels worden digitale Ensor-
hotspotsEr werd geen doelstelling bepaald.
Ensorpad- inrichting omgeving 
DuinenkerkEr werd geen doelstelling bepaald.
5.Meesterwerken van de Zee: 
•De 10 kustgemeenten zoeken mee naar de plekken voor beleving.
•Culturele spelers aan de kust zoals Mu.ZEE worden betrokken bij de selectie 
van de kunstwerken en inhoudelijk luik beleving
Beleef de Noordzeegarnaal:
•De betrokken partners zijn Westtoer, Toerisme Oostende, Stad Oostende, Stad 
Nieuwpoort en Horizon Educatief vzw.
•Bij de andere projecten zijn telkens geen andere partners betrokken.
6. Toerisme Vlaanderen zal de projecten met internationaal potentieel meenemen in de 
internationale promotie. Zo worden de projecten binnen Meesters van de Zee 
meegenomen in de always on, op de online kanalen van de Vlaamse Meesters en 
worden ze verwerkt in bijhorende campagnes. Er zullen pers- en handelsreizen 
georganiseerd worden rond dit gegeven waarin de projecten aan bod zullen komen 
eens de oplevering klaar is voor promotie.
Ook het Paul Delvauxmuseum staat al klaar in de promoplannen, via de always on van 
de Vlaamse Meesters. Waar mogelijk wordt er gekeken voor extra aandacht naar een 
passende doelgroep uit de buurlanden. 
Indien het Ensorpad tijdig klaar is, zal ook dit meegenomen worden in de internationale 
promotie van het Ensorjaar 2024.
Ook de beleving rond de Noordzeegarnaal zal opgenomen worden in onze 
internationale promoplannen. Zo plannen we jaarlijks pers- en handelsreizen rond 
gastronomie waar dit aan bod kan komen. Het zal zeker ook meegenomen worden in 
de always on van de online kanalen van Goesting in Flanders en Visitflanders.
7. Het Paul Delvauxmuseum neemt deel aan de Bezoekersbarometer, maar verleent geen 
toestemming om individuele cijfers te delen. Richtcijfers kunnen we wel meegeven: 
-Voor de coronapandemie in 2019 toesloeg: 10.000-20.000 bezoekers per jaar.
-In 2022, ondanks enkele maanden sluiting: 20.000-50.000 bezoekers.
