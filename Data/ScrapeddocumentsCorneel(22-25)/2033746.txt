title: Projectoproep 'Clean Power for Transport' - Stand van zaken
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2033746
thema link: https://www.vlaamsparlement.be/parlementaire-documenten/schriftelijke-vragen/1761814
SCHRIFTELIJKE VRAAG
nr. 1657 
van ROBRECHT BOTHUYNE
datum: 13 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Projectoproep ‘Clean Power for Transport’  -  Stand van zaken 
Het actieplan ‘Clean Power for Transport’ wil inzetten op elektrische voertuigen.
De projectoproep richt zich tot ondernemingen, besturen en organisaties die publieke en 
semipublieke laadinfrastructuur willen installeren voor elektrische personenwagens en 
bestelwagens. Daarnaast ook niet-publieke laadinfrastructuur voor bestelwagens met het 
oog op emissievrije stedelijke logistiek. Last but not least (semi)publieke laadinfrastructuur 
voor hoog vermogen voor elektrische vrachtwagens en niet-publieke laadinfrastructuur 
voor hoog vermogen voor elektrische vrachtwagens.
Maximale steun is 300.000 euro per project en het budget per oproep is maximaal 10 
miljoen euro.
De oproep stond open tot 31 maart 2023.
1. Hoeveel projecten werden naar aanleiding van deze oproep ingediend? Graag opdeling 
naar:
a) totaal aantal ingediende projecten;
b) provincie van indiening;
c) omschrijving van het project; 
d) aanduiding om welke laadinfrastructuur het gaat;
e) aanduiding van aard van aanvrager (onderneming, bestuur, organisatie);
f) indien aanvrager bestuur, aanduiding welke gemeente/stad.
2. Hoeveel van de projecten werden geselecteerd? Graag opdeling naar:
a) totaal aantal geselecteerde projecten;
b) provincie van indiening;
c) omschrijving van het project;
d) aanduiding om welke laadinfrastructuur het gaat;
e) aanduiding van aard van aanvrager (onderneming, bestuur, organisatie);
f) indien aanvrager bestuur, aanduiding welke gemeente/stad.
3. Hoeveel van de projecten werden geweigerd? Graag opdeling naar:
a) totaal aantal geweigerde projecten;
b) provincie van indiening;
c) omschrijving van het project;
d) aanduiding om welke laadinfrastructuur het gaat;
e) aanduiding van aard van aanvrager (onderneming, bestuur, organisatie);
f) indien aanvrager bestuur, aanduiding welke gemeente/stad.
4. Wat was de reden van weigering? Graag opdeling naar:
a) reden van weigering;
b) provincie van indiening;
c) omschrijving van het project;
d) aanduiding om welke laadinfrastructuur het gaat;
e) aanduiding van aard van aanvrager (onderneming, bestuur, organisatie);
f) indien aanvrager bestuur, aanduiding welke gemeente/stad.
5. Hoe evalueert de minister deze projectoproep? Waar zal worden bijgestuurd en 
waarom?
6. Zullen er dit jaar nog gelijkaardige oproepen worden gelanceerd? Wanneer mogen we 
die verwachten?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1657 van 13 september 2023
van ROBRECHT BOTHUYNE
1. a) Er werden in totaal 120 projecten ingediend.
b) Onderstaande lijst toont het aantal projectonderdelen per provincie. Het totale 
aantal projectonderdelen ligt hoger dan het aantal ingediende projecten (vraag 
1a), omdat sommige projecten meerdere projectonderdelen hebben op 
verschillende locaties.
Provincie Aantal projectonderdelen op uniek adres
West-Vlaanderen 43
Oost-Vlaanderen 42
Antwerpen 38
Vlaams-Brabant 33
Limburg 38
c) Onderstaande tabel omschrijft de hoofddoelen van de infrastructuur.
Omschrijving van het project Aantal projecten
Bestelwagens, met het oog op stedelijke logistiek 33
Vrachtwagens 50
Bussen 19
Vrachtwagens en bussen 15
Geen info 3
d) Onderstaande tabel toont de vermogensgroep van de laadinfrastructuur.
Vermogensgroep Aantal laadpalen
Van 3 tot 12 kW 8
van 12 tot en met 22kW 592
van 23kW tot en met 43kW 12
van 50 tot en met 149kW 194
van 150 kW tot en met 299 kW 223
van 300 kW en hoger 146
e) Wat de aanvrager betreft, kan er enkel een onderscheid gemaakt worden tussen 
steden en gemeenten enerzijds en organisaties en ondernemingen anderzijds, 
zoals getoond in onderstaande tabel.
Aanvrager Aantal projecten
Onderneming / organisatie 119
Bestuur 1
f) Stad Roeselare
2. a) Er werden 109 projecten minstens deels goedgekeurd.
b) Onderstaande lijst toont het aantal projectonderdelen per provincie. Het totale 
aantal projectonderdelen ligt hoger dan het aantal ingediende projecten (vraag 
1a), omdat sommige projecten meerdere projectonderdelen hebben op 
verschillende locaties.
Provincie Aantal projectonderdelen op uniek adres
West-Vlaanderen 24
Oost-Vlaanderen 33
Antwerpen 32
Vlaams-Brabant 11
Limburg 19
c) Onderstaande tabel omschrijft de hoofddoelen van de infrastructuur.
Omschrijving van het project Aantal projecten
Bestelwagens, met het oog op stedelijke logistiek 26
Vrachtwagens en bussen 83
d) Onderstaande tabel toont de vermogensgroep van de laadinfrastructuur.
Vermogensgroep Aantal laadpalen
Van 3 tot 12 kW 8
van 12 tot en met 22kW 545
van 23kW tot en met 43kW 12
van 50 tot en met 149kW 177
van 150 kW tot en met 299 kW 198
van 300 kW en hoger 131
e) Wat de aanvrager betreft, kan er enkel een onderscheid gemaakt worden tussen 
steden en gemeenten enerzijds en organisaties en ondernemingen anderzijds, 
zoals getoond in onderstaande tabel.
Aanvrager Aantal projecten
Onderneming / organisatie 108
Bestuur 1
f) Stad Roeselare
3. a) In totaal werden negen projecten niet weerhouden. 
Twee projecten werden gedeeltelijk goedgekeurd. 
Er werden zes projecten ingediend die zich bevinden op locaties in bezit van het 
Agentschap Wegen en Verkeer (AWV). Deze zes projecten krijgen van het AWV 
een principiële goedkeuring. Dat houdt in dat het ingediende ontwerp alsnog moet 
worden goedgekeurd en dat aanpassingen aan het ontwerp alsnog gevraagd 
kunnen worden.  
b) Onderstaande lijst toont het aantal projectonderdelen per provincie. Het totale 
aantal projectonderdelen ligt hoger dan het aantal ingediende projecten (vraag 
1a), omdat sommige projecten meerdere projectonderdelen hebben op 
verschillende locaties.
Provincie Aantal projectonderdelen op uniek adres
West-Vlaanderen 19 
Oost-Vlaanderen  9 
Antwerpen  6 
Vlaams-Brabant  22 
Limburg  19
c) Onderstaande tabel omschrijft de hoofddoelen van de infrastructuur.
Omschrijving van het project Aantal projecten
Bestelwagens, met het oog op stedelijke logistiek 8
Vrachtwagens en bussen 2 (gedeeltelijk 
afgekeurd)
d) Onderstaande tabel toont de vermogensgroep van de laadinfrastructuur.
Vermogensgroep Aantal laadpalen
Van 3 tot 12 kW 0
van 12 tot en met 22kW 47
van 23kW tot en met 43kW 0
van 50 tot en met 149kW 17
van 150 kW tot en met 299 kW 25
van 300 kW en hoger 15
e) Het gaat om aanvragen voor laadpunten bij ondernemingen of organisaties.
f) Niet van toepassing
4. a) Eén project werd geweigerd omdat het dubbel werd ingediend. 
Twee projecten werden geweigerd omdat er onvoldoende informatie werd 
versterkt, waardoor een beoordeling niet mogelijk was.
Acht projecten voldeden niet aan de eisen die gesteld werden aan de categorie 
waaronder ze werden ingediend. Zeven projecten daarvan konden niet aantonen 
dat er een link was met de emissievrije belevering van stedelijke kernen. 
Eén project werd niet weerhouden omdat het niet voldeed aan de eis om groene 
stroom te voorzien.
b-d) Deze informatie is niet beschikbaar.
e) Het gaat om aanvragen voor laadpunten bij ondernemingen of organisaties.
f) Niet van toepassing
5. De reactie op de call wordt als zeer positief geëvalueerd. De hoge respons toont dat 
de logistieke sector en de sector van het busvervoer zicht klaarmaken voor de transitie 
richting emissievrije logistiek en emissievrij collectief vervoer. Daarnaast stellen we 
vast dat financiële ondersteuning bij de uitbouw van private en publieke 
laadinfrastructuur in deze fase wenselijk is.
6. Er wordt dit voorjaar nog een oproep voorzien die gericht is op de laadinfrastructuur 
voor zwaar vervoer.
