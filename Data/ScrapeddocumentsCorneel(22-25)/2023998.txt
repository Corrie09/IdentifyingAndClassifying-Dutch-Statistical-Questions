title: Geïntegreerd investeringsprogramma (GIP) 2024 - N75 en N757 Dilsen-Stokkem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2023998
thema link: https://www.vlaamsparlement.be/parlementaire-documenten/schriftelijke-vragen/1784722
SCHRIFTELIJKE VRAAG
nr. 339
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N75 en N757 Dilsen-Stokkem
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
1. In het ontwerp GIP 2024 is voor Dilsen-Stokkem voor de uitvoering van de N75 Dilsen-
Stokkem Ecorecreaduct VAPEO / Uitvoering (GIP004044/01) 3.500.000 euro budget 
en 1.750.000 euro fietsbudget gereserveerd. In het definitieve GIP 2023 werd 
3.700.000 euro budget ingeschreven.
Op mijn schriftelijke vraag nr. 977 van 17 maart 2023 antwoordde de minister dat de 
aanbesteding eind 2022 geweest was, maar dat er geen offertes aanvaard werden. 
Het dossier zou opnieuw aanbesteed worden voor de zomer van 2023.
a) Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024 maar 
voor een ander bedrag? Wat zijn de redenen van de vertraging in het dossier?
c) Welke stappen werden er in het dossier al gezet in 2023?
d) Werd het dossier zoals vermeld voor de zomer van 2023 aanbesteed? Zo niet, 
waarom niet en wanneer mogen we de aanbesteding verwachten? 
e) Welke stappen dienen er nog te gebeuren voor de uitvoering van de werken 
aangevat kan worden?
f) Wanneer zullen de werken aangevat worden? 
g) Wat is de verdere timing en planning van het project?
h) Wat is de stand van zaken van het project?
2. In het ontwerp GIP 2024 is voor Dilsen-Stokkem voor de uitvoering van de N757 
Fietstunnel F571 Dilsen-Stokkem / fase 1 (GIP004047/02) 2.500.000 euro budget en 
2.500.000 euro fietsbudget gereserveerd. 
a) Wat houden deze werken in het ontwerp GIP 2024 precies in?
b) Welke stappen dienen er nog te gebeuren voor de uitvoering van de werken 
aangevat kan worden?
c) Wanneer zullen de werken aangevat worden? 
d) Wat is de verdere timing en planning van het project?
e) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 339 van 5 december 2023
van SOFIE MERTENS
1. a) Dit gaat over de uitvoering van een ecoduct over de N75 te Dilsen-Stokkem. Dit 
project is opgenomen in het VAPEO, Vlaams Actieplan Ontsnippering en is hetzelfde 
project als op het GIP 2023.
b-d) Het project werd vastgelegd op 8 december 2023 en moet bijgevolg niet meer 
worden hernomen op het GIP 2024.
e) De gunning aan de aannemer dient nog te gebeuren.
f) De opdracht begint met het uitwerken van studieplannen door de aannemer. De 
start van deze studiefase is voorzien begin 2024.
g) De uitvoering van de werken zelf wordt voorzien na het bouwverlof 2024 en de 
werken duren een goed jaar.
h) Zie voorgaande antwoorden.
2. a) Dit omvat de uitvoering van een fietstunnel onder de N757, ter hoogte van de 
Stationsstraat en de Eekhoornlaan. Deze ingreep kadert in de uitwerking van de 
fietssnelweg Kolenspoor. Hierin zijn ook de aanpassingen aan de bestaande 
bushaltes, de omgevingsinrichting en de verbinding met het BFF op de N757 
voorzien.
b) Voor dit project moeten nog een uitvoeringsdossier (incl. technische onderzoeken) 
en omgevingsvergunningsaanvraag uitgewerkt worden. In de lopende 
studieopdracht werd eerder al de projectnota principieel goedgekeurd.
c) De start van de werken is - afhankelijk van de doorlooptijd van voorvermelde 
procedures - voorzien in 2025.
d) Verdere planning is afhankelijk van punt c) en de fasering en uitvoeringsmethodiek 
die nog wordt uitgewerkt in het aanbestedingsdossier.
e) Cfr. punt b. Momenteel wordt het uitvoeringsdossier voorbereid.
