title: RUP Daelemveld Herk-de-Stad - Adviezen
thema: Ruimtelijke ordening
pdf link: https://docs.vlaamsparlement.be/pfile?id=2050957
thema link: https://www.vlaamsparlement.be/parlementaire-documenten/schriftelijke-vragen/1805152
SCHRIFTELIJKE VRAAG
nr. 362
van KAROLIEN GROSEMANS
datum: 22 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
RUP Daelemveld Herk-de-Stad  -  Adviezen
Nadat de Raad van State op 10 juni 2022 het gemeenteraadsbesluit van 19 februari 2018 
strekkende tot de definitieve vaststelling van het ruimtelijk uitvoeringsplan (RUP) 
Daelemveld vernietigde, bleef Herk-de-Stad na een reeds langlopend traject opnieuw 
achter zonder bijkomende ruimte voor ondernemen.
Omdat de nood aan ruimte voor nieuwe en te herlokaliseren ondernemingen nog steeds 
wordt erkend door het bestuur, werd daarop besloten opnieuw een studiebureau aan te 
stellen voor de opmaak van een RUP Daelemveld, zij het met een gereduceerde 
oppervlakte, zodat maximaal rekening wordt gehouden met de omliggende natuurwaarden 
en teneinde de grens van de plancontour te laten samenvallen met een gemeenteweg aan 
de westelijke zijde.
Nadat de startgesprekken werden gevoerd, werd op 8 mei 2023 de eerste publieke 
raadpleging afgetrapt. Die werd gehouden tot en met 7 juli 2023. Er werd tevens een 
participatiemoment georganiseerd voor de geïnteresseerde burger op donderdag 1 juni 
2023. Er werden vanuit het betrokken publiek (burgers, ondernemers en verenigingen) 
diverse opmerkingen geformuleerd over het voorgenomen planinitiatief.
Gelijktijdig met de eerste publieke raadpleging werd ook een eerste keer de 
adviesinstanties, denk daarbij onder meer aan de Vlaamse overheid en de provincie 
Limburg, om een advies verzocht.
Kan de minister een overzicht geven van de verstrekte adviezen vanuit haar diensten? Kan 
ze die adviezen bezorgen indien mogelijk? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 362 van 22 februari 2024
van KAROLIEN GROSEMANS
Zoals steeds zijn de documenten en alle adviezen die in het kader van een ruimtelijk 
planningsproces worden verstrekt voor iedereen raadpleegbaar via het 
uitwisselingsplatform DSI Vlaanderen via https://dsi.omgeving.vlaanderen.be/fiche-
overzicht
Specifiek voor het RUP dat het voorwerp uitmaakt van uw schriftelijke vraag kan ik u hierbij 
de adviezen bezorgen op de startnota van het RUP Daelemveld van:
•Departement Omgeving;
•Departement Omgeving (RVR-toets);
•Openbare Vlaamse Afvalstoffenmaatschappij (OVAM).
Momenteel loopt een adviesvraag naar aanleiding van het voorontwerp van ruimtelijk 
uitvoeringsplan (RUP) en de plenaire vergadering van 27 maart 2024. Deze adviezen zijn 
nog in opmaak.
BIJLAGEN
1.Advies RUP Daelemveld Departement Omgeving
2.Advies RUP Daelemveld Departement Omgeving (RVR-toets)
3.Advies RUP Daelemveld OVAM
