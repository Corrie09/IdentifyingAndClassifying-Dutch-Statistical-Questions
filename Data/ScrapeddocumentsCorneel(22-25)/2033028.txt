title: Mantelzorgers - Aanmoedigingspremie
thema: Werk
pdf link: https://docs.vlaamsparlement.be/pfile?id=2033028
thema link: https://www.vlaamsparlement.be/parlementaire-documenten/schriftelijke-vragen/1794420
SCHRIFTELIJKE VRAAG
nr. 189 
van KATRIEN SCHRYVERS
datum: 15 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Mantelzorgers  -  Aanmoedigingspremie
Erkende mantelzorgers die werknemer zijn in de privé- of socialprofitsector kunnen sinds 
1 september 2020 tijdelijk minder of niet werken om de zorg op te nemen voor een ouder, 
familielid, buur of vriend. Bij dat thematische verlof kunnen ze rekenen op een Vlaamse 
aanvullende aanmoedigingspremie die kan worden aangevraagd sinds 5 maart 2021.
Mantelzorgers verrichten een maatschappelijk belangrijke taak in het betaalbaar houden 
van de zorg en in het leven van de zorgbehoevenden die ze verzorgen. We zien ook dat 
steeds meer Vlamingen die taak op zich nemen. Het blijven vooral echtgenoten, partners 
en kinderen die de taak van mantelzorger opnemen. Vaak zijn ze tussen de 45 en 65 jaar 
oud. Het mantelzorgverlof, zoals bepaald in de wet van 19 mei 2019, wil de work-
lifebalance van mantelzorgers mee ondersteunen. De premie is een extra stimulans 
bovenop de onderbrekingsuitkering van de Rijksdienst voor Arbeidsvoorziening (RVA) in 
het kader van het mantelzorgverlof.
In antwoord op mijn schriftelijke vraag nr. 283 van 16 januari 2023 kreeg ik daarover 
cijfers.
1. Hoeveel aanmoedigingspremies voor mantelzorgverlof werden in 2023 aangevraagd? 
Hoeveel daarvan werden goedgekeurd? Graag een opdeling per provincie en per 
leeftijd.
2. Wat is het totale bedrag van de vergoedingen die in 2023 werden uitbetaald?
3. Wat was in 2023 de verhouding van het aantal mantelzorgers die de Vlaamse 
aanmoedigingspremie voor mantelzorg aanvroegen tegenover het aantal 
mantelzorgers die het thematische verlof voor mantelzorg opnamen?
4. Heeft de minister de indruk dat de aanmoedigingspremie voor mantelzorgers 
ondertussen voldoende bekend is? Is er eventueel nood aan extra bekendmaking?
5. Hoeveel werknemers hadden op 31 december 2022 en op 31 december 2023 het 
maximum van 12 maanden aanmoedigingspremies opgenomen? Graag een opdeling 
per jaar, per provincie en per leeftijd.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 189 van 15 januari 2024
van KATRIEN SCHRYVERS
1. In 2023 werden 146 aanvragen ingediend, waarvan er 77 werden goedgekeurd. Het 
hoge aantal weigeringen heeft te maken met werknemers die hun aanvraag te vroeg 
hebben ingediend, vooraleer de onderbrekingsuitkering bij RVA werd goedgekeurd. 
Hierdoor wordt het dossier automatisch door het systeem1 geweigerd. Bij 25 dossiers 
ging het om een weigering omdat men niet aan de voorwaarden voldoet (vb. 
maximumduur uitgeput, niet in de privésector tewerkgesteld).
Er werden dus 77 dossiers goedgekeurd, wat bijna een verdubbeling is t.o.v. 2022.
Tabel 1: aanvragen opgedeeld naar provincie
 2021 2022 2023
Antwerpen 4 12 46
Oost-Vlaanderen 5 11 39
West-Vlaanderen 6 8 24
Vlaams-Brabant 4 4 19
Limburg 5 8 18
Brussels H. Gewest 1 0 0
Totaal 25 43 146
Tabel 2: aanvragen opgedeeld naar leeftijd
Tabel 3: goedgekeurde dossiers opgedeeld naar provincie
1 Sinds december 2022 werkt de uitvoerende dienst met een nieuwe applicatie om de dossiers 
aanmoedigingspremies te verwerken. 2021 2022 2023
25-34 1 1 16
35-44 3 11 29
45-54 12 11 59
55+ 9 20 42
Totaal 25 43 146
 2021 2022 2023
Antwerpen 4 12 24
Oost-Vlaanderen 5 10 16
West-Vlaanderen 6 7 13
Vlaams-Brabant 4 4 13
Limburg 5 8 11
Brussels H. Gewest 1 0 0
Totaal 25 41 77
Tabel 4: goedgekeurde dossiers opgedeeld naar leeftijd
 2021 2022 2023
25-34 1 1 4
35-44 3 11 18
45-54 12 10 32
55+ 9 19 23
Totaal 25 41 77
2. Op budget 2023 werd 37.446 euro betaald voor de aanmoedigingspremies mantelzorg.
3. Uit cijfers van RVA blijkt dat het thematisch verlof voor mantelzorg weinig wordt 
aangevraagd, wat ook het lage aantal aanvragen aanmoedigingspremies verklaart. In 
2023 hebben 415 werknemers dit thematisch verlof opgenomen. In 2022 ging het om 
329 werknemers. Als we naar het aantal unieke personen kijken, betekent dit dat in 
2023 29% een aanmoedigingspremie heeft aangevraagd, in 2022 ging het om 13%. Er 
is dus een duidelijke toename merkbaar.
Er kunnen verschillende redenen zijn waarom niet al de werknemers de 
aanmoedigingspremie hebben aangevraagd:
- Maximumduur van 12 maanden van de aanmoedigingspremie zorgkrediet is 
reeds opgebruikt (omvat zowel ouderschapsverlof, medische bijstand, palliatief 
verlof, mantelzorgverlof en bepaalde vormen van tijdskrediet).
- Men verkiest om de aanmoedigingspremie op een ander moment of voor een 
andere onderbreking (waarbij een hoger bedrag voorzien is) op te nemen.
- Het is niet geweten dat er een aanmoedigingspremie bestaat.
- …
 
4. Na de goedkeuring van de aanmoedigingspremie werd de maatregel breed 
aangekondigd, oa in de digitale nieuwsbrief Werkzin(e), en is alle informatie terug te 
vinden op de pagina’s van de aanmoedigingspremies op de website 
(www.vlaanderen.be/vlaamse-aanmoedigingspremie). Op de website van RVA wordt 
ook gewezen op het bestaan van de aanmoedigingspremies.
In het najaar van 2022 werd ingezet op extra communicatie rond de maatregel:
•Ik gaf een interview in het ledenblad ‘Mantelzorg’
•Bericht in de Werkzin-e
•Nieuwsbericht op onze website
•Aandacht op sociale mediakanalen van DWSE
•Communicatie via mantelzorg- en patiëntenverenigingen
Gezien de stijging van het aantal toegekende dossiers in 2023 en daarnaast de stijging 
van het aandeel personen dat de aanvraag indient t.o.v. het aantal dat het federaal 
stelsel opneemt, lijkt de extra communicatie gewerkt te hebben. Er zijn momenteel 
geen extra campagnes gepland.
5. Op 31 december 2022 hadden 141.025 personen hun maximumduur van 12 maanden 
aanmoedigingspremie zorgkrediet opgebruikt.
Op 31 december 2023 hadden 148.887 personen hun maximumduur van 12 maanden 
aanmoedigingspremie zorgkrediet opgebruikt.
In onderstaande tabel een overzicht van het aantal personen dat de laatste 5 jaar het 
krediet heeft opgebruikt. Een opdeling naar provincie en leeftijd is in de rapportering 
voor deze cijfers niet mogelijk.
Tabel 5: aantal personen dat maximumduur opgebruikt
JaarAantal 
personen
2019 7638
2020 6425
2021 7906
2022 7320
2023 7862
