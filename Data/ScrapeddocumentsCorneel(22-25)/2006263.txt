title: De Lijn - Agressie tegen chauffeurs
thema: Mobiliteit en Verkeer
pdf link: https://docs.vlaamsparlement.be/pfile?id=2006263
thema link: https://www.vlaamsparlement.be/parlementaire-documenten/schriftelijke-vragen/1765339
SCHRIFTELIJKE VRAAG
nr. 50
van MARINO KEULEN
datum: 3 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Agressie tegen chauffeurs
De vakantiemaanden hebben geen trendbreuk gebracht in de ontoelaatbare agressie die 
opnieuw een aantal buschauffeurs heeft getroffen.
Opnieuw waren er meerdere agressiegevallen. De opwaartse spiraal van geweld in de 
maatschappij blijft nieuwe dieptes opzoeken. Niet alleen bij De Lijn, ook werden we 
geconfronteerd met andere geweldmisdrijven zoals jongeren die vernederd, in elkaar 
geslagen of zelfs neergestoken worden om geen enkele reden.
Ook al gebeurt het steeds opnieuw, telkens weer moeten we geweld openlijk blijven 
veroordelen. Hier is geen ruimte meer voor tolerantie, laat staan voor gewenning. In onze 
maatschappij moet en zal geweld plegen iets verderfelijks blijven!
Voor het zomerreces heeft de minister verschillende overlegmomenten gehad met zowel 
de vakbonden als de federale minister van Justitie, de federale politie en het college van 
procureurs-generaal om ervoor te zorgen dat die problematiek prioriteit krijgt qua 
opvolging en vervolging.
Er is nu een totaalaanpak om de chauffeurs beter te beschermen tegen agressie: 
bijkomende controleurs, extra camerabewaking, afgesloten stuurposten, opleidingen, 
sensibiliseringscampagnes, nauwere samenwerking met politiediensten, lokale besturen en 
scholen. In se eigenlijk allemaal maatregelen en inspanningen die niet nodig moeten zijn 
in een samenleving waar er respect is voor iemand die naar best vermogen zijn/haar werk 
doet.
Hoopgevend is de petitie die gelanceerd werd en massaal ondertekend. Zoals zo vaak, is 
er een grote zwijgende meerderheid die tegen geweld is. Het zal nu zaak zijn om die grote 
zwijgende meerderheid zo ver te krijgen niet meer zwijgend te zijn en te komen tot meer 
sociale controle, sociale correctie, … tot een punt dat iemand die geweld wil plegen zich 
niet meer op zijn gemak voelt.
1. Wat is de stand van zaken van de uitrol van de allesomvattende aanpak door de 
minister?
2. Zijn er zaken die al bijgestuurd worden?
3. Welke mogelijkheden ziet de minister om die grote zwijgende meerderheid en al die 
ondertekenaars van de petitie te kunnen activeren?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 50 van 3 oktober 2023
van MARINO KEULEN
1-2.Hieronder vindt u de stand van zaken van het 10-puntenactieplan:
•Actie 1: alle bussen van De Lijn worden uitgerust met afgesloten stuurposten
oDit project is lopende. Ondertussen werden al bijna 400 
veiligheidsstuurposten geïnstalleerd. 
oVoor de andere bussen zit De Lijn in verschillende fases van de 
onderhandelingen en besprekingen. Het is de bedoeling om volgend jaar 
ook voor deze bussen te starten met de installatie van de 
veiligheidsstuurposten.
•Actie 2: aanwerven van 67 extra Lijncontroleurs die ingezet zullen worden in 
functie van veiligheidsverhoging en controle op zwartrijden
oDit project is lopende. 4 VTE zijn al opgestart en 31 VTE werden 
geselecteerd en zullen in de loop van de volgende maanden opstarten.
oDe extra controleurs worden vooral ingezet in functie van 
veiligheidsverhoging en controle op zwartrijden.
•Actie 3: extra ondersteuning en opleidingen van chauffeurs en controleurs. 
Herkenbaarheid van Lijncontroleurs verhogen
oOm de herkenbaarheid van de Lijncontroleurs te verhogen, komt er voor 
hen een nieuw uniform.
oAlle lijncontroleurs, dispatchers en metro- en voertuigassistenten krijgen 
een opleiding COOI (‘communicatie en organisatie bij ongevallen en 
interventies’).
oEr wordt een nieuwe opleiding rond traumaopvang uitgewerkt.
 
•Actie 4: versterkte samenwerking via 'protocol veilig op de weg' dat in 2011 werd 
getekend tussen de vier openbaar vervoermaatschappijen met als doel de 
verschillende veiligheids- en/of preventiediensten nauwer te laten samenwerken
oOp 12 oktober 2023 was er een overleg over verschillende topics die bij de 
vier maatschappijen spelen. Een vervolgoverleg is ingepland voor januari 
2024. Tijdens dit overleg zullen verschillende onderwerpen die OV-
overschrijdend zijn in verband met de veiligheidsdienst besproken worden.
•Actie 5: gebruik en uitwisseling van camerabeelden verder optimaliseren
oEr is een online formulier voor de aanvraag van beelden ter beschikking.
oBeelden worden bezorgd tijdens de kantooruren.
oHet doel is hier om het gebruik en de uitwisseling van camerabeelden met 
de politie verder te verbeteren. Dit is nog in onderzoek.
•Actie 6: versterkte samenwerking tussen De Lijn en de politie met mogelijkheid 
tot digitale aangifte voor De Lijn en exploitanten
oDe digitale aangifte is reeds in gebruik voor vandalisme, graffiti en kleinere 
incidenten.
oDe Lijn steeds genoteerd als benadeelde partij. 
oEr worden handhavingscharters afgesproken met verschillende 
politiezones. In deze charters wordt opgenomen hoe de politie en De Lijn 
willen samenwerken. Zo neemt De Lijn deel aan de opleiding van de 
aspirant-politieagenten in het Brussels Hoofdstedelijk Gewest.
•Actie 7: busverbod - maatregel bestuurlijke overheid
oAan VVSG werd gevraagd om dit voorbeeld ook te duiden op haar 
handhavingscongres (niet enkel het verbod, maar ook de begeleiding die 
eraan verbonden is).
•Actie 8: strafverzwaring bij geweld tegen personen met een maatschappelijke 
functie
oNieuw strafwetboek is in opmaak.
•Actie 9: provinciaal overleg tussen De Lijn, Politie en Openbaar Ministerie inzake 
toezicht, opsporing en vervolging
oEen actualisering van de samenwerkingsovereenkomsten staat gepland.  
oDe samenwerkingsakkoorden zullen via een overleg overlopen worden en 
vervolgens worden aangepast met de opmerkingen van beide partijen, om 
zo tot een gedragen afspraak te komen.  
oHet ondertekende akkoord wordt ter beschikking gesteld van alle 
belanghebbenden (o.a. de verschillende politiezones binnen een provincie).
oStructureel overleg wordt opnieuw ingepland gebaseerd op de afspraken in 
het document.
•Actie 10: Lijncontroleurs worden mee opgenomen in de federale werkgroep 
bodycams
oEr is een federale werkgroep met de OV-maatschappijen in het leven 
geroepen om het gebruik en de wetgeving voor bodycams vorm te geven. 
De werkgroep is al een eerste keer samengekomen. De Lijn staat hiervoor 
in contact met de FOD (Federale Overheidsdienst) binnenlandse zaken.
3. Het is de bedoeling om met dit actieplan de krachten te bundelen. Naast 
sensibilisering en preventie is dit plan een belangrijke stap om agressors maximaal 
een halt toe te roepen en onze mensen in dienst maximaal te beschermen.
Ik ben me ervan bewust dat we nooit alle agressie ten aanzien van de chauffeurs en 
de controleurs kunnen wegwerken. Dit is een breder maatschappelijk probleem. Ik 
wil me echter maximaal inzetten om de medewerkers van De Lijn en de exploitanten 
te ondersteunen en het signaal te geven aan de brede maatschappij dat we agressie 
niet tolereren, dat agressie de uitzondering is, en dat er veel meer mensen zijn die 
onze medewerkers behandelen met het respect dat ze verdienen.
