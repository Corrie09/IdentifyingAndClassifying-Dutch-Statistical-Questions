title: Slachthuizen - Samenwerking inspectie Dierenwelzijn en Federaal Agentschap voor de Veiligheid van de Voedselketen (FAVV)
thema: Dierenwelzijn
pdf link: https://docs.vlaamsparlement.be/pfile?id=2033295
thema link: https://www.vlaamsparlement.be/parlementaire-documenten/schriftelijke-vragen/1792066
SCHRIFTELIJKE VRAAG
nr. 224
van LUDWIG VANDENHOVE
datum: 8 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Slachthuizen  -  Samenwerking inspectie Dierenwelzijn en Federaal Agentschap voor de 
Veiligheid van de Voedselketen (FAVV)
Sinds midden 2014 is het Vlaamse Gewest bevoegd voor dierenwelzijn. Daarbij komt ook 
dat Vlaanderen verantwoordelijk is voor de controle van dierenwelzijn in slachthuizen. 
Daarvoor startte de minister een aantal jaren geleden met het inzetten van dierenartsen 
in slachthuizen.
1. Ontving de inspectie Dierenwelzijn meldingen van inbreuken op het dierenwelzijn 
vanwege het FAVV in 2020, 2021, 2022 en 2023? Graag een overzicht van het aantal 
meldingen per jaar.
2. Hoeveel dierenartsen werken momenteel als Vlaamse BMO? Hoeveel van die BMO’s 
voeren werkelijk controles uit? 
3. Wat waren de uitgaven in 2023 voor het inzetten van de BMO’s in slachthuizen? 
4. Hebben alle Vlaamse slachthuizen momenteel een DMO toegewezen gekregen? Zo 
niet, hoeveel niet en welke? 
5. Hoeveel informatieformulieren werden opgesteld in 2020, 2021, 2022 en 2023 door 
de DMO’s? 
a) Hoeveel van deze informatieformulieren gingen over inbreuken door slachthuizen?
b) Hoeveel van deze informatieformulieren gingen over inbreuken door de houder 
van de dieren?
c) Hoeveel van deze informatieformulieren gingen over inbreuken door de vervoerder 
van de dieren?
6. Hoeveel pv’s werden in 2020, 2021, 2022 en 2023 opgesteld naar aanleiding van de 
informatieformulieren? 
a) Hoeveel van deze pv’s hebben betrekking op de slachthuizen? 
b) Hoeveel van deze pv’s hebben betrekking op de houder van de dieren? 
c) Hoeveel van deze pv’s hebben betrekking op de vervoerder van de dieren? 
7. Hoeveel waarschuwingen werden gegeven in 2020, 2021, 2022 en 2023 naar 
aanleiding van de informatieformulieren? 
a) Hoeveel van deze waarschuwingen hebben betrekking op de slachthuizen?
b) Hoeveel van deze waarschuwingen hebben betrekking op de houder van de 
dieren?
c) Hoeveel van deze waarschuwingen hebben betrekking op de vervoerder van de 
dieren?
8. Kan de minister een overzicht geven van de waarschuwingen in 2020, 2021, 2022 en 
2023, opgedeeld naar de aard van de inbreuk? 
9. Kan de minister een overzicht geven van de opgestelde pv’s in 2020, 2021, 2022 en 
2023, opgedeeld naar de aard van de inbreuk?
10. Graag ontvang ik ook per diersoort het aantal gerapporteerde overleden dieren tijdens 
transport per jaar in 2020, 2021, 2022 en 2023.
11. Kan de minister een overzicht geven van hoeveel dieren werden vervoerd naar 
slachthuizen, opgedeeld per diersoort in 2020, 2021, 2022 en 2023?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 224 van 8 januari 2024
van LUDWIG VANDENHOVE
1. Ik verwijs naar mijn antwoord op schriftelijke vraag nr. 44 van 12 oktober 2023. 
In 2023 ontving Dierenwelzijn Vlaanderen 204 informatieformulieren van het FAVV.
2. Dierenwelzijn Vlaanderen heeft een lopende samenwerking met 54 zelfstandige 
dierenartsen waarvan er 42 in 2023 controles hebben uitgevoerd. De overige 12 
zelfstandige dierenartsen voerden geen controles uit om verschillende redenen, zoals 
bijvoorbeeld ziekte of als er al voldoende andere DMO’s binnen dezelfde perimeter 
actief waren. 
3. In 2023 werd € 1.312.706,91 besteed aan het inzetten van de DMO’s.
4. Van de in totaal 47 Vlaamse slachthuizen is er nu systematische controle in 43 
slachthuizen (91%). In de resterende 4 slachthuizen is er momenteel geen vaste 
Vlaamse DMO en wordt het toezicht gehouden door de arts-keurder van het FAVV, 
aangevuld met een minstens jaarlijkse controle van de Inspectiedienst Dierenwelzijn. 
Het gaat concreet om: 
•Pluimveeslachthuis Grymonprez
•Slachthuis Geel (Sopraco)
•Slachthuis Vanlommel
•Martenshoeve Alken
5. Ik verwijs naar mijn antwoord op schriftelijke vraag nr. 44 van 12 oktober 2023.
In 2023 werden 542 informatieformulieren opgesteld door de Vlaamse DMO’s.
a-c) Bij het indienen van een informatieformulier heeft de DMO slechts de keuze uit 
3 mogelijkheden voor het aanduiden van de overtreder:
•Slachthuis
•Bedrijf van oorsprong/vervoerder
•Slachthuis/bedrijf van oorsprong/vervoerder
In 139 informatieformulieren werd het slachthuis aangeduid als (mede)overtreder.
In 471 informatieformulieren werd het bedrijf van oorsprong/vervoerder aangeduid 
als overtreder.
6. Voor de cijfers van 2020 en 2021 verwijs ik naar mijn antwoorden op schriftelijke 
vragen nr.  20 van 1 oktober 2021 en nr. 367 van 18 februari 2022.
a) 2022: 15
2023: 28
b) 2022: 14
2023: 14
c) 2022: 32
2023: 57
7. Voor de cijfers van 2020 en 2021 verwijs ik naar mijn antwoorden op schriftelijke 
vragen nr. 20 van 1 oktober 2021 en nr. 367 van 18 februari 2022.
a) 2022: 7
2023: 15
b) 2022: 232
2023: 248
c) 2022: 88
2023: 73
8-9.Deze gegevens worden niet afzonderlijk bijgehouden. Het is wel zo dat ruim 88% van 
de meldingen gaat over het transporteren of laten transporteren van niet-
transportwaardige dieren.
10. Deze gegevens worden niet bijgehouden door Dierenwelzijn Vlaanderen.
11. Deze gegevens worden niet bijgehouden door Dierenwelzijn Vlaanderen.
