title: Kinderopvang - Kostprijs
thema: Welzijn en Gezin
pdf link: https://docs.vlaamsparlement.be/pfile?id=2062582
thema link: https://www.vlaamsparlement.be/parlementaire-documenten/schriftelijke-vragen/1818225
SCHRIFTELIJKE VRAAG
nr. 332
van FREYA SAEYS
datum: 9 april 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Kostprijs
De afgelopen jaren werden belangrijke hervormingen doorgevoerd in de kinderopvang: de 
gelijkschakeling van trap 2B en trap 2A, het optrekken van de basistegemoetkoming voor 
gezinsopvang en groepsopvang, en de overstap van plaatsen van trap 1 naar trap 2.
Die operatie heeft een belangrijke impact gehad op het aanbod in de kinderopvang.
1. Hoeveel plaatsen zijn er momenteel in trap 0, met een opsplitsing in gezinsopvang en 
groepsopvang?
2. Hoeveel plaatsen zijn er op dit moment in trap 1 die de basissubsidie genieten, 
opgesplitst in gezinsopvang en groepsopvang?
3. Hoeveel plaatsen zijn er op dit moment in trap 2, opgesplitst in gezinsopvang, 
samenwerkende onthaalouders en groepsopvang?
4. Wat is momenteel de totale kostprijs (subsidie en ouderbijdrage) per plaats per jaar 
in trap 2 voor groepsopvang, opgesplitst in het gemiddelde bedrag van de subsidie en 
het gemiddelde bedrag van de ouderbijdrage?
5. Wat is momenteel de totale kostprijs (subsidie en ouderbijdrage) per plaats per jaar 
in trap 2 voor gezinsopvang, opgesplitst in het gemiddelde bedrag van de subsidie en 
het gemiddelde bedrag van de ouderbijdrage?
6. Wat is momenteel de totale kostprijs (subsidie en ouderbijdrage) per plaats per jaar 
in trap 2 voor samenwerkende onthaalouders, opgesplitst in het gemiddelde bedrag 
van de subsidie en het gemiddelde bedrag van de ouderbijdrage?
7. Hoeveel onthaalouders van diensten gezinsopvang hebben momenteel een volwaardig 
statuut als werknemer?
8. Wat is vandaag de totale kostprijs (subsidie en ouderbijdrage) per plaats per jaar in 
trap 2 voor gezinsopvang voor wie werkt met het werknemersstatuut, opgesplitst in 
het gemiddelde bedrag van de subsidie en het gemiddelde bedrag van de 
ouderbijdrage?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 332 van 9 april 2024
van FREYA SAEYS
1-2-3. Deze cijfers zijn terug te vinden op de website van Opgroeien via volgende link:  
https://www.opgroeien.be/kennis/cijfers-en-onderzoek/kinderopvang-babys-en-
peuters/cijfers-op-maat#toc-gesubsidieerde-plaatsen-vergunde-opvang.
Echter, de jaarcijfers voor 2023 zijn op dit moment nog niet beschikbaar. In de 
loop van het tweede kwartaal van 2024 zullen deze op de website ter beschikking 
worden gesteld. 
4. Een plaats T2 groepsopvang kost (gemiddelde parameters) op 01/01/2024 14 
810,63 euro, hierin is een ouderbijdrage verrekend van 3045,24 euro op 
jaarbasis. Bruto (subsidies en ouderbijdragen) kost een plaats dus 17 855,87 
euro.
5. Een plaats T2 gezinsopvang kost (gemiddelde parameters) op 01/01/2024 4 
183,37 euro, 
Hierin is een ouderbijdrage verrekend van 2 209,9 euro op jaarbasis. Bruto 
(subsidies en ouderbijdragen) kost een plaats dus 6 393,27 euro.
6. Een plaats T2 bij samenwerkende onthaalouders is gebaseerd op dezelfde 
subsidiebedragen als een plaats bij gezinsopvang. Omdat de bezetting wel hoger 
ligt, hebben we daar een iets hoger bedrag. Namelijk 4 776,71 euro subsidie en 2 
683,45 euro aan ouderbijdragen op jaarbasis, samen maakt dit 7 460,16 euro. 
7. Op 13 maart 2024 waren er 579,71 voltijds equivalenten (VTE) toegekend aan de 
diensten werkend met onthaalouders, ingevuld door 620 kinderbegeleiders 
gezinsopvang: 
- 71,95 VTE (79 koppen) zijn actief in de publieke sector  
- 507,76 VTE (541 koppen) zijn actief in de private sector 
Dankzij het bijkomend budget uit de septemberverklaring en herinzet van 
vrijgekomen middelen kunnen 357 extra VTE kinderbegeleiders gezinsopvang 
werknemer worden:
- 75 VTE in de publieke sector
- 282 VTE in de private sector
Opgroeien regie lanceerde hiervoor een oproep. Organisatoren gezinsovpang 
kunnen een aanvraag indienen tot en met 22 mei.
8. Een organisator gezinsopvang die onthaalouders werknemers heeft krijgt 2 soorten 
subsidies; enerzijds de enveloppensubsidie gebaseerd op de trappen (T1,T2) zie 
hierboven, en anderzijds een subsidie voor de onthaalouder werknemer. Dit laatste 
is geen bedrag per plaats maar een bedrag per VTE. 
Het bedrag per VTE bedraagt 21 570,25 euro op jaarbasis, dit bedrag wordt 
gesubsidieerd vanuit het agentschap Opgroeien en is gelijk voor een openbaar en 
privaat bestuur. 
