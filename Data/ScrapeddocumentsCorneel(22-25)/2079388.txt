title: Lokaal zwerfkattenbeleid - Bevraging
thema: Dierenwelzijn
Lokale overheden en Binnenlands bestuur
pdf link: https://docs.vlaamsparlement.be/pfile?id=2079388
thema link: https://www.vlaamsparlement.be/parlementaire-documenten/schriftelijke-vragen/1834319
SCHRIFTELIJKE VRAAG
nr. 8
van BRECHT WARNEZ
datum: 17 oktober 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
Lokaal zwerfkattenbeleid  -  Bevraging
Het lokale zwerfkattenbeleid is essentieel voor het beheersen en verminderen van de 
zwerfkattenpopulatie. Het beleid richt zich op sterilisatie, castratie en het verstrekken van 
voedsel en onderdak voor zwerfkatten, evenals het bevorderen van adoptieprogramma's. 
Dat draagt bij aan het verbeteren van het welzijn van zwerfkatten, het voorkomen van 
overlast en het bevorderen van dierenwelzijn en volksgezondheid.
Net als vorig jaar verstuurde de dienst Dierenwelzijn de afgelopen maanden een bevraging 
over het lokale zwerfkattenbeleid. De kennis over een lokale werking en problemen is 
belangrijk om het zwerfkattenbeleid te monitoren en desgevallend bij te sturen. 
Graag alle data in Excel beschikbaar stellen.
1. Welke gemeenten vulden de bevraging in? Graag een overzicht per provincie.
2. Hoeveel gemeenten hebben een speciaal meldpunt voor problemen met zwerfkatten? 
Graag een overzicht per provincie. 
a) Hoeveel gemeenten hebben dat meldpunt geplaatst bij een gemeentelijke dienst?
b) Hoeveel hebben het meldpunt geplaatst bij een vzw of asiel?
c) Hoeveel gemeenten hebben geen meldpunt?
d) Graag een overzicht per gemeente op welke manier burgers een probleem met 
zwerfkatten kunnen melden.
3. Hoeveel gemeenten namen maatregelen in 2023 rond zwerfkatten? Graag een 
overzicht per provincie. Welke maatregelen waren dat?
4. Wat doen de gemeenten met gevangen zwerfkatten (geëuthanaseerd in elk geval, 
geëuthanaseerd enkel om medische redenen, gesteriliseerd en teruggeplaatst of 
gesteriliseerd en ter adoptie gesteld)? Graag een overzicht per gemeente en per 
provincie.
5. Worden de katten gemerkt (knip in het oor)? Graag een overzicht per gemeente en 
per provincie.
6. Hoeveel zwerfkatten werden gevangen, gesteriliseerd, geëuthanaseerd, geadopteerd 
en/of teruggeplaatst? Graag een overzicht per gemeente en per provincie. Is dat - in 
zijn totaliteit - een stijging of daling ten opzichte van de vorige bevraging?
7. Hoeveel gemeenten hebben de indruk dat het aantal zwerfkatten toeneemt, stagneert 
of afneemt?
8. Welke gemeenten stimuleerden de sterilisatie van huiskatten niet en welke wel? Op 
welke manier deden ze dat? Graag een overzicht per provincie.
9. Welk budget heeft elke gemeente uitgegeven in 2023 aan zwerfkattenbeleid? Graag 
een lijst per provincie en gemeente en een vergelijking met het uitgegeven budget van 
2020, 2021 en 2022.
10. Ziet de minister een evolutie in het budget dat gemeenten uitgeven aan 
zwerfkattenbeleid? Zo ja, welke? Ziet hij bijzondere verklaringen daarvoor?
11. Hoeveel gemeenten hebben al gebruikgemaakt van de tentoonstelling ‘De Geknipte 
Kat’? Graag een oplijsting van die gemeenten per provincie.
12. Hoe evalueert de minister de bevraging?
a) Welke opmerkelijke wijzigingen ziet hij?
b) Zullen de resultaten van de bevraging leiden tot aanpassingen van de 
ondersteuningsmaatregelen voor lokale besturen bij hun zwerfkattenbeleid?
c) In welke bijsturingen voorziet de minister, wat is daarbij het plan van aanpak en 
de vooropgestelde timing?
13. Plant de minister in de nieuwe zittingsperiode nieuwe maatregelen voor zwerfkatten? 
Zo ja, graag motivatie en plan van aanpak met timing.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN BEGROTING EN FINANCIËN, 
VLAAMSE RAND, ONROEREND ERFGOED EN DIERENWELZIJN
ANTWOORD
op vraag nr. 8 van 17 oktober 2024
van BRECHT WARNEZ
Algemene opmerking: de gemeentes die deelnamen aan de bevraging antwoordden niet 
allemaal op elke vraag.
1. Zie bijlage 1.
2. 72 gemeenten hadden zelf een apart meldpunt alleen voor zwerfkatten.
a) 188 gemeenten boden de mogelijkheid om zwerfkatten te signaleren bij een 
(breder) meldpunt van een gemeentelijke dienst.
b) 15 gemeenten verwezen hun burgers door naar een meldpunt bij een vzw of asiel.
c) 0
d) Zie bijlage 2.
3. Van de gemeentes die deelnamen aan de bevraging namen 233 maatregelen. In 196 
gemeenten werden zwerfkatten gevangen. In 34 gemeenten werden sommige 
zwerfkatten gevangen en andere niet. In slechts 3 gemeenten werden zwerfkatten niet 
gevangen.
Zie bijlage 3.
4. Zie bijlage 4. Geen enkele gemeente euthanaseert in elk geval. 
5. Zie bijlage 5.
6. Zie bijlage 6.
Vergelijk vorige bevraging:
jaar gevangen gesteriliseerd geëuthanaseerd geadopteerd teruggeplaatst
2022 14609 11789 785 2917 8210
2023 13428 10688 849 2777 8082
7. 33 gemeentes hebben de indruk dat het aantal zwerfkatten toeneemt, 105 dat het 
aantal stagneert en 45 dat het aantal afneemt.
8. Zie bijlage 7.
9. Zie bijlage 8.
jaaraantal gemeentes 
die de bevraging 
invuldengemiddeld 
uitgegeven budget
2020 248 6608,54
2021 252 7525,45
2022 252 7879,61
2023 235 9166,99
11. 36 gemeentes hebben de tentoonstelling geplaatst.
Gemeente Provincie
Aartselaar Antwerpen
Arendonk Antwerpen
Bornem Antwerpen
Geel Antwerpen
Herentals Antwerpen
Hoogstraten Antwerpen
Malle Antwerpen
Mechelen Antwerpen
Meerhout Antwerpen
Sint Niklaas Antwerpen
Vosselaar Antwerpen
Zoersel Antwerpen
Oudsbergen Limburg
Beveren Oost-Vlaanderen
Deinze Oost-Vlaanderen
Lebbeke Oost-Vlaanderen
Sint Laureins Oost-Vlaanderen
Zele Oost-Vlaanderen
Zwalm Oost-Vlaanderen
Diest Vlaams Brabant
Grimbergen Vlaams Brabant
Hoeilaart Vlaams Brabant
Kortenberg Vlaams Brabant
Scherpenheuvel-Zichem Vlaams Brabant
Zemst Vlaams Brabant
Avelgem West-Vlaanderen
Brugge West-Vlaanderen
Hooglede West-Vlaanderen
Ieper West-Vlaanderen
Lichtervelde West-Vlaanderen
Menen West-Vlaanderen
Oostende West-Vlaanderen
Roeselare West-Vlaanderen
Staden West-Vlaanderen
Torhout West-Vlaanderen
Zwevegem West-Vlaanderen
10+12a) Het aantal gevangen zwerfkatten en sterilisaties was de afgelopen jaren in 
stijgende lijn. De lichte daling die we zien in 2023 kan mede toe te schrijven zijn 
aan het feit dat er in de bevraging voor dit jaar 17 gemeentes minder hebben 
deelgenomen. Desondanks is het gemiddeld uitgegeven budget wel gestegen, 
wat er op kan wijzen dat lokale besturen meer aandacht hebben voor dit thema. 
Lokale besturen kunnen ook in de toekomst veel overlast en dierenleed 
vermijden als ze hierop blijven inzetten. Vangen en steriliseren van zwerfkatten 
loont daarbij enorm.
12b-c)+13. Ik wil vooreerst herinneren aan de ondersteuningsmaatregelen die reeds 
genomen werden sinds de start van de gemeentelijke verplichtingen rond 
zwerfkatten. Zo werden er gratis chiplezers en schuilhokken verdeeld en 
hebben we de gemeentemedewerkers ook inhoudelijk ondersteund, onder 
meer via specifieke provinciale studiedagen. Daarenboven hebben we 
concrete handvaten aangereikt op basis van de zwerfkattengids die 
uitgebreide richtlijnen bevat voor een diervriendelijk zwerfkattenbeleid. 
Uiteraard is de afdeling Dierenwelzijn altijd bereikbaar indien men specifieke 
vragen heeft of advies behoeft.  
We hebben dus al een stevige basis gelegd, waarop we in de komende jaren 
kunnen verder bouwen. Zo zal de afdeling Dierenwelzijn in het voorjaar van 
2025 een netwerkevent organiseren waar lokale mandatarissen en schepenen 
voor Dierenwelzijn inspiratie kunnen opdoen en onderling ideeën uitwisselen 
rond zwerfkatten en bij uitbreiding rond andere dierenwelzijnsthema’s waar 
lokale besturen regelmatig mee te maken krijgen. Zeker voor de nieuw 
aangestelde schepenen zal dit een uitstekende gelegenheid zijn.
Ik broed daarnaast ook op maatregelen om de sterilisatiegraad verder te 
verhogen. Daartoe komt er niet alleen een sensibiliseringscampagne naar het 
brede publiek: ik ga ook aan tafel met de Orde van Dierenartsen om te 
bekijken hoe we sterilisaties nog laagdrempeliger kunnen maken. Daarnaast 
gaan we ook Artificiële Intelligentie inzetten om malafide praktijken online op 
te sporen – denk aan mensen die niet gesteriliseerde katten via internet 
verspreiden – en gaan we bekijken of lokale besturen GAS-boetes kunnen 
geven aan mensen die blijven weigeren om hun kat te steriliseren. 
BIJLAGEN
1-8.Overzichten
