title: Gaverlandstraat N466 Drongen-Baarle - Snelheidsremmende maatregelen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2025053
thema link: https://www.vlaamsparlement.be/parlementaire-documenten/schriftelijke-vragen/1787001
SCHRIFTELIJKE VRAAG
nr. 380 
van STIJN DE ROO
datum: 12 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Gaverlandstraat N466 Drongen-Baarle  -  Snelheidsremmende maatregelen
De Gaverlandstraat N466 is de verbindingsweg tussen Sint-Martens-Leerne (Deinze) en 
Baarle. Enkele jaren geleden werd de Gaverlandstraat heraangelegd en werden er 
maatregelen genomen om de veiligheid te bevorderen, zoals de aanleg van 
verkeerseilanden. Het snelheidsregime van zeventig kilometer per uur wordt volgens 
omwonenden onvoldoende nageleefd en het blijft een gevaarlijke weg, vooral ter hoogte 
van de beruchte lange bocht.
1. Hoe worden de al genomen maatregelen geÃ«valueerd in functie van het geldende 
snelheidsregime?
2. Zijn er nog extra maatregelen mogelijk (bijvoorbeeld verkeerskussens) om de 
toegelaten snelheid 'af te dwingen'? Zo ja, graag een overzicht van de mogelijke 
maatregelen, met per maatregel vermelding van het nodige budget en de termijn 
waarop de maatregel kan worden ingevoerd.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 380 van 12 december 2023
van STIJN DE ROO
1. De snelheidsmetingen tonen dat de V85 (85% van het verkeer rijdt trager dan deze 
waarde) schommelt tussen de 70 en 80 km/u. Dit is geen uitzonderlijke waarde voor 
een verbindingsweg in buitengebied. 
2. Veel extra mogelijkheden om het snelheidsregime te ondersteunen, zijn er niet. 
Verkeerskussens zijn bijvoorbeeld niet toegelaten in een zone 70 km/u. Een 
trajectcontrole (indicatieve kostprijs +- 160.000 euro) kan een optie zijn. Dit wegvak 
komt op dit moment niet voor in de lijst om prioritair uit te rusten met een 
trajectcontrole. 
