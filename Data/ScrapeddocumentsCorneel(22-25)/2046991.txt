title: Planologische attesten - Stand van zaken
thema: Ruimtelijke ordening
pdf link: https://docs.vlaamsparlement.be/pfile?id=2046991
thema link: https://www.vlaamsparlement.be/parlementaire-documenten/schriftelijke-vragen/1799989
SCHRIFTELIJKE VRAAG
nr. 296
van ROBRECHT BOTHUYNE
datum: 1 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Planologische attesten  -  Stand van zaken
Met een aanvraag tot planologisch attest kan een bedrijf dat zonevreemd is of zonevreemd 
wil uitbreiden, aan de overheid vragen of zij een planwijziging wil overwegen. Het attest 
dat de overheid afgeeft, spreekt zich uit over het behoud en de 
ontwikkelingsmogelijkheden van het bedrijf. Daaraan gekoppeld maakt het attest ook 
duidelijk of er een planwijziging wordt opgestart of niet.
- Aanvragen moeten worden ingediend bij de gemeente. Zij onderzoekt de 
ontvankelijkheid en de volledigheid. De codex en het uitvoeringsbesluit bepalen wie 
bevoegd is. In een limitatief aantal gevallen, bepaald in het uitvoeringsbesluit, stuurt de 
gemeente de aanvraag voor behandeling door naar de provincie of het Gewest. In alle 
andere gevallen handelt de gemeente de aanvraag verder af. Belangrijk is ook dat 
volgens de oude regeling op gemeentelijk niveau het college van burgemeester en 
schepenen bevoegd was om over de aanvraag te beslissen, terwijl het volgens de nieuwe 
regeling de gemeenteraad is.
- Aanvragen moeten verplicht zijn opgesteld onder de verantwoordelijkheid van een 
ruimtelijk planner. 
Het planologisch attest is geldig tot het ruimtelijk uitvoeringsplan voor het gebied is 
vastgesteld of het bijzonder plan van aanleg voor het gebied is goedgekeurd. Het attest 
vervalt indien het bestaande bedrijf binnen een jaar na afgifte van het attest geen aanvraag 
tot stedenbouwkundige vergunning heeft ingediend; als deze stedenbouwkundige 
vergunning vervallen is; wanneer het bestaande bedrijf stopt met zijn activiteiten; indien 
er een overdracht is van een zakelijk recht of wanneer het attest meer dan vijf jaar geleden 
werd afgegeven.
1. Hoeveel planologische attesten werden er aangevraagd in 2022 en 2023? Graag 
totaalaantal per jaar en opdeling naar provincie. 
2. Hoeveel planologische attesten werden er afgeleverd in 2022-2023? Graag 
totaalaantal per jaar en opdeling naar provincie. 
3. Hoeveel planologische attesten werden er geweigerd in 2022-2023? Graag totaalaantal 
per jaar en opdeling naar provincie. 
4. Hoeveel planprocessen werden in 2022-2023 op gewestelijk niveau opgestart voor 
planologische attesten door het Vlaamse Gewest afgeleverd? Graag totaalaantal per 
jaar en opdeling naar:
a) provincie; 
b) aard van het bedrijf;
c) aantal ha of mÂ² grond waarover het bedrijf beschikt. 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 296 van 1 februari 2024
van ROBRECHT BOTHUYNE
1. Het aantal planologische attesten dat per provincie werd aangevraagd in 2022 en 2023 
is opgenomen in onderstaande tabel.
Aantal planologische attesten aangevraagd
2022 2023
Antwerpen 3 6
Limburg 2 2
Oost-Vlaanderen 4 2
Vlaams-Brabant 4 4
West-Vlaanderen 3 11
Totaal 16 25
2. Het aantal planologische attesten dat per provincie werd afgeleverd in 2022 en 2023 is 
opgenomen in onderstaande tabel.
Aantal planologische attesten afgeleverd
2022 2023
Antwerpen 2 2
Limburg 2 2
Oost-Vlaanderen 1 0
Vlaams-Brabant 4 4
West-Vlaanderen 4 8
Totaal 13 16
In de provincie Antwerpen werd in 2022 1 planologisch attest afgeleverd door de 
provincie Antwerpen. Alle andere attesten werden afgeleverd door de gemeenten.
3. Het aantal planologische attesten dat per provincie werd geweigerd in 2022 en 2023 is 
opgenomen in onderstaande tabel.
Aantal planologische attesten geweigerd
2022 2023
Antwerpen 1 0
Limburg 0 0
Oost-Vlaanderen 0 0
Vlaams-Brabant 1 0
West-Vlaanderen 0 0
Totaal 2 0
De twee geweigerde attesten zijn geweigerd door gemeenten.
4. In 2022 en 2023 heeft de Vlaamse overheid geen planprocessen opgestart voor 
planologische attesten, afgeleverd op Vlaams niveau. Onder opstarten planprocessen 
wordt verstaan: goedkeuren van een startnota.
