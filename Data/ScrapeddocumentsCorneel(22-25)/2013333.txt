title: Kinderopvang - Prijsevolutie
thema: Welzijn en Gezin
pdf link: https://docs.vlaamsparlement.be/pfile?id=2013333
thema link: https://www.vlaamsparlement.be/parlementaire-documenten/schriftelijke-vragen/1776709
SCHRIFTELIJKE VRAAG
nr. 89
van LISE VANDECASTEELE
datum: 6 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Prijsevolutie 
De kinderopvang is voor vele gezinnen onmisbaar. Daarom is het noodzakelijk dat er 
voldoende, kwaliteitsvolle en betaalbare kinderopvang is. De prijzen van de kinderopvang 
die met inkomenstarief (IKT) werken, liggen vast - afhankelijk van het inkomen van de 
ouders. De prijzen van kinderopvang die niet-IKT zijn, liggen niet vast en dus is het minder 
duidelijk wat die prijzen precies zijn en hoe ze evolueren. 
We onderscheiden de volgende types kinderopvang: onthaalouders, kinderdagverblijven 
en initiatieven buitenschoolse kinderopvang.
1. Wat is de gemiddelde dagprijs voor een plek in de niet-IKT kinderopvang per jaar sinds 
het begin van de metingen, per type kinderopvang?
2. Graag de gemiddelde dagprijs in de IKT kinderopvang per jaar sinds het begin van de 
metingen, per type kinderopvang. 
3. Met hoeveel procent zullen de IKT in de kinderopvang indexeren in 2024? Hoe heeft 
de minister dat indexcijfer bepaald? 
4. Kan de minister toelichten of de subsidies die een kinderopvang krijgt per plaats zullen 
indexeren in 2024? Zo ja, met welk indexcijfer zal dat gebeuren?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 89 van 6 november 2023
van LISE VANDECASTEELE
1. Locaties met vrije prijs kunnen zelf beslissen over de prijs die ze vragen aan ouders 
en hoeven dit niet te communiceren aan Opgroeien.
2. Gemiddeld inkomenstarief per opvangtype sinds 2014.
Gezinsopvang Groepsopvang Groepsopvang 
samenwerkende 
onthaalouders
2014 13,26 13,94 12,74
2015 13,39 13,96 12,81
2016 14,01 14,42 13,52
2017 14,04 14,36 13,54
2018 13,94 14,16 13,56
2019 13,97 14,25 13,61
2020 14,28 14,51 14,06
2021 14,56 14,86 14,35
2022 15,14 15,33 14,93
3. De juridische basis voor het indexeren van het inkomenstarief is het Subsidiebesluit 
van 13 november 2013. De tarieven voor opvanglocaties waarbij ouders een prijs 
bepalen volgens het inkomen stijgen vanaf 1 januari 2024 met 4%.
4. Volgende prognoses zien we op de site van het federaal Planbureau: rekening houdend 
met de maandvooruitzichten voor de gezondheidsindex wordt verwacht dat de 
Spilindex (128,11) zou bereikt worden in maart 2024. 
De volgende spilindex (130,67) zou bereikt worden in september 2024. Als die 
spilindexoverschrijdingen effectief gebeuren, zal de subsidie telkens ook aangepast 
worden aan deze splindexoverschrijdingen.
