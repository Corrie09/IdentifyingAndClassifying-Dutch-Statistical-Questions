title: Centra algemeen welzijnswerk (CAW's) - Relatieondersteuning
thema: Welzijn en Gezin
pdf link: https://docs.vlaamsparlement.be/pfile?id=2062561
thema link: https://www.vlaamsparlement.be/parlementaire-documenten/schriftelijke-vragen/1815846
SCHRIFTELIJKE VRAAG
nr. 324
van KATRIEN SCHRYVERS
datum: 25 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Centra algemeen welzijnswerk (CAW's)  -  Relatieondersteuning
Door de CAW’s wordt verschillende soorten hulp aangeboden waarbij relatieondersteunend 
gewerkt wordt.
In 2017 lanceerde de toenmalige minister van Welzijn de campagne ‘donderdag date-dag’, 
om het belang van een gezonde relatie te onderstrepen. Er werd gewezen op mogelijke 
problemen in een relatie en tips om die aan te pakken. Het doelpubliek, namelijk ouders 
met jonge kinderen, koppels zonder kinderen of koppels met oudere kinderen, werd ook 
aangespoord om tijdig hulp te zoeken. Er werd een website ontwikkeld: 
tijdvoorjerelatie.be, die mensen de weg wijst naar correcte en begrijpbare informatie en 
advies over relatie- en scheidingsproblemen. Naast tips gaf de website contactgegevens 
van diensten waar men verder hulp kan krijgen indien nodig (CAW, hulp of therapie op de 
private markt, …). 
In antwoord op schriftelijke vragen (meest recent nr. 650 van 28 april 2023) verkreeg ik 
cijfers ter zake. In dat antwoord vernam ik ook dat een evaluatie over het bestaan en het 
voortzetten van de website wordt doorgevoerd.
1. Hoeveel mensen stelden bij de CAW’s in 2023 een vraag over een bepaald thema dat 
verband houdt met relatieproblemen? Graag een opdeling naargelang het ging over 
een vraag in onthaal dan wel in begeleiding. Graag ook een opdeling per CAW en per 
thema.
2. Hoe werd de website tijdvoorjerelatie.be geëvalueerd? Thans geeft de url niets meer 
weer. Tot wanneer stond de website online? Waarom wordt de website niet langer 
weergegeven?
3. Hoe vaak werd de website (voor zover ze nog online stond) tijdvoorjerelatie.be in 2023 
nog geraadpleegd? En hoe vaak in 2024? Over hoeveel unieke bezoekers ging het 
telkens? Wat waren de meest gezochte thema’s? 
4. In hoeverre wordt vanuit het departement Zorg nog ingezet op het informeren van 
ouders en koppels over relatieondersteuning?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 324 van 25 maart 2024
van KATRIEN SCHRYVERS
1. Relatieproblemen is een breed begrip dat niet zomaar onder één thema terug te vinden 
is in de registraties van de CAW. Hieronder vindt u een overzicht van het aantal 
cliënten dat per jaar in onthaal en begeleiding een vraag gesteld heeft rond een thema 
dat verband houdt met relatieproblemen. Cijfers kunnen niet zomaar bij elkaar 
opgeteld worden omdat voor één cliënt meerdere thema’s kunnen geregistreerd zijn 
en/of omdat één cliënt zowel in onthaal als in begeleiding kan geregistreerd zijn. 
Onderstaande cijfers geven dus niet het aantal unieke cliënten bij de CAW’s.
Onthaal Jaar: 2023 
Thema Partnerrelatie Scheiding Gezins- en 
familiale 
relatie Ouder-kindrelatie 
CAW Antwerpen 1199 988 1029 1753 
CAW Boom-
Mechelen Lier 658 643 558 1124 
CAW Kempen 1031 774 645 1349 
CAW Limburg 1353 1435 684 2329 
CAW Oost-
Vlaanderen 1686 1795 829 2417 
CAW Brussel 277 304 280 476 
CAW Halle-
Vilvoorde 474 885 512 1362 
CAW Oost-Brabant 705 738 497 1309 
CAW Noord-West-
Vlaanderen 795 699 434 1148 
CAW Zuid-West-
Vlaanderen 380 377 175 760 
CAW Centraal-West-
Vlaanderen 671 596 375 897 
Onthaal Jaar: 2023 
Thema Opvoedings- 
ondersteuning Partner – 
familie in 
detentie Partnergeweld Gedwongen 
huwelijk 
 
CAW Antwerpen 197 81 877 3 
CAW Boom-Mechelen 
Lier 98 22 295 1 
CAW Kempen 97 104 620 1 
CAW Limburg 80 27 794 0 
CAW Oost-Vlaanderen 156 73 1533 6 
CAW Brussel 93 38 169 5 
CAW Halle-Vilvoorde 212 8 330 1 
CAW Oost-Brabant 82 55 376 0 
CAW Noord-West-
Vlaanderen 86 31 300 0 
CAW Zuid-West-
Vlaanderen 150 12 244 1 
CAW Centraal-West-
Vlaanderen 126 21 324 0 
Begeleiding Jaar: 2023 Module 
begeleiding Begeleiding 
relatie- en 
gezinsprobleme
n Begeleiding 
opvoedings-
problemen Ouderschaps-
bemiddeling 
buiten 
scheidingsconte
xt Scheidings-
begeleiding Scheidings-
bemiddeling 
CAW Antwerpen 342 6 70 33 185 
CAW Boom-Mechelen Lier 380 34 1 86 1 
CAW Kempen 187 48 38 143 34 
CAW Limburg 421 112 121 274 69 
CAW Oost-Vlaanderen 495 47 176 210 73 
CAW Brussel 194 63 29 33 66 
CAW Halle-Vilvoorde 348 123 60 245 45 
CAW Oost-Brabant 291 113 39 180 20 
CAW Noord-West-Vlaanderen 264 50 41 25 26 
CAW Zuid-West-Vlaanderen 309 117 94 16 51 
CAW Centraal-West-
Vlaanderen 216 32 6 58 6 
Begeleiding Jaar: 2023 Module 
begeleiding Ouderschaps-
begeleiding 
 Begeleiding 
IFG ambulant Begeleiding 
IFG 
residentieel Contactherstel
  -  bezoekrui
mte Begeleiding 
ouder-kind 
contact tijdens 
detentie 
CAW Antwerpen 33 404 178 266 0 
CAW Boom-Mechelen Lier 86 171 138 183 2 
CAW Kempen 143 256 35 115 40 
CAW Limburg 274 358 101 380 14 
CAW Oost-Vlaanderen 210 455 74 634 56 
CAW Brussel 33 70 0 88 5 
CAW Halle-Vilvoorde 245 213 1 212 0 
CAW Oost-Brabant 180 67 125 260 1 
CAW Noord-West-Vlaanderen 25 41 3 126 64 
CAW Zuid-West-Vlaanderen 16 200 1 155 1 
CAW Centraal-West-
Vlaanderen 58 78 69 59 0 
2. De website met de informatie en doorverwijzende linken werd door mijn administratie 
onder de loep genomen alsook de Facebook pagina van ‘Donderdag Date dag’. 
Daarnaast werden ook het aantal unieke deelnemers en paginaweergaves in kaart 
gebracht. Op basis van bovengenoemde zaken werd beslist dat de specifieke 
informatie over de campagne (en de Facebook pagina) niet meer relevant was gezien 
deze campagne dateert van 2017. Op de website waren er een aantal informatieve 
zaken verouderd. De website was actief tot en met 30 juni 2023, begin juli is de site 
offline gegaan. Uit de analyses blijkt dat dat de meeste bezoekers ‘blijven’ hangen op 
de hoofdpagina of weinig tot niet doorklikken. Bepaalde subpagina’s worden weinig 
bekeken. De administratie heeft wel nog een gearchiveerde versie ter beschikking.  
Met de fusie van het Departement WVG en Agentschap Zorg en Gezondheid is de 
nieuwe website voor Departement Zorg ontstaan, daar zal nog informatie terug te 
vinden zijn over onze sectoren en thema’s waarrond we werken.   
3. Tot eind juni vorig jaar was de website nog online, begin juli is de site offline gegaan. 
Hieronder geef ik u de cijfers van 01/01/2023 t.e.m. 30/06/2023:  
In 2023 ging het om 2876 unieke gebruikers die de website bezochten. Dit is een 
enorme daling tegenover vorige jaren en zelfs een daling met bijna 55% tegenover 
het jaar ervoor.  
Hieronder kan u de bezochte pagina’s terugvinden. 
Pagina Paginaweergaven % paginaweergaven
informatie-advies-hulp 1.068 20,14 
advies-en-eerste-hulp-bij-
relatieproblemen 804 15,16 
Homepagina 724 13,65 
relatiebegeleiding-en-
relatietherapie 671 12,65 
juridisch-advies-en-
juridische-bijstand-bij-
scheiding 271 5,11 
omgaan-met-conflicten 238 4,49 
praten-met-elkaar 183 3,45 
tips-en-informatie-over-
relaties 158 2,98 
ouderschap 147 2,77 
4. Vlaanderen heeft een groot aanbod aan relatieondersteunende hulp beschikbaar. 
Relatieondersteuning kan bij verschillende doelgroepen voorkomen zoals ouders, 
gezinnen, kinderen,... en het is belangrijk om de context mee te nemen en te 
betrekken.  
Vanuit het Departement Zorg blijven we inzetten om het regulier aanbod te voorzien 
zodanig dat ouders, koppels, gezinnen, kinderen,... toegeleid worden naar gepaste 
hulp en die ook krijgen.  
Het CAW heeft een aanbod rond relaties en persoonlijke problemen (zowel een 
onthaalaanbod alsook een aanbod van begeleiding en bemiddeling). Via de eerstelijn 
hulpverlening van CAW kunnen volwassenen en jongeren hier terecht voor brede 
vraagverheldering, concrete hulp- en intensieve begeleidingstrajecten in kader van 
relatieondersteuning. Relatieondersteuning kan in verscheidene situaties voorkomen, 
de CAW’s werken daardoor rond verschillende thematieken zoals o.a. opgesomd in 
vraag 1.
Sommige CAW’s organiseren groepsbijeenkomsten voor ouders en/of kinderen, zo is 
er recent een groepstraining ‘ Raar zo uit elkaar’ georganiseerd door CAW Halle-
Vilvoorde, gericht op kinderen tussen 6 en 12 jaar en hun ouders, die zich in een 
scheidingssituatie bevinden. Ook het groepsaanbod ‘ Vlot van huis naar huis’ voor 
kinderen van 9 tot 13 jaar na scheiding gaat binnenkort door georganiseerd door CAW 
Oost-Vlaanderen.
JAC, het jongerenaanbod van CAW, richt zich specifiek tot jongeren tussen 12 en 25 
jaar. De JAC’s helpen hen zoeken naar een antwoord op hun vragen en problemen en 
bieden advies, informatie, praktische hulp en begeleiding. Ook met vragen en 
problemen ten gevolge van bijvoorbeeld scheidingssituatie kunnen deze jongeren bij 
de JAC’s terecht.   
De gespecialiseerde geestelijke gezondheidszorg voorziet een aanbod voor die 
personen die vanuit hun gedrag of functioneren een ernstig risico op het vermoeden 
van of een vastgestelde ernstige psychische zorgnood hebben. Ernstig wil zeggen dat 
dit gevolgen heeft voor meerdere domeinen van het functioneren van de gebruiker 
zoals opleiding/onderwijs volgen, werken, wonen, vrijetijdsbesteding, relaties en 
fysieke gezondheid. Dat betekent dat er binnen deze geestelijke gezondheidszorg niet 
enkel naar de zorggebruiker wordt gekeken, maar ook naar diens context. Om dit 
belang te onderstrepen worden voorzieningen geestelijke gezondheid en psychosociale 
revalidatie gevraagd om te werken vanuit de kind -en in dit geval de familiereflex. 
Partners of ouders van zorggebruikers dragen vaak een groot deel van de zorgen mee 
en zijn daarom een doelgroep die niet uit het oog mag verloren worden. Hen betrekken 
in de behandeling, inzetten op ondersteuning van henzelf en hun relatie met de 
zorggebruiker en psycho-educatie zijn belangrijke interventies om ook hun 
draagkracht te vergroten.   
Specifiek zetten we vanuit het Departement Zorg ook in op telefonische en 
onlinehulpverlening. Bij bovengenoemde organisaties kunnen volwassenen en 
jongeren naast een fysieke afspraak ook gebruik maken van hun onlinehulp aanbod.  
Bij Tele-Onthaal kan je terecht voor een luisterend oor via telefoon of chatgesprek 
over het brede thema relaties. En voor thema’s rond geweld, misbruik en 
kindermishandeling kan je steeds contact opnemen met de hulplijn 1712, zowel 
telefonisch als via het chatkanaal. Ook deze hulplijnen kunnen gericht verwijzen naar 
het aanbod rond relatieondersteuning. 
Tot slot wordt er vanuit de partnerorganisatie Sensoa geïnformeerd over allerlei 
aspecten van seksuele gezondheid, ook over liefde en relaties. Zo bevat de 
allesoverseks.be site info over hoe je een goede relatie kan onderhouden en waar 
eventueel hulp kan gevonden worden bij relatieproblemen. De site is er voor iedereen, 
dus ook voor ouders of koppels op zoek naar info. Ook kunnen eerstelijnshulpverleners 
met de Onder 4 Ogen-methodiek relaties en seksualiteit ter sprake brengen bij hun 
cliënten. Verder bevat het aanbod aan materiaal om relationele en seksuele vorming 
te geven voldoende kapstokken om ook het relationele aspect aan te grijpen in een 
les met kinderen en jongeren, denk maar aan leren grenzen stellen en andermans 
grenzen respecteren, leren communiceren over intiemere issues, leren opkomen voor 
anderen bij grensoverschrijdend gedrag, enz. 
