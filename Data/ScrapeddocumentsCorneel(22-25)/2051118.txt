title: Interlandelijke adoptie - Afhandeling dossiers maatschappelijk onderzoek
thema: Welzijn en Gezin
pdf link: https://docs.vlaamsparlement.be/pfile?id=2051118
thema link: https://www.vlaamsparlement.be/parlementaire-documenten/schriftelijke-vragen/1806429
SCHRIFTELIJKE VRAAG
nr. 257
van KATRIEN SCHRYVERS
datum: 26 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Interlandelijke adoptie  -  Afhandeling dossiers maatschappelijk onderzoek
In 2021 kondigde de voormalige minister van Welzijn een hervorming aan van de 
regelgeving rond interlandelijke adoptie, dit naar aanleiding van het rapport van het 
expertenpanel interlandelijke adoptie dat in 2019 werd aangesteld.
Op dit moment moeten kandidaat-adoptanten de volgende procedure doorlopen: nadat ze 
zich hebben aangemeld en geregistreerd, volgen twee infosessies. Daarna beslist het 
Vlaams Centrum voor Adoptie (VCA) welke kandidaten daadwerkelijk aan de voorbereiding 
mogen beginnen. Na de voorbereidingssessies is het aan de familierechtbank om de 
opdracht te geven voor een maatschappelijk onderzoek (tussenvonnis). Dat 
maatschappelijk onderzoek gebeurt door de Dienst Maatschappelijk Onderzoek (DMO). Op 
basis van dat onderzoek kan dan een geschiktheidsvonnis volgen. Pas na het verkrijgen 
daarvan kan de bemiddeling via een adoptiedienst starten.
Sinds 1 mei 2021 is een nieuwe DMO (vzw MOA) erkend en van start gegaan, in opvolging 
van de DMO Brussel. In antwoord op eerdere schriftelijke vragen (meest recent nr. 401 
van 9 februari 2023) kreeg ik een stand van zaken van de afhandeling van de dossiers. De 
doelstelling was om 165 dossiers op een jaar af te werken. In 2022 volbracht vzw MOA 
129 maatschappelijke onderzoeken.
1. Hoeveel dossiers werden door vzw MOA in 2023 afgerond? 
2. Wat waren de resultaten van de dossiers die werden afgehandeld in 2023?
3. Hoeveel nieuwe dossiers werden in heel 2023 aangemeld bij vzw MOA? 
4. Hoeveel dossiers waren er op 31 december 2023 in behandeling en hoeveel waren 
hangende?
5. Hoeveel bedroeg in 2023 de gemiddelde wachttijd tussen de aanmelding van een 
dossier bij vzw MOA en het afleveren van het verslag? Hoe evolueerde die wachttijd 
doorheen het jaar?
6. Gebeurden er in 2023 nog wijzigingen in het personeelsbestand? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 257 van 26 februari 2024
van KATRIEN SCHRYVERS
1. In 2023 werden 151 dossiers volledig afgerond. 
2.
Adviezen1ste adoptie2de adoptie3de adoptieActualisatieBOIFAZBADTotaal
2023
Positief 9 1 1 2 1 - 8 22
Positief voor de 
adoptie van 1 kind31 3 - 1 5 2 - 42
Positief voor de 
adoptie van 1 of 2 
kinderen16 1 - 1 2 - - 20
Positief voor de 
adoptie van 1 of 
meerdere kinderen1 - - - - - - 1
Positief voor de 
adoptie van 1, 2 of 3 
kinderen1 - - - - - - 1
Positief voor de 
adoptie van 2 
kinderen2 - - - - - - 2
Uitstel 1 - - - - - - 1
Uitstel 3 maanden 1 - - - - - - 1
Uitstel 6 maanden 3 - - - - - - 3
Uitstel 1 jaar 9 - - - - - 1 10
Uitstel minstens 1 
jaar1 - - - - - - 1
Uitstel minstens 2 
jaar1 - - - - - 1 2
Uitstel 18 maanden 4 - - - - - - 4
Negatief 33 - - - 3 - 4 40
Gestopt na 3 
gesprekken1 - - - - - - 1
Totaal Adviezen 114 5 1 4 11 2 14 151
3. In 2023 werden 98 dossiers aangemeld bij MOA.
4. Op 31/12/2023 sloot MOA het werkjaar af met 29 dossiers nog openstaande dossiers, 
waarvan:
15 dossiers die op vraag van het kandidaat-adoptiegezin zelf voor onbepaalde tijd 
uitgesteld werden. Mogelijke redenen hiervoor zijn o.a.: zwangerschap/geboorte, 
ziekte, bezig met andere pistes om de eigen kinderwens in te vullen. 
De overige 14 dossiers die wachten op gesprekken met MOA, kregen eind december 
2023 reeds de concrete data voor gesprekken. 
4 dossiers werden eind 2023 reeds opgestart en werden begin 2024 afgerond.
Status van de dossiers op 31/12/2023:
 1ste 
adopti
e2de of 
3de  
adopti
eActualisa
tieBO IF AZBADTotaal
2023Totaal
2022
Gestopt 6 - - 1 1 - 8 8
Uitgesteld op vraag 
van de KA12 - - 3 - - 15 13
Opgestart in vorig 
werkjaar maar niet 
volledig afgewerkt3 - - - - 1 4 6
Worden opgestart 
begin 20245 - 2 1 3 3 14 78
Afgewerkte dossiers 105 6 2 13 11 14 151* 129
Uitgesteld op vraag 
van de FRB- - - 3 - - 3 -
*  1 koppel stopte na 3 gesprekken.
5. Voor de dossiers afgewerkt in 2023 bedroeg de gemiddelde wachttijd tussen de 
aanmelding bij MOA en het eerste gesprek (Aanmelding – G1) 184 dagen. 
De gemiddelde tijd tussen de datum van het eerste gesprek en de datum waarop de 
kandidaat-adoptanten hun afgewerkte dossier met advies krijgen toegestuurd per mail 
(G1 – Rapport) van de afgewerkte dossiers in 2023 is 56 dagen.
De gemiddelde doorlooptijd (de tijd tussen de aanmelding bij MOA en de datum waarop 
de kandidaat-adoptanten hun afgewerkte dossier met advies krijgen toegestuurd per 
mail) bedraagt 240 dagen.
Eind 2023 was de wachtlijst weggewerkt en sindsdien worden de kandidaten die via 
VCA worden aangemeld bij MOA vrijwel meteen (binnen de 1 à 2 weken) uitgenodigd 
om te starten met hun maatschappelijk onderzoek. 
6. Op 31/12/2023 werkte MOA met: 
6 vaste personeelsleden (3 maatschappelijk werkers en 3 psychologen)
1 coördinator/dagelijks bestuurder 
3 freelance medewerkers (2 freelance maatschappelijk werkers - 1 freelance 
psychologe)
De belangrijkste wijziging aan het personeelsbestand betrof de aanwerving van 2 extra 
personeelsleden met een contract bepaalde duur voor 1 jaar in functie van het 
wegwerken van de wachtlijst (1 maatschappelijk werker (0,8 VTE) in dienst op 
23/05/23 en 1 psychologe (0,8 VTE) in dienst op 05/06/23).
