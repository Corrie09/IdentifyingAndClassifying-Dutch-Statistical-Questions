title: E17/E403 Aalbeke - Geluidsoverlast
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2066587
thema link: https://www.vlaamsparlement.be/parlementaire-documenten/schriftelijke-vragen/1829760
SCHRIFTELIJKE VRAAG
nr. 1
van MAXIM VEYS
datum: 4 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
E17/E403 Aalbeke  -  Geluidsoverlast
Aalbeke wordt doorkruist door de snelwegen E17 en E403. Dat zorgt voor geluidsoverlast 
voor de inwoners, zeker voor wie dicht bij het klaverblad woont.
In 2019 vonden er al geluidsmetingen plaats. Ondertussen dateren die dus van vijf jaar 
geleden.
1. Kan de minister een overzicht bezorgen van de geluidsmetingen en de resultaten ervan 
die al plaatsvonden op het grondgebied van Aalbeke? Graag periode, locatie en 
resultaat.
2. Plant het Agentschap Wegen en Verkeer (AWV) de komende jaren geluidsmetingen op 
het grondgebied van Aalbeke? Zo ja, graag periode en locatie. Zo niet, waarom niet?
3. Graag een overzicht van de maatregelen die al genomen zijn om de geluidsoverlast 
van de E17 en de E403 ter hoogte van Aalbeke te beperken. 
Worden er nieuwe maatregelen gepland? Zo ja, graag een overzicht met geplande 
datum van realisatie en kostprijs.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 1 van 4 juli 2024
van MAXIM VEYS
1. Het Agentschap Wegen en Verkeer (AWV) laat weten dat er ter hoogte van het 
klaverblad (E17XE403) op het grondgebied van Aalbeke door het AWV geen 
gevelbelastingsmetingen werden uitgevoerd in 2019 (of op een ander moment), enkel 
op grondgebied Marke in 2008 en 2011. 
2. Het AWV heeft momenteel geen nieuwe gevelbelastingsmetingen gepland op 
grondgebied Aalbeke.
3. Ter hoogte van Aalbeke langs de E403 richting Brugge staat een geluidswerende 
constructie tussen kilometerpunten 22.78 en 23.45. Er zijn geen andere 
geluidswerende maatregelen concreet gepland. 
