title: Geïntegreerd investeringsprogramma (GIP) 2023 - De Lijn Gent - SPP Gent R4 WO (2)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2002996
thema link: https://www.vlaamsparlement.be/parlementaire-documenten/schriftelijke-vragen/1763470
SCHRIFTELIJKE VRAAG
nr. 1690
van STIJN DE ROO
datum: 22 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2023  -  De Lijn Gent  -  SPP Gent R4 WO (2)
In mijn schriftelijke vraag nr. 656 van 25 januari 2023 informeerde ik naar de in het 
geïntegreerd investeringsprogramma (GIP) 2023 - De Lijn Gent - opgenomen budget van 
437.000 euro voor SPP Gent R4 WO.
Op mijn vraag naar de timing voor deze werken antwoordde de minister: “Volgens de 
planning van De Werkvennootschap kent de eerder ingediende 
omgevingsvergunningsaanvraag een uiterste beslissingsdatum van 3 juni 2023.
De Contract Close is voorzien voor eind 2023. De werken zullen worden uitgevoerd tussen 
2024 en 2029. De concrete planning zal pas duidelijk zijn zodra het contract met de private 
partner gesloten is.”
Ik stel deze vraag in opvolging van mijn schriftelijke vraag nr. 656 van 25 januari 2023.
1. Wat is ondertussen de stand van zaken van de omgevingsvergunning? Werd de 
omgevingsvergunning afgeleverd?
2. Is ondertussen de private partner in het SPP al gekend? Zo ja, wie is de private 
partner? Zo niet, wanneer wordt beslist over de private partner?
3. Is ondertussen de exacte datum voor de Contract Close gekend? Zo ja, wat is de exacte 
datum? 
4. Wat zijn het verdere verloop en timing van dit dossier? Graag meer uitleg.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1690 van 22 september 2023
van STIJN DE ROO
1. Voor het Project R4WO werden – omwille van de omvang – zes 
omgevingsvergunningsaanvragen opgemaakt op basis van de oplossing van de 
voorkeursbieder. De omgevingsvergunningen werden intussen allemaal bekomen. Er 
werd slechts tegen één van deze vergunningen beroep ingediend bij de Raad voor 
Vergunningsbetwistingen, namelijk voor de OVA2 (omgevingsvergunningsaanvraag 
voor het gedeelte Ovaal van Wippelgem – Ringvaart te Evergem). 
2. Momenteel bevinden we ons nog in de fase voorkeursbieder. Het consortium dat werd 
aangeduid als voorkeursbieder is “BRAVO4”, waarvan Besix, Stadsbader, Rebel, Epico 
en I4B deel uitmaken. 
3. De exacte van datum van Contract Close is nog niet gekend. Momenteel lopen er nog 
finale besprekingen met BRAVO4. Het is de betrachting om eind dit jaar een voorstel 
tot gunning voor te leggen aan de Vlaamse Regering. 
4. In eerste instantie dienen de nutsleidingen nog verder verplaatsingswerken uit te 
voeren. Na Contract Close zal de Opdrachtnemer starten met enkele voorbereidende 
werken. De eigenlijke werken over de volledige R4WO zullen aanvatten nadat de 
nutsleidingen hun verplaatsingen grotendeels hebben uitgevoerd, wat in het najaar 
van 2025 zal zijn. 
