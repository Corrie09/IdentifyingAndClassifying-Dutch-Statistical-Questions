title: Vlaamse Belastingdienst (VLABEL) - Afbetalingsplannen
thema: Financiën
pdf link: https://docs.vlaamsparlement.be/pfile?id=2011836
thema link: https://www.vlaamsparlement.be/parlementaire-documenten/schriftelijke-vragen/1774400
SCHRIFTELIJKE VRAAG
nr. 28
van PETER VAN ROMPUY
datum: 24 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse Belastingdienst (VLABEL)  -  Afbetalingsplannen
Ik verwijs naar mijn schriftelijke vraag nr. 148 van 13 januari 2022 over het toekennen 
van afbetalingsplannen door VLABEL. 
1. Hoeveel aanvragen voor afbetalingsplannen ontving VLABEL in 2022 en 2023? Voor 
welk totaalbedrag? Graag cijfers per belasting of heffing waarop de aanvragen 
betrekking hebben. 
2. Hoeveel aanvragen voor afbetalingsplannen werden in 2022 en 2023 goedgekeurd? 
Voor welk totaalbedrag? Graag cijfers per belasting of heffing waarop de goedkeuring 
betrekking heeft. 
3. Wat is het percentage van volledig betaalde belastingen of heffingen door middel van 
een afbetalingsplan sinds 2016? Graag cijfers per kalenderjaar. 
4. Hoe evalueert de minister deze cijfers? 
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 28 van 24 oktober 2023
van PETER VAN ROMPUY
1. In onderstaande tabel vindt u een overzicht per belasting van het aantal aanvragen voor 
een afbetalingsplan m.b.t. aanslagjaren 2021, 2022 en 2023. Aangezien een 
afbetalingsplan vaak niet onmiddellijk wordt aangevraagd en rekening moet worden 
gehouden met het tijdstip van verzending van de aanslagbiljetten, zijn de cijfers voor 
2023 nog onvolledig en dus niet representatief. Om een goede vergelijking mogelijk te 
maken worden ook de cijfers voor aanslagjaar 2021 uit uw schriftelijke vraag 148 (2021-
2022) geactualiseerd.
Het bedrag waarop een aanvraag betrekking heeft is niet beschikbaar voor rapportering.
belasting/aanslagjaar 2021 2022 2023
belasting op automatische 
ontspanningstoestellen (AOT) 5 2 6
belasting op spelen en weddenschappen (SW) 2
erfbelasting 1.007 1.029 137
heffing ongeschikte en onbewoonbare 
woningen 15 8 7
kilometerheffing 38 27 20
leegstandsheffing bedrijfsruimten 23 15
meerdere belastingen 650 725 246
onroerende voorheffing 11.177 13.498 10.704
planbatenheffing 2
registratiebelasting 122 50 23
verkeersbelastingen 14.929 15.617 8.995
Totaal 27.968 30.971 20.140
2. Het aantal afbetalingsplannen dat werd toegekend voor aanslagjaren 2021, 2022 en 
2023 vindt u in de tabel hieronder. Een groot aantal dossiers m.b.t. aanslagjaar 2023 
is nog in behandeling. Het bedrag waarop een toegekend afbetalingsplan betrekking 
heeft is niet beschikbaar voor rapportering.
belasting/aanslagjaar 2021 2022 2023
belasting op automatische 
ontspanningstoestellen (AOT) 5 2 1
belasting op spelen en weddenschappen (SW) 1
erfbelasting 724 739 96
heffing ongeschikte en onbewoonbare woningen
kilometerheffing 22 18 11
leegstandsheffing bedrijfsruimten 18 11
meerdere belastingen 520 569 196
onroerende voorheffing 8.161 9.954 3.282
planbatenheffing
registratiebelasting 85 19
verkeersbelastingen 8.060 7.635 2.970
Totaal 17.596 18.947 6.556
3. Een overzicht van het betaalde bedrag in het kader van een afbetalingsplan is enkel 
beschikbaar voor de belastingen die reeds gemigreerd zijn naar het zogenaamd Nieuw 
VFP (Vlaams Fiscaal Platform). Hieronder vindt u voor de afgesloten afbetalingsplannen 
voor die belastingen het percentage van het betaalde bedrag (stand van zaken op 
30/10/2023). 
aanslagjaar belasting AOT belasting SW erfbelastingregistratie-
belasting
2016 95% 91%
2017 92% 80%
2018 100% 93% 73%
2019 100% 93% 67%
2020 98% 96% 62%
2021 92% 14% 92% 68%
2022 96% 91% 38%
2023 30%
4. Afbetalingsplannen worden vooral toegekend voor jaarlijks weerkerende belastingen als 
de onroerende voorheffing en de verkeersbelasting. In verhouding tot het aantal 
aanslagbiljetten blijft het aantal aangevraagde afbetalingsplannen beperkt. Wel werden 
de voorbije jaren meer aanvragen voor afbetalingsplannen voor verkeersbelasting 
geweigerd omdat ze vaak gebrekkig of niet gemotiveerd bleken of onvoldoende gestaafd 
werden met bewijsstukken van financiële moeilijkheden.
Niettemin levert de mogelijkheid tot een afbetalingsplan zeker een bijdrage tot de hoge 
inningsgraad.
