title: Kanaal Leuven-Dijle in Boortmeerbeek - Taludafglijding
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033012
thema link: https://www.vlaamsparlement.be/parlementaire-documenten/schriftelijke-vragen/1792745
SCHRIFTELIJKE VRAAG
nr. 447
van ARNOUT COEL
datum: 10 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kanaal Leuven-Dijle in Boortmeerbeek  -  Taludafglijding
In het ontwerp ge√Øntegreerd investeringsprogramma (GIP) 2024 is een budget van 
800.000 euro opgenomen voor de aanpak van taludafglijding aan het kanaal Leuven-Dijle 
in Boortmeerbeek (GIP003993/01).
1. Wat zijn de exacte doelstellingen van het project? Over welk traject van het kanaal 
Leuven-Dijle wordt de afglijding aangepakt?
2. Wat is de huidige stand van zaken van dat project? Wat zijn de volgende stappen die 
ondernomen zullen worden en wanneer schat de minister in dat de werkzaamheden 
afgerond zullen zijn?
3. Zijn er naast De Vlaamse Waterweg (DVW) ook nog andere instanties die financieren? 
Graag een overzicht van de respectieve bijdragen als dat het geval is.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 447 van 10 januari 2024
van ARNOUT COEL
1. De werken betreffen de zone op rechteroever langs het jaagpad Sas van het kanaal 
Leuven-Dijle op grondgebied Boortmeerbeek. Het doel van de opdracht is als volgt:
-het voorzien van een damwandenscherm in de oeverzijde van de dijk in ophoging 
naast de bestaande oeververdediging over een afstand van ca. 550 meter ter 
voorkoming van piping;
-in de aansluitende afwaartse zone van ca. 150 meter het landtalud van de dijk 
tussen het Kanaal Leuven-Dijle en de Leibeek (waterloop tweede categorie) te 
stabiliseren door het voorzien van een beschoeiing door vernageling.
2. De bedoeling is dat de werken eind dit jaar zijn afgerond. Het project bestaat uit drie 
deelcontracten, waarvan het eerste deelcontract vorig jaar werd uitgevoerd, nl. het 
aanbrengen van een damwandenscherm over een afstand van ca. 380 meter in de 
aangrenzende opwaartse zone van de zone waarin dit jaar de werken worden gepland.
3. Neen, De Vlaamse Waterweg nv (DVW) is de enige financierende instantie.
