title: Omleidingsweg Zoersel - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2010587
thema link: https://www.vlaamsparlement.be/parlementaire-documenten/schriftelijke-vragen/1771753
SCHRIFTELIJKE VRAAG
nr. 103
van KATRIEN SCHRYVERS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Omleidingsweg Zoersel  -  Stand van zaken
Het dossier van de omleidingsweg rond Zoersel is al bijna zestig jaar oud. Het tracé is 
opgenomen in het gewestplan. De aanleg van de omleidingsweg is noodzakelijk om de 
dorpskern van Zoersel, die kreunt onder het toegenomen verkeer, opnieuw leefbaar te 
maken. 
In verschillende schriftelijke vragen informeerde ik naar de stand van zaken omtrent het 
dossier.
Zo vernam ik in antwoord op mijn schriftelijke vraag nr. 1604 van 9 augustus 2022 dat er 
op datum van 31 juli 2022 voor 29 van de 81 te verwerven percelen minnelijke akkoorden 
met de eigenaars waren gesloten, dat voor al deze akkoorden de aktes waren verleden en 
dat het totale uitbetaalde bedrag voor al die akkoorden 2.360.763 euro was. 
In antwoord op mijn schriftelijke vraag nr. 1662 van 15 september 2023 vernam ik echter 
dat er op 15 september 2023 28 aktes waren verleden voor te verwerven percelen. Eén 
minder dus dan wat eerder vermeld werd. Voor de 28 aktes zou 2.386.344,85 euro zijn 
uitbetaald. 
1. Kan de minister de correcte cijfers geven op datum van 1 oktober 2023 aangaande:
a) het aantal percelen waarvoor de voorbije jaren een akkoord werd bereikt en 
waarvoor ook al een akte werd verleden? Graag een overzicht op 1 oktober 2023 
per perceel van het jaar waarin het akkoord werd verkregen en het jaar waarin de 
akte werd verleden. Over hoeveel percelen gaat het intussen in totaal; 
b) het aantal in te nemen percelen waarvoor al wel een akkoord is bereikt, maar 
waarvoor de aktes nog niet verleden zijn? Graag een overzicht per perceel van het 
jaar waarin het akkoord werd bereikt. Voor hoeveel percelen was er op datum van 
1 oktober 2023 een akkoord maar moest de akte nog worden verleden; 
c) het totale bedrag dat op 1 oktober 2023 al betaald werd voor innemingen, 
opgesplitst per jaar en per perceel;  
d) het totale bedrag dat nog zal moeten worden betaald voor innemingen waarvoor 
op 1 oktober 2023 al wel een akkoord was bereikt, maar waarvan de akte nog niet 
werd verleden?  
2. Kan de minister de correcte cijfers geven op datum van 31 december 2022, 31 
december 2021, 31 december 2020 en 31 december 2019 aangaande:
a) het aantal ingenomen percelen waarvoor de aktes al zijn verleden;
b) het aantal in te nemen percelen waarvoor er wel een akkoord is, maar waarvoor 
de aktes nog niet zijn verleden? 
c) het totale bedrag dat al besteed werd aan alle verleden aktes en akkoorden? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 103 van 16 oktober 2023
van KATRIEN SCHRYVERS
1. a) Omdat er sinds de start van de onteigeningen binnen eenzelfde jaar soms slechts 
één inname is uitgevoerd, mogen we voor deze jaren de bedragen niet 
communiceren in het kader van de wet op de privacy. De jaren waarin meerdere 
innames zijn gebeurd, kunnen we wel oplijsten en communiceren.
b) Voor alle percelen waarvoor een akkoord bereikt was, zijn de aktes ondertussen 
verleden.
c) De betaalde bedragen per perceel zijn gegevens die in het kader van de wet op de 
privacy niet mogen vrijgegeven worden.
d) Er zijn in 2023 geen bijkomende onderhandelingen gevoerd en akkoorden bereikt. 

2. Zoals vermeld in het antwoord op parlementaire vraag nr. 1095 van 3 april 2023 
bedraagt het totaal uitbetaalde bedrag voor het aantal verleden aktes tot en met 31 
december 2022 2.368.657,85 euro. In 2022 zijn er geen onderhandelingen meer 
gevoerd, maar is er nog wel één extra akte verleden op 1 maart 2022.
Omdat er in 2022 slechts één akte is verleden en uitbetaald, kunnen we enkel het 
totaal betaalde bedrag tot en met einde 2022 kenbaar maken. Op basis van de 
gevraagde informatie over de uitsplitsing van betaalde bedragen per jaar vanaf 2019 
zou het in combinatie met het totaal uitbetaalde bedrag mogelijk zijn om te berekenen 
wat er is uitbetaald geweest aan dossier 0430-035. Hierbij zou de privacy van dossier 
0430-035 geschonden worden. 
 31/12/
201931/12/
202031/12/
202131/12/
2022
Aantal verleden aktes per jaar 4 10 4 1
Totaal aantal verleden aktes 13 23 27 28
Uitbetaalde bedragen per jaar privacy privacy privacy privacy
Cumulatief uitbetaalde 
bedragenprivacy privacy privacy privacy
