title: De Lijn - Masterplan Vaste Activa
thema: Mobiliteit en Verkeer
pdf link: https://docs.vlaamsparlement.be/pfile?id=2012644
thema link: https://www.vlaamsparlement.be/parlementaire-documenten/schriftelijke-vragen/1757607
SCHRIFTELIJKE VRAAG
nr. 1521
van KARIN BROUWERS
datum: 7 juli 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Masterplan Vaste Activa
Tijdens de gedachtewisseling van 7 juli 2022 in de Commissie voor Mobiliteit en Openbare 
Werken over het openbaredienstencontract 2023-2027 met Vlaamse Vervoermaatschappij 
(VVM) De Lijn en de uitrol van het decreet basisbereikbaarheid, zei de directeur-generaal 
van De Lijn, mevrouw An Schoubs in haar toelichting (zie punt 2.2.3): “Zes maanden na 
de start van het openbaredienstencontract zal De Lijn een Masterplan Vaste Activa 
opmaken. De Lijn beschikt over heel wat gebouwen, stelplaatsen enzovoort. De valorisatie 
ervan zal nagegaan worden. De opbrengsten kan men gebruiken voor investeringen.”
Dat punt vinden we ook terug in het openbaredienstencontract 2023-2027 onder punt 
3.2.3 Masterplan Vaste Activa: “De Lijn levert binnen de 6 maanden na start van deze 
overeenkomst een Masterplan Vaste Activa op dat gevalideerd wordt door haar raad van 
bestuur. Dit plan heeft als doel het patrimonium dat niet langer noodzakelijk is voor het 
uitvoeren van haar kerntaken te valoriseren. Het doel is te komen tot een optimaal gebruik 
van de activa afgestemd op de kerntaken van De Lijn als interne operator en beheerder 
van het vervoersysteem. De eventuele opbrengsten die voortkomen uit dit masterplan 
mogen enkel worden aangewend voor investeringen die bijdragen aan de vergroening van 
de assets. 
Diverse infrastructuur zoals stelplaatsen, onderhoudscentra en tractiestations wordt 
strategisch en zo optimaal mogelijk ingeplant en uitgerust voorbereidend op en rekening 
houdend met de transitie naar alternatieve aandrijvingen (elektrificatie) en het mogelijke 
gedeelde gebruik met derden.
Er wordt rekening gehouden met een zo gunstig mogelijke financiële balans voor de gehele 
levenscyclus door het optimaliseren van (de levensduur van) investeringen met een 
gerichte programmatie van onderhoud, herstelling en vervanging. Het Masterplan houdt 
ook rekening met de vergroeningsdoelstellingen van De Lijn.”
En verder lezen we in het in het openbaredienstencontract 2023-2027 onder punt 7.4.1.3 
Valorisatie Vastgoed: “De Lijn werkt op korte termijn een Masterplan Vaste Activa uit (ten 
laatste 6 maanden na de goedkeuring van het ODC) om het patrimonium te valoriseren 
dat niet langer noodzakelijk is voor het uitvoeren van haar kerntaken. De eventuele 
opbrengsten die voortkomen uit dit masterplan mogen enkel aangewend worden voor 
eigen investeringen die bijdragen aan de vergroening van de assets. Deze zijn nu niet in 
rekening gebracht.”
1. Is dat masterplan intussen klaar? Zo ja, wat zijn de grote lijnen ervan en wat is de 
totale mogelijke opbrengst. Kan dat plan aan het Vlaams Parlement worden bezorgd? 
Zo niet, wanneer zal het masterplan dan klaar zijn? Is het mogelijk het masterplan ter 
beschikking te stellen?
2. De eventuele opbrengsten die voortkomen uit het masterplan mogen enkel aangewend 
worden voor eigen investeringen die bijdragen aan de vergroening van de assets. 
Is het al duidelijk waarvoor de eventuele opbrengsten uit het masterplan concreet 
zullen worden gebruikt?
3. Wat is de timing en planning voor de verdere opvolging van het Masterplan Vaste 
Activa?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 1521 van 7 juli 2023
van KARIN BROUWERS
Ik verwijs hiervoor naar het antwoord op uw schriftelijke vraag nr. 12 van 28 september 
2023.
