title: Videoconferenties in gemeenschapsinstellingen - Stand van zaken
thema: Justitie en Handhaving
pdf link: https://docs.vlaamsparlement.be/pfile?id=2058526
thema link: https://www.vlaamsparlement.be/parlementaire-documenten/schriftelijke-vragen/1811660
SCHRIFTELIJKE VRAAG
nr. 437
van KATRIEN SCHRYVERS
datum: 12 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Videoconferenties in gemeenschapsinstellingen  -  Stand van zaken
Het decreet betreffende het jeugddelinquentierecht van 15 februari 2019 voorziet in de 
mogelijkheid van het gebruik van videoconferenties voor het verschijnen van 
minderjarigen voor de jeugdrechter (artikel 15). Daarnaast, ook opgenomen in het decreet 
Jeugddelinquentierecht, moeten de jongeren nog altijd de mogelijkheid krijgen om toch 
een persoonlijk contact te hebben met de jeugdrechter. Na de eerste fysieke verschijning 
voor de jeugdrechter krijgen de jongeren de keuze, die ze schriftelijk te kennen moeten 
geven en waarop ze op eender welk moment kunnen terugkomen. De rechter kan ook nog 
altijd een fysieke verschijning vorderen. Dat werd opgenomen in het uitvoeringsbesluit van 
23 oktober 2020, dat in werking trad op 25 december 2020.
Alle gemeenschapsinstellingen zijn uitgerust om via Webex met de jeugdrechtbanken in 
Vlaanderen te communiceren en zittingen te organiseren. Daarnaast is het mogelijk om 
contacten tussen advocaten en consulenten via de videoconferenties te organiseren. In 
antwoord op eerdere schriftelijke vragen vernam ik dat het gebruik van de 
videoconferenties systematisch kwantitatief wordt gemonitord door de 
gemeenschapsinstellingen.
In september 2021 werd een onlinetool gelanceerd waarbij de jeugdrechtbanken de 
digitale zittingen rechtstreeks kunnen boeken. Ondertussen werd op federaal niveau beslist 
om met hetzelfde systeem te werken.
In antwoord op mijn schriftelijke vragen (de meest recente was mijn schriftelijke vraag nr. 
643 van 31 maart 2023) verkreeg ik cijfers over het aantal videoconferenties.
1. Hoe vaak werden in heel 2023 videoconferenties georganiseerd in de 
gemeenschapsinstellingen tussen een jongere en de jeugdrechter? Graag een opdeling 
per gemeenschapsinstelling. Graag ook een (regionale) opdeling naargelang de 
betrokken jeugdrechtbank.
2. Hoe vaak werden in heel 2023 videoconferenties georganiseerd in de 
gemeenschapsinstellingen tussen een jongere en een advocaat? Graag een opdeling 
per gemeenschapsinstelling.
3. Hoe vaak werden in heel 2023 videoconferenties georganiseerd in de 
gemeenschapsinstellingen tussen een jongere en een consulent? Graag een opdeling 
per gemeenschapsinstelling.
4. Hoe vaak werden in heel 2023 videoconferenties georganiseerd in de 
gemeenschapsinstellingen tussen een jongere en een andere persoon? Graag een 
opdeling per gemeenschapsinstelling. Over welke andere personen kan het dan gaan?
5. Vond de tool om digitale zittingen rechtstreeks in te boeken ondertussen meer ingang? 
Welke acties worden desgevallend nog ondernomen om het gebruik ervan te doen 
toenemen? Hoe wordt de tool geëvalueerd?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 437 van 12 maart 2024
van KATRIEN SCHRYVERS
1. Onderstaande tabel biedt een overzicht van het aantal videoconferenties met de 
jeugdrechtbanken die zijn doorgegaan in 2023, opgedeeld per campus en per 
jeugdrechtbank.
De Markt De 
HuttenRuiselede Beernem Wingene De 
Grubbe
Antwerpen 20 5 2 5 4 23
Brugge 1 23
Brussel 1 6 5 21
Dendermonde 2 1 1
Gent 2 8 3 3 35
Hasselt
Kortrijk 1 20
Ieper 3 1 3
Mechelen 1 3
Leuven 1 1
Oudenaarde 1 1 4
Turnhout 2 2 17
Tongeren
Veurne 1 1
TOTAAL 25 9 22 18 9 151
2. Het aantal aparte onlinegesprekken tussen de jongere en zijn/haar advocaat die 
werden geregistreerd is voorlopig zeer beperkt. Er werden 4 online gesprekken 
geregistreerd tussen een advocaat en de jongere. Respectievelijk 2 in Beernem, 1 in 
Ruiselede en 1 in De Grubbe. 
3. Er werden – naast de hierboven vermelde videoconferenties met de jeugdrechtbanken 
– 50 online gesprekken geregistreerd tussen de consulent en de jongere.
De Markt De 
HuttenRuiselede Beernem Wingene De 
Grubbe
Consulent 5 14 6 4 6 15
4. Onderstaande tabel biedt een overzicht van alle andere online gesprekken die 
geregistreerd werden via de agendatool. Het gaat hierbij om gesprekken die 
geregistreerd werden in de agenda van de jongere. Hier is het evident dat de grootste 
categorie externe dienst- en hulpverleners zijn (bijv. diensten herstelgerichte en 
constructieve afhandeling, hulpverlenende organisaties, leerlingenbegeleiding, enz.). 
Er werden in totaal 328 online gesprekken geregistreerd. U vindt de onderverdeling 
over de campussen hieronder.
De 
MarktDe 
HuttenRuiselede Beernem Wingene De 
Grubbe
Externe hulpverlener 9 11 17 9 6 276
5. Gelet op het beperkte gebruik ervan werd na een evaluatie beslist om de tool niet meer 
te hanteren. Alle zittingen en afspraken die online verlopen, worden na (telefonisch) 
overleg met de jeugdrechtbank/griffie ingepland.     
