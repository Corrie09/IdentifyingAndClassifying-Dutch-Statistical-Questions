title: Erfgoedlening - Stand van zaken
thema: Onroerend erfgoed
pdf link: https://docs.vlaamsparlement.be/pfile?id=2062429
thema link: https://www.vlaamsparlement.be/parlementaire-documenten/schriftelijke-vragen/1814685
SCHRIFTELIJKE VRAAG
nr. 236
van JOHAN DANEN
datum: 21 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfgoedlening  -  Stand van zaken
De erfgoedlening is een lening met lage intrestvoet die aangevraagd kan worden voor 
werken aan beschermd of vastgesteld erfgoed. Verwerking en opvolging van de aanvragen 
gebeurt door de Participatiemaatschappij Vlaanderen (PMV). Jaarlijks heeft PMV een 
bedrag van 7 miljoen euro ter beschikking voor het toekennen van erfgoedleningen. In 
februari bleek dat het maximumbudget voor 2024 al bereikt was en er bijgevolg geen 
nieuwe aanvragen voor een erfgoedlening behandeld kunnen worden.
Eigenaars van beschermd erfgoed beschikken nog over andere 
ondersteuningsmogelijkheden. Voor eigenaars van vastgesteld erfgoed is de erfgoedlening 
echter de enige vorm van ondersteuning.
1. Hoe verhoudt het toegekende budget voor werken aan beschermd erfgoed zich tot het 
budget voor werken aan vastgesteld erfgoed?
2. Wat is de regionale spreiding van de aanvragen (graag in percentage per provincie)?
3. Voor welke bedragen is in resp. 2020, 2021, 2022 en 2023 een erfgoedlening 
aangevraagd?
4. Was het vooropgestelde budget in resp. 2020, 2021, 2022 en 2023 toereikend? Zo 
niet, hoe snel was het uitgeput en waren aanvragen derhalve niet meer ontvankelijk?
5. Hoe wil de minister eigenaars van vastgesteld erfgoed voor de rest van 2024 
ondersteuningsmogelijkheden bieden?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 236 van 21 maart 2024
van JOHAN DANEN
1. Van de sinds 2018 toegekende erfgoedleningen betreft 61,3 procent erfgoed uit de 
vastgestelde inventaris voor het onroerend erfgoed.
2. 37% van de aanvragen is afkomstig uit de provincie Antwerpen, 21,7% uit West-
Vlaanderen, 19,7% uit Oost-Vlaanderen, 11,8% uit Vlaams-Brabant, 9,8% uit Limburg.
3. In 2020 is voor 8.309.430,86 euro aan leningen aangevraagd, in 2021 5.716.052,83 
euro, in 2022 voor 12.687.256,88 euro, in 2023 voor 23.704.342,36 euro. 
4-5.Zie hiervoor mijn antwoord op vraag om uitleg 1334 van mevrouw Joke Schauvliege 
die op 14 maart jongstleden is behandeld in de bevoegde parlementaire commissie. 
Voor de erfgoedlening wordt jaarlijks 7 miljoen aan middelen beschikbaar gesteld aan 
PMV. Tot 2023 beschikte PMV op basis daarvan over voldoende budget om de vraag 
te ondervangen. De erfgoedlening is in 2023 doorgelicht en vergt bijsturingen. Tot zo 
lang is het bijstellen van het jaarlijkse budget niet aan de orde.
