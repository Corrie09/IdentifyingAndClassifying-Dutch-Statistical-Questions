title: Nationale Loterij - Cultuursubsidies
thema: Cultuur
pdf link: https://docs.vlaamsparlement.be/pfile?id=2023361
thema link: https://www.vlaamsparlement.be/parlementaire-documenten/schriftelijke-vragen/1782281
SCHRIFTELIJKE VRAAG
nr. 69
van KATIA SEGERS
datum: 24 november 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Nationale Loterij  -  Cultuursubsidies
Elke gemeenschap krijgt een bepaald percentage van de te verdelen winst van de Nationale 
Loterij toegewezen. Een deel van die middelen wordt verdeeld onder cultuurorganisaties.
1. Kan de minister een overzicht geven van hoeveel middelen er elk jaar sinds 2019 tot 
op heden van de Nationale Loterij toegewezen werden aan de Vlaamse Gemeenschap 
en hoeveel daarvan werden gereserveerd voor cultuur?
2. Graag een gedetailleerd overzicht van de concrete culturele projecten die betoelaagd 
werden met die Lotto-middelen per jaar van 2019 tot op heden (met inbegrip naam 
culturele organisatie, naam project, beknopte omschrijving project, gevraagd 
subsidiebedrag en finaal toegekend bedrag).
3. Op basis van welke criteria besliste de minister welk project hoeveel geld uit de Lotto-
middelen zou ontvangen? Hoe bepaalde de minister het project en de grootte van het 
budget?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 69 van 24 november 2023
van KATIA SEGERS
1. Er wordt ieder jaar een budget van ongeveer 475.000 euro aan middelen van de Nationale 
Loterij toegewezen aan de Vlaamse Gemeenschap voor het beleidsveld cultuur. 
Daarnaast worden binnen beleidsveld cultuur jaarlijks (uitzonderlijk) onderbenutte 
middelen ingezet voor bijkomende lottosubsidies. 
2. Zie antwoord op de Schriftelijke vraag 94 van collega Dhose.
In onderstaande tabel kan u een overzicht terugvinden van alle concrete projecten die 
betoelaagd werden met Lotto-middelen sinds 1 januari 2023 tot heden. 
3. Op basis van de aanvraag die telkens een motivatie, projectomschrijving, projectplanning 
en begroting omvatten, beslist de minister over de toekenning van lottomiddelen. 
BIJLAGE
Overzicht culturele projecten betoelaagd met lottomiddelen
