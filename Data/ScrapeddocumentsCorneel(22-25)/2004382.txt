title: Jeugdinfrastructuur - Budget
thema: Jeugdbeleid
pdf link: https://docs.vlaamsparlement.be/pfile?id=2004382
thema link: https://www.vlaamsparlement.be/parlementaire-documenten/schriftelijke-vragen/1766023
SCHRIFTELIJKE VRAAG
nr. 4
van HANNES ANAF
datum: 3 oktober 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Jeugdinfrastructuur  -  Budget
In het kader van de Septemberverklaring werden de budgettaire krijtlijnen voor het 
komende jaar vastgelegd. Als we inzoomen op jeugdinfrastructuur moeten we uit de 
communicatie van de minister begrijpen dat er een extra inspanning van 4 miljoen euro 
wordt gedaan. 
Wie het centenboekje van de Vlaamse Regering van iets dichter bekijkt, ziet echter dat er 
naast de 4 miljoen euro extra voor jeugdinfrastructuur, ook een besparing van 5 miljoen 
euro op jeugdinfrastructuur wordt doorgevoerd. Daar is verder geen tekst en uitleg bij 
gegeven, waardoor de meest logische conclusie bij het lezen van het centenboekje is dat 
er niet 4 miljoen euro extra wordt ge√Ønvesteerd, maar wel netto 1 miljoen euro wordt 
bespaard. 
1. Kan de minister duidelijkheid scheppen bij die cijfers? Wordt er 1 miljoen euro 
bespaard op jeugdinfrastructuur? Hoe rijmt de minister dat met zijn eigen 
communicatie net na de Septemberverklaring?
2. Als het effectief om een besparing gaat, zoals de cijfers lijken aan te tonen, is het dan 
al duidelijk waar het geld concreet bespaard zal worden? Met andere woorden: welke 
zaken waar eerst middelen voor begroot waren, zullen nu niet uitgevoerd kunnen 
worden als gevolg van de besparing?
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 4 van 3 oktober 2023
van HANNES ANAF
1. Bij BO 2023 werden bijkomende, eenmalige middelen voorzien en dus ingeschreven in 
de begroting voor Jeugdinfrastructuur. Het betreft een bijkomend budget van 5 miljoen 
euro. Aangezien het eenmalige middelen zijn, boven op het reguliere budget, worden 
deze bij BO 2024 in mindering gebracht t.o.v. het budget van 2023.
De eenmaligheid van dit budget is vermeld in de presentatie bij de BBT voor BO 2023, 
toegelicht in de commissie CJSM op 10 november 2022, en is ook mondeling 
meegedeeld tijdens deze commissie en opgenomen in het verslag. De daling is dan ook 
geen besparingsbeslissing, maar het logische gevolg van de afgesproken eenmaligheid 
van de kredieten.
Bij BO 2024 worden opnieuw voor Jeugdinfrastructuur eenmalig extra kredieten 
ingeschreven, ten bedrage van 4 miljoen euro. Bij BO 2025 zullen ook deze extra 
middelen in min bijgesteld worden.
2. Dit jaar werden de bijkomende middelen die bij BO 2023 toegekend werden, ingezet 
voor investeringen in kwaliteitsvolle basisvoorzieningen jeugd (ter versterking van het 
budget dat reeds binnen de projectoproep in het kader van relance was voorzien), grote 
jeugdinfrastructuur en investeringen in sectorale prioriteiten. 
De concrete besteding van de bijkomende middelen toegekend bij BO 2024 zal later 
bekend gemaakt worden.
