title: Heraanleg Antwerpse Scheldekaaien - Archeologisch onderzoek Kaaisleuf (Verdiepte Kaaiweg)
thema: Onroerend erfgoed
pdf link: https://docs.vlaamsparlement.be/pfile?id=2038343
thema link: https://www.vlaamsparlement.be/parlementaire-documenten/schriftelijke-vragen/1795030
SCHRIFTELIJKE VRAAG
nr. 137
van BJÖRN RZOSKA
datum: 17 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Heraanleg Antwerpse Scheldekaaien  -  Archeologisch onderzoek Kaaisleuf (Verdiepte 
Kaaiweg)
In het kader van de heraanleg van de Antwerpse Scheldekaaien werd in 2022 een nieuwe 
haalbaarheidsstudie gepubliceerd met betrekking tot de uitvoering van een sleuf doorheen 
de beschermde Burchtzone aan de Antwerpse kaaien. In die haalbaarheidsstudie wordt de 
opmerking gemaakt dat “een grondig archeologisch onderzoek noodzakelijk is en zeer 
omvangrijk zal worden”. De plannen zouden ook de goedkeuring van de Vlaamse overheid 
nodig hebben om de werken te kunnen starten. Omdat het debat volop leeft in Antwerpen, 
maar zich vooral lijkt te focussen op het mobiliteitsvraagstuk, heb ik hierover de volgende 
vragen aan de minister van Onroerend Erfgoed.
1. Kreeg de Vlaamse overheid al een vraag tot goedkeuring voor de uitvoering en/of 
opstart van dit project?
2. Kreeg het agentschap Onroerend Erfgoed al concrete vragen (samenwerking, advies, 
...) vanuit de dienst Archeologie van de stad Antwerpen in dit dossier? Zo ja, graag 
een overzicht van de vragen of reeds gezette stappen rond dit dossier inzake 
archeologisch onderzoek.
3. Is er al een (eerste) schatting gemaakt van de omvang, complexiteit en duurtijd van 
het nodige archeologische onderzoek?
4. Is er al een raming voor de kostprijs voor het archeologische onderzoek?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 137 van 17 januari 2024
van BJÖRN RZOSKA
1. Het agentschap Onroerend Erfgoed kreeg nog geen archeologienota, toelatingsaanvraag 
of adviesvraag voor de uitvoering en/of opstart van dit project.
2. In het kader van de opmaak van de haalbaarheidsstudie was er in maart 2021 overleg 
met mijn administratie, AG Vespa en de dienst Archeologie van de stad Antwerpen. 
Het agentschap Onroerend Erfgoed gaf toen enkele bezorgdheden en aandachtspunten 
mee over de impact van de verdiepte aanleg van de kaaiwegen op de archeologische 
site van de Burchtzone. 
Het agentschap Onroerend Erfgoed ontving nog geen definitieve haalbaarheidsstudie en 
kreeg tot op heden geen andere concrete vragen. De stedelijke dienst Archeologie plant 
op korte termijn een overleg met het agentschap voor een bespreking over de stand 
van zaken van dit project.
3. Mijn administratie heeft geen informatie over een (eerste) schatting van de omvang, 
complexiteit en duurtijd van het nodige archeologische onderzoek. 
4. Zie antwoord op deelvraag 3.
