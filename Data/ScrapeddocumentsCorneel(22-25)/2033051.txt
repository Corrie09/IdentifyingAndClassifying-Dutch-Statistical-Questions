title: Vlaamse Dienst voor Arbeidsbemiddeling en Beroepsopleiding (VDAB) - Klanttevredenheid
thema: Werk
pdf link: https://docs.vlaamsparlement.be/pfile?id=2033051
thema link: https://www.vlaamsparlement.be/parlementaire-documenten/schriftelijke-vragen/1794495
SCHRIFTELIJKE VRAAG
nr. 191 
van BRECHT WARNEZ
datum: 15 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Vlaamse Dienst voor Arbeidsbemiddeling en Beroepsopleiding (VDAB)  -  Klanttevredenheid
Burgers, ondernemingen en overheden verwachten een sterke, toegankelijke en 
klantgerichte dienstverlening en werking van de Vlaamse overheid. Het is belangrijk te 
waken over de kwaliteit van dienstverlening, ook bij de Vlaamse Dienst voor 
Arbeidsbemiddeling en Beroepsopleiding (VDAB.)
Een belangrijk instrument daarbij is het voeren van een klanttevredenheidsonderzoek. 
Dankzij klanttevredenheidsonderzoeken of -metingen verwerft een overheid 
verbeterinformatie en wordt de band met de klanten versterkt. Bovendien stimuleert dit 
het klantgericht denken binnen de organisatie. Een klanttevredenheidsonderzoek 
bevordert de evolutie van een aanbodgestuurde naar een meer vraaggestuurde 
dienstverlening en werking waarbij burgers, ondernemingen en overheden steeds centraal 
staan.
Graag alle data in Excel ter beschikking stellen.
1. Wanneer werd de laatste klanttevredenheidsmeting uitgevoerd wat de werking en de 
dienstverlening van VDAB betreft? 
2. Om de hoeveel tijd is er een meting van de klanttevredenheid? 
3. Gebruikt VDAB andere methodes dan een bevraging alleen om klanttevredenheid te 
meten? Zo ja, welke methodes?
4. Op basis van welke criteria worden de tevredenheidsmetingen gehouden? 
a) Wat zijn de doelstellingen?
b) Hoeveel respondenten werden er bevraagd?
c) Hoe zorgt men ervoor dat de steekproef representatief is voor de klant van VDAB?
d) Is er een minimumresponsgraad?
e) Gaat het om een gestratificeerde steekproef, een willekeurige steekproef of wordt 
er gewerkt via zelfselectie?
f) Wordt na een klantencontact standaard een bevraging gedaan?
g) Hoe wordt bepaald welke aspecten van de dienstverlening al dan niet bevraagd 
worden?
h) Worden de resultaten gestandaardiseerd?
5. Verloopt het klanttevredenheidsonderzoek digitaal of fysiek?
6. Worden de klanttevredenheidsmetingen volledig uitgevoerd door de eigen diensten of 
wordt er daartoe ook samengewerkt/uitbesteed met/aan gespecialiseerde 
adviesbureaus?
a) In het laatste geval, hoeveel bedroeg de kostprijs voor die 
klanttevredenheidsmeting per jaar?
b) Vanwaar de keuze voor deze manier van aanpak?
7. Wat waren de belangrijkste resultaten van de laatste klanttevredenheidsmeting?
a) Wat is de algemene tevredenheid(sscore)?
b) Wat zijn de (voornaamste) verbeterpunten?
c) Werd er specifiek ook gepeild naar de tevredenheid over digitale dienstverlening?
Zo ja, wat waren de resultaten hieromtrent?
Zo niet, waarom niet?
Zo niet, wordt er overwogen om daar in de toekomst naar te vragen?
8. Hoe verhouden zich de resultaten van de laatste klanttevredenheidsmeting ten 
opzichte van de voorlaatste? 
a) Wat was de algemene tevredenheid(sscore) van de voorlaatste 
klanttevredenheidsmeting en wanneer werd die uitgevoerd?
b) Is er een positieve of negatieve evolutie?
9. Op welke wijze werd gevolg gegeven aan de laatste klanttevredenheidsmeting? 
a) Hoe zullen de resultaten in de werking van VDAB geïmplementeerd worden?
b) Heeft de minister daartoe specifieke instructies gegeven?
c) Op welke manier volgt de minister de doorvoering van mogelijke verbeterpunten 
op?
10. Communiceert VDAB na het klanttevredenheidsonderzoek nog naar de respondent 
over wat men doet met de resultanten van het onderzoek?
11. Is er op korte termijn een nieuwe klanttevredenheidsmeting gepland? Zo ja, wanneer 
worden de resultaten verwacht?
12. Hoe evalueert de minister de laatste klanttevredenheidsmeting van VDAB?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 191 van 15 januari 2024
van BRECHT WARNEZ
1. VDAB voerde in januari 2024 een tevredenheidsmeting uit naar de werking en 
dienstverlening van VDAB.
2. VDAB voert op een continue basis tevredenheidsmetingen uit. 
3. De tevredenheidsmetingen worden gecoördineerd vanuit het team Kwaliteit, Efficiëntie 
en Effectiviteit. Hiervoor gebruikt VDAB de tool Hello Customer. 
Er wordt 1 score-vraag gesteld (vb. ‘Hoe tevreden ben je over …’) en 1 waarom-vraag: 
waarom geef je deze score. In een open tekstveld kan de klant feedback noteren. Het 
feedback platform kan via AI grote volumes aan open feedback verwerken en zal op 
basis van woordherkenning de feedback rubriceren in hoofd- en subcategorieën. 
Daarnaast kan deze feedback nog verder geanalyseerd worden door gebruik van 
metadata. Deze sentimentanalyse is in real time beschikbaar.
De metingen zijn geënt op de customer journey en lopen of continue of tot het gewenst
aantal respondenten behaald is. Ze hebben tot doel de klantentevredenheid te meten 
in
functie van voortdurend verbeteren. Naast de score biedt de woordelijke feedback
waardevolle informatie over onze dienstverlening.
De bevragingen gebeuren kort na een klantencontact met VDAB en genereren daardoor 
een hogere respons; via een minimale tijdsinvestering levert het een maximale 
kwalitatieve output op en de kwalitatieve feedback is dankzij AI efficiënt te analyseren.
Daarnaast organiseren provincies thematische cursistenraden. Deze worden zowel op 
centraal niveau als provinciaal georganiseerd. Hierbij worden cursisten in groep 
bevraagd over een of meerdere vormen van werkplekleren na of tijdens 
competentieversterking. 
In 2023 werden cursistenraden georganiseerd over werkplekleren, het project 
greenpower.
Voor 2024 staat een cursistenraad over de opleiding dispatcher op de planning.
4. VDAB maakt gebruik van triggers, dit zijn gekozen sleutelmomenten/acties waarna de 
meting naar de klant vertrekt.
a) VDAB heeft vooropgestelde KPI’s voor bevragingen naar werkgevers, 
werkzoekenden, werknemers en burgers. Voor werkgevers is dit 80%, voor 
werkzoekenden 85%, voor werknemers 80%, voor burgers 80% en interne en 
externe klanten 80%.
b) VDAB bevraagt alle klanten die gebruikmaken van een dienstverlening.
c) Aangezien alle klanten die gebruikmaken van een dienstverlening van VDAB worden 
bevraagd, is dit niet van toepassing.  
d) Aangezien alle klanten die gebruikmaken van een dienstverlening van VDAB worden 
bevraagd, is dit niet van toepassing.  
e) Aangezien alle klanten die gebruikmaken van een dienstverlening van VDAB worden 
bevraagd, is dit niet van toepassing.  
f) VDAB bevraagt burgers standaard na een klantencontact, mits het in acht nemen 
van een quarantaineperiode van 3 maanden per bevraging. Op deze manier 
vermijdt VDAB dat burgers overbevraagd worden.
g) VDAB heeft de keuze gemaakt om de dienstverlening zoals voorgesteld in vraag 7 
te bevragen.
h) VDAB standaardiseert de resultaten niet.
5. VDAB organiseert de tevredenheidsmetingen digitaal.  
6. VDAB voert de klantentevredenheidsmetingen zelf uit via de tool Hello Customer. 
7.
WERKGEVERS                                                                        
TEVREDENHEID dec 2023
Publicatie vacature alternerend 83,43%
WG over vacatures in eigen en gedeeld 
beheer 80,65%
WG over IBO 91,67%
WERKZOEKENDEN                                                                      
TEVREDENHEID dec 2023
E-learning 86,67%
WZ over NCS 91,92%
 WZ over gemaakte afspraken alternerend 86,90%
WZ over IBO 71,05%
WZ over opleiding in CC 85,67%
WZ over instroom opleidingen 77,51%
WZ over algemene oriëntering 68,57%
BURGER                                                                   
TEVREDENHEID dec 2023
 Burger over workshops 
86,05%
INTERNE EN EXTERNE KLANTEN                                                                  
TEVREDENHEID dec
2023
Interne en externe klanten over backoffice 91,06%
a) De algemene tevredenheidsscore is opgenomen in onderstaande tabel
WERKGEVERS                                                                        De indicator voor elke dienstverlening 
of product is 80% (KPI).
D.w.z. dat we prioritair inzetten op de 
laagste scores om bij te benen tot het 
niveau van de andere indicatoren. 
TEVREDENHEID 2022 2023
WG - NPS
22 31
WG over online tools
Publicatie vacature 85,26% 85,33%
WG over vacatures in eigen 
en gedeeld beheer
(*) Op dit moment liep de 
meting enkel over gedeeld 
beheer 75,99% 79,19%
WG over IBO 83,23% 87,23%
WERKZOEKENDEN                                                                      De indicator voor elke dienstverlening 
of product is 85% (KPI).
D.w.z. dat we prioritair inzetten op de 
laagste scores om bij te benen tot het 
niveau van de andere indicatoren. 
TEVREDENHEID 2022 2023
WZ - NPS
26 30
WZ over online tools
Inschrijving (wizard) 
alternerend 87,86% 87,21%
E-learning 85,75% 88,20%
WZ over NCS 92,41% 91,91%
WZ over contact bemiddelaar 
alternerend 88,22% 88,47%
WZ over gemaakte afspraken 
alternerend 87,20% 86,85%
WZ over IBO 68,1% 76,55%
WZ over opleiding in CC 85,7% 84,22%
WZ over instroom opleidingen 76,2% 77,56%
WZ over algemene 
oriëntering 81,25% 82,01%
WERKNEMERS                                                                       De indicator voor elke dienstverlening 
of product is 80% (KPI).
D.w.z. dat we prioritair inzetten op de 
laagste scores om bij te benen tot het 
niveau van de andere indicatoren. 
TEVREDENHEID 2022 2023
WN - NPS
32 34
BURGER                                                                   De indicator voor elke dienstverlening 
of product is 80% (KPI).
D.w.z. dat we prioritair inzetten op de 
laagste scores om bij te benen tot het 
niveau van de andere indicatoren. 
TEVREDENHEID 2022 2023
 Burger over workshops 86,05% 87,57%
INTERNE EN EXTERNE 
KLANTEN                                                                  De indicator voor elke dienstverlening 
of product is 80% (KPI).
D.w.z. dat we prioritair inzetten op de 
laagste scores om bij te benen tot het 
niveau van de andere indicatoren. 
TEVREDENHEID 2022 2023
Interne en externe klanten 
over backoffice (gestart als 
piloot in oktober 2020) 92,68% 91,87%
Website 69,20% 67,90%
b) VDAB heeft per doelgroep KPI’s vastgelegd. Voor werkgevers is dit 80%, voor 
werkzoekenden 85%, voor werknemers 80%, voor burgers 80% en interne en 
externe klanten 80%. De diensten gaan aan de slag met de kwalitatieve input en 
zetten verbeterpunten op. VDAB heeft op een aantal metingen een Close the loop 
opgezet. VDAB contacteert bij een negatieve waardering burgers die aangegeven 
hebben dat zij gecontacteerd mogen worden.
c) VDAB peilt zowel bij werkgevers als werkzoekenden naar tevredenheid over het 
gebruik van online tools (zie tabel)
8. De verhouding van de resultaten van de laatste klantentevredenheidsmeting ten 
opzichte van de voorlaatste is opgenomen in onderstaande tabel. 
WERKGEVERS                                                                        
TEVREDENHEID nov
2023dec 2023
WG - NPS
30 nvt
Publicatie vacature alternerend 85,2% 83,43%
WG over vacatures in eigen en gedeeld 
beheer
82,48% 80,65%
WG over IBO 91,67% 91,67%
Arbeidsmarktinfo en inzichten WG 
57,32% nvt
WERKZOEKENDEN                                                                      
TEVREDENHEID nov 2023 dec 2023
WZ - NPS 31 nvt
Inschrijving (wizard) alternerend nvt nvt
Website nvt nvt
E-learning 89,02% 86,67%
WZ over NCS 91,9% 91,92%
WZ over contact bemiddelaar alternerend nvt nvt
WZ over gemaakte afspraken alternerend 86,78% 86,90%
WZ over IBO 75% 71,05%
WZ over opleiding in CC 79,44% 85,67%
WZ over instroom opleidingen 79,12% 77,51%
WZ over algemene oriëntering 81,48% 68,57%
WERKNEMERS                                                                       
TEVREDENHEID nov 2023 dec
2023
WN - NPS
34 nvt
BURGER                                                                   
TEVREDENHEID nov 2023 dec 2023
 Burger over workshops 
82,5% 86,05%
INTERNE EN EXTERNE KLANTEN                                                                  
TEVREDENHEID nov 2023 dec
2023
Interne en externe klanten over 
backoffice 86,57% 91,06%
a) Cijfers over de klantentevredenheid van november 2023 zijn opgenomen in tabel 
zie vraag 8. 
b) VDAB stelt vast dat de resultaten stabiel zijn.
9. a) De gedelegeerd bestuurder buigt zich maandelijks over de tevredenheidsresultaten. 
De cijfers komen ook voor in de indicatorenboeken van VDAB. Teamleiders en 
managers capteren resultaten en gaan hiermee aan de slag. 
b) De minister is tevreden over de manier waarop VDAB tevredenheidsmetingen 
aanpakt. 
c) De tevredenheidsmeting is een onderdeel in het jaarverslag van VDAB.
10.VDAB communiceert naar de respondent niet over de resultaten na de 
tevredenheidsmeting. Op individueel niveau kan VDAB in het kader van Close the loop 
communiceren over het resultaat met de betrokken burger. VDAB contacteert bij een 
negatieve waardering burgers die aangegeven hebben dat zij gecontacteerd mogen 
worden. Dit geeft VDAB de kans om een oplossing te bespreken met de burger en/of 
de relatie met de burger te herstellen.
11.VDAB voert op een continue basis tevredenheidsmetingen uit en de resultaten zijn 
meteen zichtbaar. 
12.De minister is tevreden over de inspanningen die VDAB levert. De minister stelt vast 
dat de positieve resultaten van VDAB van 2022 bevestigd werden in 2023.
