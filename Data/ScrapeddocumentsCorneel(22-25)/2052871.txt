title: Waterwegen - Sluikstorten
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=2052871
thema link: https://www.vlaamsparlement.be/parlementaire-documenten/schriftelijke-vragen/1809393
SCHRIFTELIJKE VRAAG
nr. 740
van BERT MAERTENS
datum: 4 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Waterwegen  -  Sluikstorten
De Vlaamse Waterweg (DVW) laat weten dat er sinds 2021 een toename is van zwerfvuil 
rond en in onze kanalen en rivieren. Dat is nefast, niet alleen voor ons leefmilieu, maar 
ook om economische redenen. Zwerfvuil kan immers de schroeven van boten en de sluizen 
ernstig beschadigen.
1. Welke sensibiliseringsacties werden deze legislatuur georganiseerd? Welke 
sensibiliseringsacties plant de minister nog om zwerfvuil in de binnenwateren tegen te 
gaan?
2. Hoeveel ton werd deze legislatuur opgehaald? Graag opgelijst per jaar, per provincie 
en per soort afval. 
3. Welke sensibiliserende initiatieven plant de minister nog deze legislatuur tegen het 
dumpen van afval in de binnenwateren?
4. Krijgen steden en gemeenten ondersteuning om initiatieven en schoonmaakacties op 
te zetten?
5. Hoeveel boetes werden uitgeschreven voor zwerfvuil in onze binnenwateren?
6. Controle is moeilijk, maar plant de minister extra camera’s om sluikstorten tegen te 
gaan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 740 van 4 maart 2024
van BERT MAERTENS
1. Ik verwijs naar mijn antwoorden op schriftelijke vragen nrs. 822 en 1198 gesteld door 
de heer Stijn De Roo op resp. 3 maart 2021 en 28 april 2023.
2. Ik verwijs voor de jaren 2021 en 2022 naar het antwoord op schriftelijke vraag nr. 
1198.
Aangezien een waterweg niet stopt bij een provincie, kunnen de gevraagde gegevens 
niet op dit detailniveau gerapporteerd worden.
Voor het jaar 2023 betreft het volgende volumes:
•Afval vanop het land (ton): 363,18
•Drijvend vuil (ton): 1.325,57
3. Ik verwijs hiervoor naar mijn antwoord op schriftelijke vraag nr. 331 gesteld door de 
heer Stijn De Roo op 1 december 2023.
4. Ik verwijs hiervoor naar mijn antwoord op schriftelijke vragen nrs. 331 van 1198.
5. De Vlaamse Waterweg nv (DVW) heeft in 2023 geen PV’s opgesteld voor zwerfvuil. 
Er wordt vooral ingezet op sensibilisering/communicatie langsheen de binnenwateren 
met bijzondere aandacht voor de gebruikers op en naast de waterweg via onder meer 
deelname aan de Week van de Handhaving rond zwerfvuil en sluikstorten.
6. DVW plant geen extra camera’s te plaatsen om sluikstorten tegen te gaan.
