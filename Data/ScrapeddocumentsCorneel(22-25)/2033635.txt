title: Mobiele applicaties - Toegankelijkheid
thema: Gelijke kansen
pdf link: https://docs.vlaamsparlement.be/pfile?id=2033635
thema link: https://www.vlaamsparlement.be/parlementaire-documenten/schriftelijke-vragen/1793516
SCHRIFTELIJKE VRAAG
nr. 98
van BRECHT WARNEZ
datum: 11 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Mobiele applicaties  -  Toegankelijkheid
Vlaanderen streeft naar een integraal toegankelijke leefomgeving. Er werd geïnvesteerd in 
kwalitatieve digitale dienstverlening en verschillende projecten werden de afgelopen 
maanden gelanceerd om voor elke Vlaming toegang te verzekeren tot onlinediensten. Die 
toegang moet vlot, veilig en gebruiksvriendelijk zijn om eenieder te betrekken in een 
inclusieve, moderne maatschappij.
Niet alleen blinden en slechtzienden verdienen een aangepaste onlinedienstverlening, ook 
mensen met andere beperkingen of leesproblemen. Het verbeteren van de 
toegankelijkheid is geen einddoel op zich: applicaties en onlinediensten moeten er naar 
streven om voor elke burger een optimale dienstverlening te verzekeren.
Dat vereist, volgens het expertisecentrum Inter Vlaanderen, dat informatie bereikbaar, 
bruikbaar, beschikbaar, begrijpelijk en bekend is. Om expertise op het vlak van digitale 
toegankelijkheid duurzaam te realiseren, moet de Vlaamse overheid wat betreft de 
publieke websites een voorbeeldrol opnemen.
In 2020 voldeed slechts 56 procent van de Vlaamse publieke websites aan de richtlijnen 
van het AnySurfer-label.
Deze vraag is een opvolgvraag van vraag nr. 37 van 13 oktober 2022 aan toenmalig 
minister Somers.
Gelieve de cijfers in Excel weer te geven.
1. Hoeveel van de Vlaamse publieke websites voldoen aan de richtlijnen van het 
AnySurfer-label? Graag een overzicht van de laatste 5 jaar.
2. De vorige minister gaf mee dat er in het Bestuursdecreet, net zoals in de Europese 
richtlijn, geen sancties zijn opgenomen bij niet-naleving van de WCAG-richtlijnen (Web 
Content Accessibility Guidelines). Hij liet weten voorstander te zijn van sensibilisering 
en opleidingen in plaats van sancties.
Zal de minister die lijn doortrekken? Zo niet, wat wil de minister anders doen?
3. Minister Somers kondigde in zijn antwoord aan dat hij nieuwe initiatieven plande. Zo 
werd er vorige zomer een subsidieoproep gelanceerd. Verder werden er ook 
werkpakketten van de City Deal ‘e-inclusion by Design’ opgestart.
a) Over de subsidies: 
i. Graag per provincie en gemeente een overzicht van de toegekende subsidies 
met vermelding van het bedrag.
ii. Hoe evalueert de minister de maatregel?
b) Over de werkpakketten:
Hoe evalueert de minister de maatregel?
c) Plant de minister nog bijkomende maatregelen?
d) Hoe ziet de minister de toekomst van het project? Blijft dit nodig?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 98 van 11 januari 2024
van BRECHT WARNEZ
1. De laatste vijf jaar werd de digitale toegankelijkheid van Vlaamse publieke websites op 
verschillende manieren gemonitord. 
Tabel 1: Aantal toegankelijke websites uit de toegankelijkheidsmonitoring uitgevoerd 
door AnySurfer in 2017-2020
Jaar  %  Absolute aantallen  
2017  49  74/150  
2018  44  66/150  
2019  51  76/150  
2020  56  84/150 
2. Net zoals mijn voorganger verkies ik hierrond te sensibiliseren en in opleidingen te 
voorzien. Ik zal daarvoor ook verder samenwerken met het Agentschap Toegankelijk 
Vlaanderen. Zo plant Inter dit voorjaar nog intervisies voor lokale besturen rond digitale 
toegankelijkheid, onder meer over de EU-richtlijn webtoegankelijkheid. Inter heeft ook 
eind 2023 een toolbox digitale 
3. a) i. In 2022 werd inderdaad de subsidieoproep “uitrol e-inclusiebeleid 2022-2024” 
gelanceerd. Zie bijlage 1 voor het overzicht van de toegekende subsidies per 
gemeente en per provincie. De Vlaamse Gemeenschapscommissie ontving in dit 
kader ook een subsidie (ten belope van 1.875.000 EUR). 
ii. Het is nog wachten op de eindrapportering om hier een sluitend antwoord op te 
kunnen geven. Deze moet uiterlijk op 30 juni 2025 ingediend worden. Het feit 
dat 160 lokale besturen hebben ingetekend op de subsidie illustreert alvast dat 
de subsidie inspeelt op een behoefte bij de lokale besturen. 
b) Ook wat betreft de werkpakketten van de City Deal ‘e-inclusion by Design’ wil ik de 
evaluatie en -rapportering eind februari ‘24 afwachten. Het project zit op schema en 
we ervaren een grote motivatie en enthousiasme bij de 13 deelnemende 
centrumsteden (en Vlaamse Gemeenschapscommissie) binnen het project. 
c) Aangezien een heel aantal projecten lopen tot eind 2024, plan ik voorlopig geen 
nieuwe initiatieven. 
d) De cijfers uit vraag 1 laten zien dat er nog werk aan de winkel is. De digitale 
transformatie gaat razendsnel en uit de respons op het actieplan ‘Iedereen Digitaal’ 
blijkt een duidelijke nood om in te zetten op digitale inclusie en het creëren van een 
digitaal toegankelijke samenleving. Een doelstelling waar ik de rest van deze 
regeerperiode graag op verder werk. 
BIJLAGE
Toegekende subsidies ‘Uitrol E-inclusiebeleid’ per gemeente en provincie.
