title: De Lijn - Afgeschafte haltes
thema: Mobiliteit en Verkeer
pdf link: https://docs.vlaamsparlement.be/pfile?id=2082752
thema link: https://www.vlaamsparlement.be/parlementaire-documenten/schriftelijke-vragen/1836400
SCHRIFTELIJKE VRAAG
nr. 51
van AMINA VANDENHEUVEL
datum: 25 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
De Lijn  -  Afgeschafte haltes
Er wordt gesproken over 3000 haltes die verdwenen zijn sinds de invoering van 
basisbereikbaarheid. Tot op de dag van vandaag zijn er echter nog geen concrete cijfers 
van gepubliceerd.
1. Hoeveel haltes zijn er geschrapt sinds het begin van de basisbereikbaarheid?
2. Hoeveel haltes worden er nog geschrapt?
3. Graag een overzicht in welke regio's en hoeveel haltes er zijn geschrapt.
4. Graag een overzicht over welke haltes er al teruggeroepen zijn door de 
vervoerregioraden.
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 51 van 25 oktober 2024
van AMINA VANDENHEUVEL
1-4.Basisbereikbaarheid is geen besparing, maar een betere afstemming van vraag en 
aanbod en dus een betere, vraaggerichte dienstverlening aan de reiziger.
In kader van de uitrol van de nieuwe vervoersplannen werden tot nu 5175 haltes 
geschrapt en zijn er 2337 nieuwe haltes bijgekomen in het kader van de 
vervoersplannen. Het aantal haltes wijzigt voortdurend. Dagelijks komen er haltes bij 
of gaan er haltes weg in functie van optimalisaties aan het netwerk en wegenwerken. 
Het is bijgevolg niet mogelijk om een overzicht te bezorgen gezien dit van dag tot dag 
wijzigt.
