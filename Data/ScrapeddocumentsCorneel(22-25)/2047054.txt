title: Geluidsoverlast door verkeer - West-Vlaanderen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2047054
thema link: https://www.vlaamsparlement.be/parlementaire-documenten/schriftelijke-vragen/1800232
SCHRIFTELIJKE VRAAG
nr. 597
van BRECHT WARNEZ
datum: 1 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geluidsoverlast door verkeer  -  West-Vlaanderen
Uit een onderzoek uit 2018 gevoerd door het Departement Omgeving van de Vlaamse 
overheid blijkt dat 9,1% van de Vlaamse inwoners lijdt onder geluidshinder afkomstig van 
verkeer en vervoer.
In 2002 vaardigden het Europees Parlement en de Europese Raad de Richtlijn 
Omgevingslawaai uit waarmee ze een uniforme aanpak van het probleem in alle lidstaten 
beogen. Ter uitvoering van de richtlijn stelde de toenmalige Vlaamse Regering het 
‘Geluidsactieplan 2019-2023 voor belangrijke wegen’ voor. In dat plan wordt een strategie 
met mogelijke actiemaatregelen uitgewerkt waarbij wordt gewerkt met een plandrempel 
van 70 decibel langs veelgebruikte wegen. Dat houdt in dat prioriteit wordt gegeven aan 
plaatsen langs wegen met meer dan 3.000.000 passages per jaar, waar de geluidsgrens 
de drempel van 70 decibel overschrijdt.
Uit een onderzoek van de Wereldgezondheidsorganisatie (WHO) blijkt dan weer dat een 
regelmatige blootstelling aan geluidsniveaus van meer dan 55 decibel de kans verhoogt op 
hart- en vaatziektes. Dat toont aan dat we in Vlaanderen wetenschappelijk onderzoek 
moeten blijven opvolgen en geluidsniveaus blijven monitoren.
Volgens de Europese Richtlijn RL 2002/49/EG moet elke 5 jaar een geluidsbelastingkaart 
worden opgesteld. Hoewel die kaart geen precieze weergave is van de plaatsen waar men 
met geluidshinder te kampen heeft, heeft ze wel een strategisch belang. De laatste 
beschikbare kaart voor Vlaanderen dateert van 2016 en moet dus worden geüpdatet.
Dit is een vervolgvraag op schriftelijke vraag nr. 1035 van 17 maart 2022 en op schriftelijke 
vraag nr. 1336 van 8 juni 2023.
Gelieve de gevraagde gegevens in een Excel-bestand weer te geven.
1. De nieuwe geluidsbelastingkaart is ondertussen beschikbaar via Geopunt.
a) Hoe evalueert de minister de nieuwe metingen?
b) Plant de minister een bijkomende aanpak of een bijgestuurde planning naar 
aanleiding van de kaart?
Zo ja, welke?
Zo niet, waarom niet?
2. Gezien het hoge aantal punten waar overlast gemeten en ervaren wordt, ziet de 
minister nood aan een versnelde aanpak van de pijnpunten?
a) Kan de minister de grote lijnen van haar visie op de aanpak van geluidsoverlast 
door verkeer weergeven?
b) Krijgt de minister vanuit lokale besturen vaak de vraag om pijnpunten aan te 
pakken? Wordt rekening gehouden met die meldingen?
3. Zijn er sinds mijn vorige vraag plaatsen aan gewestwegen bijgekomen waar de 
geluidsdrempel 70 decibel overschrijdt en waar er jaarlijks 3.000.000 passages 
gebeuren?
Zo ja, kan de minister een overzicht geven (per provincie)?
4. Zijn er sinds mijn vorige vraag geluidswerende constructies in West-Vlaanderen 
bijgekomen?
Zo ja, graag vermelding van de exacte locatie, de kosten en het bouwjaar.
5. Kan de minister de effecten van de nieuwe geluidswerende constructies geven? Graag 
een overzicht per constructie met de verschillen in metingen voor en na de installatie.
6. Plant de minister nieuwe geluidswerende constructies in West-Vlaanderen?
a) Zo ja, kan de minister meedelen over welke locaties het gaat en eventueel timing 
en budget vermelden?
b) Kan de minister de budgettaire verhouding van dergelijke investeringen per 
provincie weergeven voor de voorbije 5 jaar?
c) Is er een evenwicht tussen de provincies te merken? Zo niet, wat is de reden 
daarvoor?
7. Kan de minister een overzicht geven voor West-Vlaanderen van de gemeenten waar 
de laatste 2 jaar geluidsmetingen hebben plaatsgevonden?
Zo ja, kan de minister ook de exacte resultaten bezorgen per datum waarop gemeten 
is? Graag een onderscheid tussen gevelbelastingsmetingen, CPX-metingen, SPB/CPB-
metingen en in-situ-metingen. Indien mogelijk ook met vermelding van de gewestweg 
en het kilometerpunt waar gemeten is. Wat leert de minister uit die metingen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 597 van 1 februari 2024
van BRECHT WARNEZ
1. a) De Vlaamse geluidsbelastingskaarten zijn het resultaat van computersimulaties 
(berekeningen) via de rekenmethode CNOSSOS-EU. De resultaten worden opgezet 
in een geluidsactieplan.
b) Ja, er wordt momenteel een nieuw geluidsactieplan opgesteld. Zodra dit actieplan 
klaar is en goedgekeurd is door de Vlaamse Regering, zal hierover worden 
gecommuniceerd via de website van het Departement Omgeving.
2. a) Op de website van het Agentschap Wegen en Verkeer (AWV) staat het beleid rond 
het nemen van maatregelen tegen wegverkeerslawaai toegelicht.
b) Alle meldingen die het AWV ontvangt, worden onderzocht en zo nodig aangepakt.
3. Omdat de toegepaste rekenmethode verschilt van deze die werd toegepast bij eerdere 
karteringsrondes, is het niet aangewezen om de resultaten van referentiejaar 2021 te 
vergelijken met voorgaande edities (2006, 2011 en 2016). Het valt immers niet uit te 
sluiten dat verschillen in berekende blootstelling louter te wijten zijn aan de toepassing 
van deze nieuwe rekenmethode en niet een gevolg zijn van een verhoogde of 
verminderde blootstelling. Het is bijgevolg niet mogelijk de gevraagde gegevens aan 
te leveren. De in opmaak zijnde geluidsactieplannen zullen meer informatie bevatten 
over het aantal blootgestelden en gehinderden. 
4. Ja, in 2023 werden er geluidsschermen voorzien ter hoogte van Kortijk A19XR8 
(R0080001 refpt. 15.700 - 16.100 en R0081671 refpt. 0.150 - 0.200).
5. Neen, er werden nog geen controlemetingen uitgevoerd ter hoogte van de nieuwe 
geluidsschermen te Kortrijk A19XR8. Er zijn dus nog geen resultaten beschikbaar.
6. a) Hiervoor verwijs ik naar het antwoord op schriftelijke vraag nr. 1261, gesteld door 
de heer Bert Maertens op 17 mei 2023.
b)  
c) Nee, door de verschillen in aantal km wegen en bebouwingsdensiteit tussen de 
verschillende provincies is een evenredige verdeling tussen de vijf provincies ook 
niet helemaal correct.
7. a) CPX-metingen: zie bijlagen voor de meetjaren 2022 en 2023.

b) In-situ-metingen: Brugge N31 (alle testresultaten voldoen aan de bestekseisen)
c) Gevelbelastingsmetingen: zie onderstaande tabel.
GEMEENTE ADRES HUISNR MEETDATUM LAeq
Brugge Oostendse Steenweg 207 7/2/2022 64,4
Brugge Oostendse Steenweg 195 7/2/2022 59,8
Brugge Oostendse Steenweg 139C 7/2/2022 67,3
Brugge Oostendse Steenweg 222 7/2/2022 67,0
Ardooie Beverensestraat 94 7/2/2022 66,9
Ardooie Beverensestraat 90 7/2/2022 62,9
Ardooie Beverensestraat 73 7/2/2022 61,6
Ardooie Beverensestraat 86 7/2/2022 55,5
Ardooie Beverensestraat 80 7/2/2022 58,2
Damme Hoornstraat 3 9/2/2022 69,1
Damme Hoornstraat 120 9/2/2022 66,4
Damme Hoornstraat 16 9/2/2022 63,5
Damme Hoornstraat 14 9/2/2022 61,4
Damme Hoornstraat 13 9/2/2022 59,0
Damme Natiënlaan 9 9/2/2022 65,5
Damme Natiënlaan 7 9/2/2022 62,9
Ardooie Beverensestraat 75 7/3/2022 65,5
Ardooie Beverensestraat 77 7/3/2022 66,9
Ardooie Beverensestraat 79 7/3/2022 66,6
Ardooie Beverensestraat 100 7/3/2022 64,6
Ardooie Beverensestraat 102 7/3/2022 61,4
Damme Hoornstraat 161 18/3/2022 70,2
Damme Hoornstraat 159 18/3/2022 60,3
Damme Hoornstraat 116 18/3/2022 63,0
Damme Hoornstraat 114b 18/3/2022 56,5
Damme Hoornstraat 157 18/3/2022 57,9
Damme Hoornstraat 1 18/3/2022 61,7
Damme Damweg 74 18/3/2022 65,0
Damme Damweg 76 18/3/2022 62,5
Damme Damweg 72 18/3/2022 61,5
Oostkamp Legendaledreef 27 29/3/2022 65,0
Oostkamp Legendaledreef 25 29/3/2022 73,3
Oostkamp Legendaledreef 20 29/3/2022 64,8
Oostkamp Legendaledreef 5 29/3/2022 71,0
Oostkamp Jan Breidelstraat 30 29/3/2022 65,8
Oostkamp Legendaledreef 2 29/3/2022 67,3
Oostkamp Kortrijksestraat 141A 29/3/2022 67,7
Oostkamp Kortrijksestraat 180 29/3/2022 71,2
Oostkamp Kortrijksestraat 180 29/3/2022 71,7
Brugge
Zwaanhofstraat 107-
08/07/2022Ldag = 
54,0
Lavond 
= 51,6
Lnacht 
= 50,1
Harelbeke Zwevegemsestraat 75 27/03/2023 67,9
Harelbeke Zwevegemsestraat 83 27/03/2023 67,9
Harelbeke Zwevegemsestraat 87 27/03/2023 63,9
Harelbeke Zwevegemsestraat 99 27/03/2023 64,6
Harelbeke Zwevegemsestraat 44 27/03/2023 64,8
Harelbeke Keizershoek 14 27/03/2023 66,7
Harelbeke Keizershoek 24 27/03/2023 59,7
Harelbeke Keizershoek 38 27/03/2023 63,5
Harelbeke Keizershoek 48 27/03/2023 62,7
Harelbeke Keizersstraat 42 27/03/2023 59,9
Harelbeke Keizersstraat 44 27/03/2023 61,4
Brugge Eigen Heerdlaan 34 18/04/2023 55,5
Brugge Eigen Heerdlaan 63 18/04/2023 60,0
Brugge Eigen Heerdlaan 55 18/04/2023 61,7
Brugge Eigen Heerdlaan 51 18/04/2023 61,8
Brugge Eigen Heerdlaan 47 18/04/2023 62,0
Brugge Eigen Heerdlaan 35 18/04/2023 62,0
Brugge Zandstraat 205 18/04/2023 63,9
Brugge Zandstraat 205 18/04/2023 63,1
Brugge Zandstraat 209 18/04/2023 62,8
Brugge Zandstraat 209 18/04/2023 60,8
Brugge Zandstraat 207 18/04/2023 61,1
Brugge Henri Dunantstraat 11 18/04/2023 62,9
Brugge t Speelhof 110 06/07/2023 51,4
Brugge t Speelhof 106 06/07/2023 53,1
Brugge t Speelhof 102 06/07/2023 52,5
Brugge Joseph Wautersstraat 98 06/07/2023 52,9
Brugge Joseph Wautersstraat 108 06/07/2023 56,0
Brugge Joseph Wautersstraat 114 06/07/2023 58,8
Brugge Joseph Wautersstraat 118 06/07/2023 56,3
Brugge Joseph Wautersstraat 120 06/07/2023 57,6
Brugge Manitobalaan 30 06/07/2023 59,1
Waregem Galgewegel 7 15/09/2023 59,6
Waregem Galgewegel 13 15/09/2023 58,5
Waregem Galgewegel 17 15/09/2023 58,7
Waregem Galgewegel 37 15/09/2023 59,4
Waregem Galgewegel 40 15/09/2023 56,1
Waregem Galgewegel 48 15/09/2023 51,9
Waregem Groendreef 3 15/09/2023 54,2
Waregem Groendreef 15 15/09/2023 54,5
Waregem Konijneveld 21 15/09/2023 52,4
d) SPB/CPB-metingen: geen
De metingen bevestigen dat wegverkeerslawaai een belangrijke bron van hinder is 
in Vlaanderen. Het is wenselijk meer budget vrij te maken voor geluid.
BIJLAGEN
1.CPX-metingen meetjaar 2022
2.CPX-metingen meetjaar 2023
