title: Oldtimers - Keuring
thema: Mobiliteit en Verkeer
pdf link: https://docs.vlaamsparlement.be/pfile?id=2066707
thema link: https://www.vlaamsparlement.be/parlementaire-documenten/schriftelijke-vragen/1830001
SCHRIFTELIJKE VRAAG
nr. 17
van ANDRIES GRYFFROY
datum: 19 juli 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Oldtimers  -  Keuring
In 2018 werd de periodieke keuring voor oldtimers ingevoerd. Het gaat om een verplichting 
voor eigenaars om hun voertuig met een bepaalde periodiciteit naar een keuringsstation 
te sturen afhankelijk van de leeftijd van het voertuig, met enkele uitzonderingen. 
Sinds november 2022 is er een nieuw kader voor de oldtimerkeuring. Er werd al een 
evaluatie gedaan van de instructie in 2023. 
Graag de volgende gegevens (ook in een Excelbestand).
1. Wat is de gemiddelde looptijd vanaf de indiening van een dossier tot en met de 
verzending van de beslissing? Graag de cijfers van 2018-2024 (opgesplitst per 
jaar). Hoe evalueert de minister die cijfers? 
2. In 2023 werd er slechts één dossier ingediend om een oldtimer om te bouwen tot een 
elektrische wagen. In 2022 was er zelfs geen enkele. 
a) Hoeveel oldtimers werden er in 2024 omgebouwd tot elektrische auto?
b) Hoe evalueert de minister de cijfers? Wat is volgens de minister de toekomst van 
oldtimers in een elektrisch tijdperk?
3. Voor hoeveel oldtimers is er een oldtimerdossier opgemaakt? Graag de cijfers van 
2018-2024 (opgesplitst per jaar). Hoe evalueert de minister de cijfers? Merkt ze een 
evolutie op? 
4. In 2023 werd er een evaluatie gedaan over de toen nieuwe oldtimersinstructie. 
a) Heeft de evaluatie geleid tot bijkomende maatregelen? Zo ja, welke?
b) Werd er een nieuwe evaluatie gepland dit jaar? Wanneer?
5. Heeft de minister dit jaar nog overleg gehad met de verenigingen van 
oldtimereigenaars?
a) Zo ja, met welke frequentie en met welke organisaties?
b) Wat zijn hun belangrijkste bezorgheden? Heeft de minister daar antwoorden op?
6. Wat is het percentage van oldtimers dat te laat is voor de keuring? Graag de cijfers 
van 2018-2024 (opgesplitst per jaar). Gelieve de laatkomers op te splitsen in: een 
groep die minder dan een maand te laat is, een groep die tussen 1 en 3 maanden te 
laat is, een groep die tussen 3 en 6 maanden te laat is en een groep die meer dan 6 
maanden te laat is.
a) Hoe verhouden die percentages zich ten opzichte van gewone auto’s (graag cijfers 
per jaar)?
b) Kan de minister eventuele significante verschillen verduidelijken (graag per jaar)?
7. Hoeveel oldtimers werden er van 2018 tot 2024 in één keer goedgekeurd? Graag de 
cijfers opgesplitst per jaar. 
8. Hoeveel uitnodigingen werden verzonden door de keuringsstations en hoeveel 
keuringen werden effectief uitgevoerd? Graag de cijfers van 2018 tot 2024 (opgesplitst 
per jaar).
9. Hoe evalueert de minister het beleid rond oldtimers gedurende de vorige 
zittingsperiode? Welke veranderingen staan er op de agenda voor de komende 
zittingsperiode?
10. Wat zijn volgens de minister de grootste uitdagingen voor wat betreft oldtimers? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 17 van 19 juli 2024
van ANDRIES GRYFFROY
1. De evolutie van de gemiddelde doorlooptijd vanaf de indiening van een 
oldtimerdossier tot en met de verzending van de beslissing van het departement 
MOW ziet er als volgt uit:
Jaar Gemiddelde doorlooptijd in dagen
2020+2021 74
2022 61
2023 49
2024 (Q1+Q2) 39
 
Voor 2018 en 2019 zijn geen cijfers beschikbaar. Voor 2020 en 2021 is er enkel detail 
voor de twee jaren samen beschikbaar.
Er is een dalende trend zichtbaar in de doorlooptijd om oldtimerdossiers te 
behandelen. Sinds 2022 is het aantal ingediende oldtimerdossiers stabiel gebleven, 
maar de doorlooptijd is blijven dalen. Dit positieve resultaat is het gevolg van de 
nieuwe regelgeving rond de oldtimerkeuring.
2. a) In 2024 werden nog geen oldtimersdossiers ingediend om een oldtimer met 
verbrandingsmotor om te bouwen naar een elektrische aangedreven voertuig.
b) Ik heb in het verleden van de oldtimersector signalen ontvangen dat er nood was 
om oldtimers om te bouwen naar elektrische voertuigen. Om dit aan te 
moedigen, heb ik de oldtimerinstructie laten aanpassen. In de praktijk blijkt het 
ombouwen van een oldtimer naar een elektrisch voertuig een marginaal 
gegeven, omdat dergelijke ombouw financieel zwaar doorweegt. De recente 
wijziging in de LEZ wetgeving zal wellicht ook een invloed hebben.  
3. De evolutie van het aantal ingediende oldtimerdossiers ziet er als volgt uit:
Jaar Aantal oldtimerdossiers
2020 222
2021 295
2022 165
2023 162
2024 (Q1+Q2) 100
Voor 2018 en 2019 zijn geen cijfers beschikbaar.
Er was in 2022 een sterke daling van het aantal ingediende oldtimerdossiers en 
sindsdien blijft het aantal stabiel. Dit positieve resultaat is het gevolg van de nieuwe 
regelgeving rond de oldtimerkeuring.
4. a) De opzet van het overleg van 8 mei 2023 met enkele oldtimerverenigingen was 
om te polsen naar hun ervaringen en hen ook een beeld te geven van 
cijfermateriaal over de oldtimerkeuring.
Een positief element was dat alle partijen het erover eens waren dat de 
controleurs van de erkende keuringsondernemingen door Belgian Historic Vehicle 
Association (BEHVA) toelichting moeten krijgen over specifieke oldtimers en dat 
de andere oldtimerverenigingen betrokken zouden worden. Langs de kant van 
de oldtimerprofessionals is het noodzakelijk dat ze voldoende kennis hebben van 
de oldtimerinstructie om hun klanten beter te kunnen helpen. 
Een laatste maatregel is de digitalisering van de behandeling van oldtimer- 
dossiers om de doorlooptijd verder terug te dringen. 
b) Voor 2024 is nog geen evaluatie voorzien. 
5. a-b) Dit jaar waren er geen overlegmomenten met de oldtimerverenigingen. 
6. a) Onderstaande tabel geeft het percentage laattijdig aangeboden oldtimers weer 
voor de jaren 2019-2024:
Oldtimers
in %Andere
in %
2019   
Te laat ≤ 1 maand 5,4 11,3
1 maand < te laat ≤ 3 maanden 3,1 3,4
3 maanden < te laat ≤ 6 maanden 1,6 1,3
Te laat > 6 maanden 0,4 1,3
2020
Te laat ≤ 1 maand 8,30 9,5
1 maand < te laat ≤ 3 maanden 5,54 3,4
3 maanden < te laat ≤ 6 maanden 2,42 1,2
Te laat > 6 maanden 1,8 1,1
2021
Te laat ≤ 1 maand 5,7 14,8
1 maand < te laat ≤ 3 maanden 4,4 4,3
3 maanden < te laat ≤ 6 maanden 4,5 1,8
Te laat > 6 maanden 12,9 1,7
2022
Te laat ≤ 1 maand 8,8 15,3
1 maand < te laat ≤ 3 maanden 4,7 4,7
3 maanden < te laat ≤ 6 maanden 2,1 1,7
Te laat > 6 maanden 7,7 1,7
2023
Te laat ≤ 1 maand 7,5 13,4
1 maand < te laat ≤ 3 maanden 5,8 4,6
3 maanden < te laat ≤ 6 maanden 3,6 1,7
Te laat > 6 maanden 10,5 1,7
2024 (Q1 en Q2)
Te laat ≤ 1 maand 7,4 11,2
1 maand < te laat ≤ 3 maanden 4,3 3,5
3 maanden < te laat ≤ 6 maanden 2,5 1,4
Te laat > 6 maanden 8,6 1,6
Voor 2018 zijn geen cijfers beschikbaar.
b) De significante verschillen zitten in de groep die minder dan één maand te laat 
is en de groep die meer dan zes maanden te laat is. Bij de oldtimers is het 
typerend dat de groep die meer dan zes maanden te laat is een hoger percentage 
optekent vergeleken met de andere voertuigen. Dit valt te verklaren door het 
feit dat meer oldtimers in restauratie zijn en tevens door het feit dat een beperkte 
groep hun oldtimer niet wenst voor te rijden voor de periodieke keuring. 
7. a) Onderstaande tabel geeft voor de jaren 2019-2024 het aantal oldtimers dat vanaf 
de eerste aanbieding een groen keuringsbewijs kreeg met normale geldigheid:
 
Jaar Aantal oldtimers 
2019 14.996
2020 25.813
2021 19.343
2022 23.568
2023 16.999
2024 (Q1+Q2) 12.602
Voor 2018 zijn geen cijfers beschikbaar.
8. Onderstaande tabel geeft voor de jaren 2023 en 2024 het aantal uitnodigingen weer 
dat werd verzonden en het aantal volledige oldtimerkeuringen dat uitgevoerd werd:
Voor 2018 zijn geen cijfers beschikbaar.
9. De oldtimerkeuring was een complex en uitdagend dossier, reden waarom we de 
regelgeving aanpasten. De cijfers geven aan dat het nieuwe wettelijk kader en de 
bijhorende oldtimerinstructie een positief effect hadden:
- Er is voor de eigenaar van de oldtimer zekerheid over de verbouwingen aan 
het voertuig. Dit is belangrijk bij wederverkoop van de oldtimer.
- Het slaagpercentage om vanaf de eerste keer gekeurd te worden, is doorheen 
de jaren gestegen van 51% naar meer dan 60%.
- Finaal raakt meer dan 93% van de aangeboden oldtimers door de technische 
keuring.
- Het aantal ingediende oldtimerdossiers is met 50% gedaald.Jaar Aantal uitnodigingen Aantal volledige 
oldtimerkeuringen
2019 Niet beschikbaar 27.345
2020 87.210 45.475
2021 59.502 34.689
2022 69.594 39.843
2023 50.672 28.055
2024 (Q1+Q2) 32.189 20.209
- De gemiddelde doorlooptijd om een oldtimerdossier te behandelen is met 47% 
gedaald.
Dit alles resulteert in minder klachten en het feit dat oldtimers sneller door de 
technische keuring raken. Er zijn op dit moment geen grote veranderingen meer 
voorzien.
10. Een belangrijke uitdaging is om de oldtimers verkeersveilig te krijgen en de 
milieubelasting binnen de perken te houden. Hierbij speelt de kennis van de 
controleurs een belangrijke rol en die kennis dient continu verhoogd te worden. Dit 
is mogelijk door de samenwerking tussen BEHVA en GOCA Vlaanderen te versterken. 
