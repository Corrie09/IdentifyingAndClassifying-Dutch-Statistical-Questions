title: Lokale besturen - Gebruik G-toolbox
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2019483
thema link: https://www.vlaamsparlement.be/parlementaire-documenten/schriftelijke-vragen/1782320
SCHRIFTELIJKE VRAAG
nr. 153
van KRIS VAN DIJCK
datum: 24 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Lokale besturen  -  Gebruik G-toolbox 
Sport en beweging is een recht dat mogelijk moet zijn voor iedereen, ook voor personen 
met een beperking, psychische kwetsbaarheid of chronische aandoening. Daarom 
lanceerde Sport Vlaanderen begin 2021 een onlinetoolbox G-Sport voor lokale besturen. 
Met die toolbox wil Sport Vlaanderen de steden en gemeenten inspireren en ondersteunen 
om actief/actiever in te zetten op G-sport, zodat meer personen met een handicap alle 
kansen krijgen om te sporten en te bewegen. De toolbox geeft tips en tricks om een 
geschikt aanbod te ontwikkelen voor de diverse handicapgroepen, alsook een zicht op de 
meest voorkomende drempels in G-sportparticipatie. Ook voor sportclubs, sportfederaties 
en andere G-sportpartners kan de tool een meerwaarde betekenen.
Zowel op 17 november 2022 als op 27 maart 2023 stelde ik een schriftelijke vraag (nr. 
142 en 467) over de populariteit en werking van de toolbox. Ik zou graag een update 
ontvangen van de volgende cijfers, evenals enkele aanvullende vragen stellen.
1. In antwoord op de vorige schriftelijke vraag werd gemeld dat 37 van de 300 lokale 
besturen de tweede versie van de toolbox hadden geraadpleegd. 
Kan de minister meedelen hoeveel lokale besturen de toolbox ondertussen hebben 
geraadpleegd?
2. Kan de minister informatie bezorgen over het aantal andere betrokken partners 
(sportclubs, -federaties enz.) die gebruik hebben gemaakt van de toolbox? Kan de 
minister ze opnieuw opdelen naar soort betrokkenen (lokaal bestuur, student, 
sportclub, enz.)?
3. In de beleids- en begrotingstoelichting (BBT) 2024 wordt ook aandacht besteed aan 
de G-sporttoolbox. De toolbox zou verder worden uitgebouwd om lokale besturen 
verder op weg te helpen om met G-sport aan de slag te gaan. 
Welke acties zal de minister ondernemen om de verdere uitbouw te stimuleren?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 153 van 24 november 2023
van KRIS VAN DIJCK 
1. Op 1 december 2023 werden van de tweede versie van de G-toolbox (gelanceerd op 14 
februari 2023) al 101 gebruikers geregistreerd. Van die 101 registraties zijn er 58 
medewerkers van een lokaal bestuur die op hun beurt uit 50 verschillende lokale 
besturen komen.
Aantal 
gebruikers 
lokale besturenAantal unieke
lokale besturen
Vlaams-Brabant 15 14
Antwerpen 15 13
Limburg 4 3
West-Vlaanderen 14 11
Oost-Vlaanderen 10 9
TOTAAL 58 50
Van deze 50 unieke lokale besturen zijn er 26 lokale besturen die de eerste versie van 
de tool niet gebruikt hebben (dus die nieuw ingestapt zijn in deze tweede versie). Als 
we dit cijfer bij de bereikte 75 unieke lokale besturen van de eerste versie tellen, 
komen we op een bereik van 101 unieke lokale besturen (34%) over de eerste én de 
tweede versie van de tool heen:
Aantal unieke
lokale besturenBereikt % van 
provincie
Vlaams-Brabant 24 37%
Antwerpen 23 33%
Limburg 10 24%
West-Vlaanderen 25 39%
Oost-Vlaanderen 19 32%
TOTAAL 101 34%
2. Hieronder is een opsplitsing gemaakt van het type gebruiker over de jaren heen. De 
toolbox is in hoofdzaak ontwikkeld om lokale besturen te ondersteunen. De 
communicatie over de toolbox is dan ook gefocust op de steden en gemeenten. Zoals 
in het antwoord op vraag 1 gesteld, waren van de 101 unieke gebruikers er 58 
(G-sport)medewerker van een lokaal bestuur.  De opsplitsing per type gebruiker is deze:
Wie Aantal %
Lokaal bestuur 58 57
Sport Vlaanderen 
collega 12 12
Student/school 8 8
Sportclub 4 4
Sportfederatie 3 3
Andere 16 16
Totaal 101 100
3. De G-toolbox wordt regelmatig geactualiseerd als er nieuwe informatie ter beschikking 
is. 
Om de toolbox eigentijds te houden en bepaalde onderwerpen nog verder uit te diepen, 
worden er flankerende webinars aangeboden.
In 2023 vonden er 3 webinars plaats, goed voor 147 deelnames in totaal:
Datum Topic Deelnemers 
lokaal bestuurAndere 
deelnemers
30/03/2023 Inclusie 25 10
13/06/2023 Bovenlokale 
G-sportprojecten23 10
05/12/2023 (G-)sportkampen 63 16
TOTAAL 111 36
Van de 111 deelnemers van lokale besturen waren er 14 mensen die 2 webinars gevolgd 
hebben en zelfs 1 iemand die deelnam aan de 3 webinars.
In totaal werden 95 unieke deelnemers bereikt, tewerkgesteld bij 70 unieke lokale 
besturen. Vanuit een lokaal bestuur kunnen meerdere medewerkers deelnemen. 
Uit de evaluatieformulieren bleek alvast dat de webinars heel positief onthaald 
werden.
WebinarResponsgraad
evaluatieIk vond de webinar…
 (score op 5: 1=slecht, 5=uitstekend))
Inclusie 26% 4,22
Bovenlokale G-sportprojecten 48% 4,13
(G-)sportkampen 24%* 4,37
*evaluaties van deze webinar nog lopende
Ook in 2024 worden er minstens 3 nieuwe webinars ingepland.
Ten slotte willen we ook benadrukken dat naast het raadplegen van de tool de 
medewerkers van de lokale besturen informatie en advies over allerhande 
G-sportthema's kunnen opvragen aan de consulenten ‘Sporten zonder drempels’ van de 
afdeling Sportpromotie.
