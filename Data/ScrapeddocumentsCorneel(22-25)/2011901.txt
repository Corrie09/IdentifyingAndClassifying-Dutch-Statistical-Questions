title: Neutrale bezoekruimtes - Stand van zaken
thema: Welzijn en Gezin
pdf link: https://docs.vlaamsparlement.be/pfile?id=2011901
thema link: https://www.vlaamsparlement.be/parlementaire-documenten/schriftelijke-vragen/1774360
SCHRIFTELIJKE VRAAG
nr. 70
van VERA JANS
datum: 24 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Neutrale bezoekruimtes  -  Stand van zaken
Een bezoekruimte dient om de contacten tussen kinderen met hun ouders, grootouders, 
broers en zussen of andere belangrijke personen te herstellen. Zo’n ruimte is ingebed in 
het aanbod van de centra algemeen welzijnswerk (CAW’s). Het contact kan er worden 
hersteld in opdracht van de rechter, maar gezinnen kunnen ook vrijwillig aankloppen.
1. Hoeveel neutrale bezoekruimtes waren er in Vlaanderen in 2020, in 2021, in 2022 en 
in 2023? Graag opgedeeld per CAW en per provincie. 
2. Hoeveel dossiers waren er in 2020, in 2021, in 2022 en in 2023? Graag opgedeeld per 
CAW. 
a) Niet afgerond.
b) Afgerond.
c) Afgebroken door beschikbaarheid.
d) Afgebroken door cliënt.
e) Afgebroken door dienst.
f) Afgerond met interne doorverwijzing.
g) Afgerond met externe doorverwijzing.
3. Hoeveel begeleidingen waren er in totaal in 2020, in 2021, in 2022 en in 2023 in een 
neutrale bezoekruimte? Hoeveel van die begeleidingen gebeurden op doorverwijzing 
van de rechter en hoeveel op vrijwillige basis? Graag een opdeling per CAW.
4. Hoeveel cliënten werden begeleid in 2020, in 2021, in 2022 en in 2023 in een neutrale 
bezoekruimte? Graag een opdeling per cliëntgroep (ouders, kind …) en per CAW.
5. Wat was in 2020, in 2021, in 2022 en in 2023 de gemiddelde wachttijd tussen de 
aanmelding en het eerste bezoek in een neutrale bezoekruimte? Zijn er bijzondere 
evoluties op te merken?
6. Welke acties heeft de minister ondernomen en/of plant de minister om de 
dienstverlening van de neutrale bezoekruimtes te optimaliseren?
7. Hoeveel overheidssteun wordt er vrijgemaakt voor neutrale bezoekruimtes?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 70 van 24 oktober 2023
van VERA JANS
1. Er zijn 14 bezoekruimtes in Vlaanderen en Brussel.
CAW BZR
CAW Antwerpen Bezoekruimte Antwerpen
CAW Boom Mechelen Lier Bezoekruimte Boom Mechelen Lier
CAW De Kempen Bezoekruimte Turnhout
CAW LimburgBezoekruimte Genk; 
Bezoekruimte Hasselt
CAW Oost-VlaanderenBezoekruimte Dendermonde;
Bezoekruimte Gent;
Bezoekruimte Ronse
CAW Brussel Bezoekruimte Brussel
CAW Halle Vilvoorde Bezoekruimte Asse
CAW Oost-Brabant Bezoekruimte Leuven
CAW Noord-West-Vlaanderen Bezoekruimte Brugge
CAW Zuid-West-Vlaanderen Bezoekruimte Kortrijk
CAW Centraal-West-Vlaanderen Bezoekruimte Ieper-Veurne
2-5.Voor de cijfers van 2020, 2021, 2022 verwijs ik graag naar de antwoorden gegeven 
op de jaarlijks terugkerende vragen omtrent de bezoekruimtes: vraag van 2020, vraag 
van 2021, de correcties van 2021 en vraag van 2022. De cijfers van 2023 zijn nog niet 
beschikbaar.  
6. Uit recente cijfers blijkt dat er in 2022 23.603 huwelijken in een echtscheiding eindigen 
en waarvan meer dan één op tien van de scheidingen waarbij kinderen betrokken zijn, 
ontaarden in een hoog conflictueuze breuk of hoog conflictueuze scheiding. 
 
De sector heeft vorig jaar een draaiboek geïmplementeerd voor alle bezoekruimtes 
met als doelstelling om de methodische aanpak in de verschillende bezoekruimtes op 
elkaar af te stemmen en de kwaliteit van de hulpverlening te versterken. Dit wordt 
samen met de sector opgevolgd.  
Verder bekijk ik wat mogelijk is om de bezoekruimtes bijkomend te ondersteunen om 
ook een breder aanbod te creëren voor die doelgroepen waarbij het werken naar een 
zelfstandige omgangsregeling niet mogelijk is. Ik geloof namelijk dat elk kind de kans 
moet krijgen om contact te hebben met hun (groot-)ouders in een veilige omgeving, 
wat ook een positieve impact zal hebben op de ontwikkeling van het kind zelf.  
7. De financiering van de bezoekruimtes vormt onderdeel van het regulier hulpaanbod 
van de CAW en is opgenomen in de enveloppe-financiering. 
