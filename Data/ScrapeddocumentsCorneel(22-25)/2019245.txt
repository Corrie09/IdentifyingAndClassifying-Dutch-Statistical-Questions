title: Geïntegreerd investeringsprogramma (GIP) - Baggerwerken en technisch vaarwegbeheer
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019245
thema link: https://www.vlaamsparlement.be/parlementaire-documenten/schriftelijke-vragen/1781682
SCHRIFTELIJKE VRAAG
nr. 249 
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP)  -  Baggerwerken en technisch vaarwegbeheer
In het geïntegreerd investeringsprogramma (GIP) van het Departement Mobiliteit en 
Openbare Werken (DMOW) worden alle investeringen van de verschillende entiteiten 
binnen het domein Mobiliteit en Openbare Werken gebundeld om een beter overzicht van 
de inzet van de middelen te krijgen, evenals een betere afstemming tussen de entiteiten. 
In november 2023 werd het ontwerp GIP 2024 gepubliceerd, maar eveneens een voorlopig 
doorkijk GIP voor 2025 en 2026. Graag vraag ik meer informatie over de investeringen die 
erin worden opgenomen voor het bevaarbaar houden van onze waterwegen en de 
bereikbaarheid van de Vlaamse havens.
1. In het ontwerp GIP 2024 wordt onder GIP nummer GIP003503/01 een budget van 
132.000.000 euro gereserveerd voor onderhoudsbaggerwerken in de verschillende 
vaarpassen van de zeehavens. Het budget wordt aangevuld met een reservebudget 
van 3.000.000 euro. In zowel het doorkijk GIP 2025 als 2026 wordt telkens 
143.500.000 euro gereserveerd. 
Kan er meer informatie worden gegeven over het inzetten van de budgetten? 
Welke baggernoden zijn er om de Vlaamse havens bereikbaar te houden?
2. In het ontwerp GIP 2024 wordt onder GIP nummer GIP003503/03 een budget van 
8.000.000 euro gereserveerd voor onderhoudsbaggerwerken in de verschillende 
vaarpassen van de zeehavens. In zowel het doorkijk GIP 2025 als 2026 wordt 
eveneens 8.000.000 euro gereserveerd. 
Kan er meer informatie worden gegeven over het inzetten van de budgetten? 
Welke baggernoden zijn er om de Vlaamse havens bereikbaar te houden?
3. Kan een overzicht worden gegeven hoe de jaarlijkse budgetten voor baggerwerken de 
voorbije jaren werden ingezet? 
Welke werken werden er in 2023 uitgevoerd om de zeehavens bereikbaar te houden?
4. Welke partner voert de baggerwerken uit voor de Vlaamse overheid? 
Voor welke periode is de opdracht aanbesteed?
5. Is de nood aan baggerwerken stabiel, of zijn de noden ervoor onderhevig aan 
klimaatverandering? 
Moet in een volgende aanbesteding rekening worden gehouden met aangepaste 
klimaatomstandigheden, of is de huidige aanpak ook op lange termijn voldoende?
6. In het ontwerp GIP 2024 wordt onder GIP nummer GIP004005/01 een budget van 
5.000.000 euro gereserveerd voor de financiële ondersteuning van de haven van 
Antwerpen-Brugge voor het uitvoeren van baggerwerken ter hoogte van de concessies 
van Monsanto/Bayer en Vesta. 
Kan er meer informatie worden gegeven over het inzetten van de budgetten? Wat is 
de totale compensatie die de Vlaamse overheid betaalt voor de baggerwerken?
7. Is er ook nood aan baggerwerken in andere waterwegen dan de vaarpassen naar 
zeehavens? Worden de baggerwerken met hetzelfde budget uitgevoerd?
8. In het ontwerp GIP 2024 wordt onder GIP nummer GIP003504/01 een budget van 
10.000.000 euro gereserveerd voor technisch vaarwegbeheer. In zowel de doorkijk 
GIP 2025 als 2026 wordt eveneens 10.000.000 euro voorzien. 
Kan er meer informatie worden gegeven over het inzetten van de budgetten? Welke 
werken worden ermee uitgevoerd?
9. Doorheen deze legislatuur zijn de budgetten voor technisch vaarwegbeheer 
stelselmatig gestegen (van 3.000.000 euro in 2021 naar 10.000.000 euro in 2024). 
Kan meer duiding worden gegeven over de stijgende noden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 249 van 23 november 2023
van ORRY VAN DE WAUWER
1. Normaliter is het voorziene budget voor onderhoudsbaggerwerken in de maritieme 
toegang tot de Vlaamse zeehavens 143,5 milj euro. Aangezien baggeren gestuurd 
wordt door het wegnemen van een natuurlijke aanslibbing en/of aanzanding kunnen 
de te baggeren hoeveelheden heel sterk variëren van jaar tot jaar. Dit tot wel 20%.
In gevolge van een prioriteitsoefening en rekening houdende met de inschatting van 
de risico’s en de noden uit het verleden werd een deel van het budget voor 2024 
verschoven naar De Lijn. In de loop van 2024 en rekening houdende met de werkelijke 
noden in het eerste deel van 2024 zal deze oefening opnieuw gebeuren en zal, indien 
nodig blijkt, het reservebudget opgenomen worden of een herschikking gebeuren van 
de budgetten.
De baggernoden worden bepaald door middel van monitoring van de streefdiepte. 
Daar waar de streefdiepte niet behaald wordt en de nautische noden dit wel behoeven, 
wordt gebaggerd.
De onderhoudsbaggerwerken in de kustjachthavens worden niet gevat in dit GIP-
artikel.
2. Dit budget wordt aangewend voor het uitvoeren van onderhoudsbaggerwerken op het 
Belgische deel van het Kanaal Gent Terneuzen.
De baggernoden worden bepaald door middel van monitoring van de streefdiepte. 
Daar waar de streefdiepte niet behaald wordt en de nautische noden dit wel behoeven, 
wordt gebaggerd.
De onderhoudsbaggerwerken in de kustjachthavens worden niet gevat in dit GIP-
artikel.
3. Maritieme Toegang: budget in euro
Jaar BoudewijnkanaalKanaal Gent 
TerneuzenVaarpassen en 
MT Vlaamse 
Zeehavens
2019 2.915.727,91 212.157.533,98
2020 14.575.085,25 124.852.983,04
2021 19.865.072,15 117.809.650,96
2022 9.584.904,03 6.029.817,20 144.138.366,27
2023 tot 
heden 1.712.364,28 6.029.817,20 134.999.999,99
In 2023 werden baggerwerken uitgevoerd in volgende zones:
- Boudewijnkanaal
- Kanaal Gent Terneuzen
- Vaarpassen en toegangen naar de Vlaamse Zeehavens en de maritieme toegang 
in de Vlaamse Zeehavens
De Vlaamse Waterweg: Voor een overzicht van de jaarlijkse budgetten voor 
baggerwerken verwijs ik naar de bijlage. 
Maritieme Dienstverlening en Kust: Voor de onderhoudsbaggerwerken in de 
kustjachthavens wordt een jaarlijks budget voorzien van 13.465.000 euro. De 
onderhoudsbaggerwerken in de kustjachthavens hebben geen betrekking op de 
zeehavens.
4. Bestek MT/02554: Duurzame baggerwerken in de maritieme toegangswegen
Tijdelijk Maatschap JDN - DI – BDC
Duurtijd: 1,5 jaar en verlengbaar met 4 jaar
Bestek MT/01870: Onderhoudsbaggerwerken in het Kanaal Gent Terneuzen
Jan De Nul
Duurtijd: 1 jaar, 3 maal verlengbaar met 1 jaar
Bestek MT/00099: Onderhoudsbaggerwerken en afname van baggerspecie in het 
Boudewijnkanaal
Perceel 1 en Perceel 2: Heyrman – De Rouck
Perceel 3 en 4: De Brandt
Duurtijd: eenmalige opdracht
Bestek MT/02544 Onderhoudsbaggerwerken en afname van baggerspecie in het 
Boudewijnkanaal tussen de Visartsluis en het Verbindingsdok, en tussen de 
Herdersbrug en Brugge
Perceel 1 en Perceel 2: DEC
Perceel 3: DCI
Perceel 4: TM Heye-Aertssen
Duurtijd: eenmalige opdracht
De onderhoudsbaggerwerken in de kustjachthavens werden gesloten voor de 
uitvoeringsperiode 2019-2022 en werden 1 maal verlengd met een periode van 3 jaar 
tot 2025. Deze aanbesteding is opgedeeld in 2 percelen.  
‘Perceel 1 – Nieuwpoort’ werd gegund aan J. De Nul 
‘Perceel 2 – Blankenberge en de jachthavens in de havens Oostende en Zeebrugge’ 
werd gegund aan Baggerwerken Decloedt NV.
5. Het beheersen van de streefdiepte is sterk afhankelijk van natuuromstandigheden. Er 
wordt rekening gehouden met een variatie van 20%.
Bij de onderhoudsbaggerwerken in de kustjachthavens variëren de jaarlijkse volumes, 
afhankelijk van klimatologische omstandigheden zoals stormen of hoge afvoer ten 
gevolge van ernstige regenval. Er is echter geen trend zichtbaar waarbij de 
gemiddelde jaarlijkse volumes zouden stijgen als gevolg van klimaatverandering.  
Het is aangewezen om bij de volgende aanbesteding van de onderhoudsbaggerwerken 
voor de jachthavens rekening te houden met klimaataspecten. Het bestek dient niet 
aangepast aan gewijzigde omstandigheden ten gevolge van klimaatverandering, maar 
dient wel te worden aangepast inzake klimaatimpact. Dit project wordt aangereikt als 
pilootproject duurzame werven waarbij er maximaal gestreefd wordt naar reductie 
van CO2- en stikstofemissie. Dit kan een meerkost genereren tot 40% afhankelijk van 
de graad van vergroening.
6. De subsidie is de financiële ondersteuning voor het uitvoeren van baggerwerken ter 
hoogte van de concessies van Monsanto/Bayer en Vesta. Het gaat meer bepaald over 
baggerwerken in het gedeelte van Kanaaldok B2 dat gekwalificeerd wordt als 
maritieme toegangsweg, en dit overeenkomstig artikel 2, 7°, d), 1), van het besluit 
van de Vlaamse Regering van 15 april 2016 houdende de aanduiding van de 
maritieme toegangswegen en de bestanddelen van de haveninfrastructuur.
Op basis van artikel 29 van het Havendecreet (decreet van 2 maart 1999 houdende 
het beleid en het beheer van de zeehavens) is het Vlaamse Gewest financieel 
verantwoordelijk voor baggerwerken in de maritieme toegangswegen.
Het project van de Haven van Antwerpen-Brugge heeft betrekking op de bouw van 
een nieuwe kaaimuur en de aanleg van twee nieuwe ligplaatsen ter hoogte van de 
concessies van Monsanto/Bayer en Vesta. De baggerwerken slaan voor een deel op 
de ligplaatsen zelf, waarvoor volgens het Havendecreet het havenbedrijf 
verantwoordelijk is, en voor een deel op de maritieme toegang, waarvoor volgens het 
Havendecreet het Vlaamse Gewest verantwoordelijk is (art. 29). De subsidie dient als 
compensatie van de kosten die de Haven van Antwerpen-Brugge maakt in de 
maritieme toegang.
De totale compensatie bedraagt tot nu toe 15m €. De werken zullen ook volgend jaar 
nog verder worden uitgevoerd. Pas na de voltooiing van de werken kan de totale 
compensatie in beeld gebracht worden.
De onderhoudsbaggerwerken in de kustjachthavens worden niet gevat in dit GIP-
artikel.
7. Op basis van artikel 29 van het Havendecreet (decreet van 2 maart 1999 houdende 
het beleid en het beheer van de zeehavens) is het Vlaamse Gewest financieel 
verantwoordelijk voor baggerwerken in de maritieme toegangswegen. De 
baggerwerken in de maritieme toegangswegen worden uitgevoerd in opdracht van de 
afdeling Maritieme Toegang.
Uiteraard is er nood aan baggerwerken in andere waterwegen dan de vaarpassen van 
de zeehavens. Dit om de verschillende functies van de waterwegen in stand te kunnen 
houden zoals waterafvoer en scheepvaart.
De onderhoudsbaggerwerken in de kustjachthavens worden uitgevoerd met een 
afzonderlijk budget.  
8. Dit budget wordt voornamelijk gebruikt voor de opdracht “MT/02422 Duurzaam 
veegbaggeren, ruimen van drijvend vuil en olieruiming”.
9. Er zijn geen stijgende noden. Het budget wordt gestuurd door de noden, die sterk 
kunnen variëren en er wordt vastgelegd wat nodig is voor de uitvoering rekening 
houdende met eventueel resterend budget uit voorbije ja(a)r(en).
BIJLAGE
Overzicht jaarlijkse budgetten DVW voor baggerwerken
