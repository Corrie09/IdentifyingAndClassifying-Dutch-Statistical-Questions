title: Aanvragen 'single permit' - Categorie 'bedienaar erkende eredienst'
thema: Werk
pdf link: https://docs.vlaamsparlement.be/pfile?id=2030228
thema link: https://www.vlaamsparlement.be/parlementaire-documenten/schriftelijke-vragen/1791989
SCHRIFTELIJKE VRAAG
nr. 164
van MAAIKE DE VREESE
datum: 5 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Aanvragen 'single permit'  -  Categorie 'bedienaar erkende eredienst'
In opvolging van mijn schriftelijke vraag nr. 208 van 14 januari 2022 aan toenmalig 
bevoegd minister Crevits vraag ik graag een overzicht van de aanvragen voor de categorie 
‘bedienaar erkende eredienst’ (art. 17.14°).
1. Kan de minister een overzicht geven van de aanvragers voor de categorie ‘bedienaar 
erkende eredienst’ (art. 17.14°) in 2021?
2. Kan de minister een opdeling geven per godsdienst en op basis van functie, plaats van 
de tewerkstelling en de specifieke werkgever?
3. Kan de minister een opdeling geven per nationaliteit?
Graag de gegevens ook in een Excelbestand.
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 164 van 5 januari 2024
van MAAIKE DE VREESE
1. De volksvertegenwoordiger vraagt naar het aantal aanvragen uit 2021, maar dat werd 
reeds in SV208 (14 januari 2022) beantwoord. Naar analogie van de andere vragen 
van de volksvertegenwoordiger (SV152, SV157, SV159, SV160 en SV165) geef ik 
hierbij dan ook de aantallen uit 2022 en 2023.
In 2022 en 2023 werden er in totaal telkens 66 aanvragen ingediend voor bedienaars 
van erkende eredienst (gecombineerde vergunning en arbeidskaart). 
2. Een opdeling naar nationaliteit van de werknemer, de eredienst waarin de werknemer 
tewerkgesteld wordt en de provincie van de tewerkstelling vindt de 
volksvertegenwoordiger in de bijlage. Een diepgaandere opdeling naar functie, plaats 
van tewerkstelling en specifieke werkgever voorzie ik niet, daar een dergelijke opdeling 
de concrete gegevens van werknemers/werkgevers in beeld zou brengen 
(bescherming van persoonlijke gegevens).
3. In het overzicht in de bijlage is er een opdeling naar nationaliteit voorzien.
BIJLAGEN
1.Aantal aanvragen voor bedienaars van erkende eredienst in 2022 - per nationaliteit, 
eredienst en plaats van tewerkstelling
2.Aantal aanvragen voor bedienaars van erkende eredienst in 2023 - per nationaliteit, 
eredienst en plaats van tewerkstelling
