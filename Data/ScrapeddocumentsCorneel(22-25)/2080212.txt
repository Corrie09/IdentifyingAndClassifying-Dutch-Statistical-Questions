title: Vlaamse feestdag - Feestcheques
thema: Cultuur
pdf link: https://docs.vlaamsparlement.be/pfile?id=2080212
thema link: https://www.vlaamsparlement.be/parlementaire-documenten/schriftelijke-vragen/1841399
SCHRIFTELIJKE VRAAG
nr. 76
van BRECHT WARNEZ
datum: 14 november 2024
aan CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
Vlaamse feestdag  -  Feestcheques
Jaarlijks kunnen lokale verenigingen aanspraak maken op een feestcheque ter waarde van 
170 euro. Met de cheque kunnen ze straat- en wijkfeesten bekostigen met betrekking tot 
de Vlaamse feestdag op 11 juli. Ook lokale besturen hebben recht op een tegemoetkoming 
(trekkingsrecht) voor één of twee evenementen in het kader van de Vlaamse feestdag.
Graag alle data in Excel beschikbaar stellen.
1. Hoeveel feestcheques werden in 2023 en 2024 uitgereikt aan lokale verenigingen? 
Graag een Excel-document met het aantal uitgereikte feestcheques per provincie, 
telkens met vermelding van de toegekende bedragen.
2. Hoeveel feestcheques werden in 2023 en 2024 uitgereikt aan lokale verenigingen in 
West-Vlaanderen? Graag een overzicht met het aantal uitgereikte feestcheques per 
gemeente en per vereniging, telkens met vermelding van de toegekende bedragen.
3. Hoeveel trekkingsrechten werden in 2023 en 2024 uitgereikt aan lokale besturen? 
Graag een Excel-document met het trekkingsrecht per provincie en per gemeente, 
telkens met vermelding van de toegekende bedragen.
4. Plant de minister bijsturingen aan het systeem van de feestcheques? 
a) Zo ja, welke?
b) Wat zijn de redenen van de eventuele bijsturingen?
CAROLINE GENNEZ
VLAAMS MINISTER VAN WELZIJN EN ARMOEDEBESTRIJDING, CULTUUR EN GELIJKE KANSEN
ANTWOORD
op vraag nr. 76 van 14 november 2024
van BRECHT WARNEZ
Deze materie wordt niet opgevolgd vanuit één van mijn bevoegdheden.
Een antwoord kan u worden verstrekt door de heer Matthias Diependaele, Minister-
president van de Vlaamse Regering en Vlaams minister van Economie, Innovatie en 
Industrie, Buitenlandse Zaken, Digitalisering en Facilitair Management.
