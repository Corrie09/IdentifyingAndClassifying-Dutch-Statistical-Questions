title: Inventarisatie bosoppervlakte - LULUCF
thema: Natuur en Milieu
pdf link: https://docs.vlaamsparlement.be/pfile?id=2009054
thema link: https://www.vlaamsparlement.be/parlementaire-documenten/schriftelijke-vragen/1773330
SCHRIFTELIJKE VRAAG
nr. 72
van MIEKE SCHAUVLIEGE
datum: 19 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Inventarisatie bosoppervlakte  -  LULUCF
Op mijn schriftelijke vraag nr. 2 van 21 juni 2019 aan toenmalig minister Koen Van den 
Heuvel bleek dat de totale oppervlakte bos (IPCC-definitie ‘forest land’) in de LULUCF-
sector varieert tussen 153.000 ha in 1990, 161.000 ha in 2009 en 158.000 ha in 2012 en 
is gebaseerd op de best beschikbare Gis-gegevens voor 6799 meetpunten. (LULUCF: land 
use, land use change and forestry)
Voorts werd geduid dat "elk jaar hiervoor een tijdsreeks van België/Vlaanderen vanaf het 
jaar 1990 tot en met het jaar X-2 wordt gerapporteerd tegen 15 maart (aan Europa) en 
tegen 15 april (aan de Verenigde Naties)." En: "Dit jaar (2019) werd de tijdsreeks 1990-
2017 gerapporteerd. Volgend jaar zal in het voorjaar 2020 de nieuwe tijdsreeks 1990-2018 
gerapporteerd worden. In Vlaanderen is de Vlaamse MilieuMaatschappij (VMM) 
verantwoordelijk voor deze rapportering."
1. Wat zijn de laatste cijfers wat betreft de IPCC-definitie ‘forest land’? Hoe verhouden 
die cijfers zich tot de rapportage van 158.000 hectare in 2012 en de tijdreeks 1990-
2018?
2. Wat is het beoogde effect op de koolstofopslag van nieuw bos en compensatiebos? 
Graag een overzicht per provincie, per jaar opgesplitst voor nieuw bos en 
compensatiebos.
3. Kan de minister verduidelijken op welke wijze de koolstofverliezen van ontbossingen 
in rekening worden gebracht, rekening houdend met het feit dat dat per definitie 
oudere bossen zijn dan de compensatiebebossing?
4. Is er een monitoringsplan voor de effecten op koolstofopslag en bosaanplanting en/of 
het mislukken ervan?
5. Op welke manier dragen bosuitbreidings- en boscompensatieprojecten bij aan de 
implementatie van de LULUCF-wetgeving?
6. Wat is de geschatte impact op de koolstofopslagcapaciteit van die bosuitbreidings- en 
boscompensatieprojecten? Kan de minister ook een projectie in de tijd bezorgen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 72 van 19 oktober 2023
van MIEKE SCHAUVLIEGE
1. In onderstaande tabel worden de gerapporteerde cijfers van de bosoppervlaktes voor 
de emissieberekeningen van de LULUCF-sector weergegeven. In deze tabel worden de 
cijfers van de rapportering van 2019 naast de laatste rapportering gezet.
De gegevens van landgebruik van de rapportering van 2019 zijn gebaseerd op GIS-
gegevens voor 6.799 meetpunten, vastgesteld voor de jaren 1990, 2009 en 2012. Voor 
de andere jaren wordt er gebruik gemaakt van inter- en extrapolatie van de 
vastgestelde landgebruikswijzigingen. Na de rapportering van 2019 werd er voor het 
jaar 2015 een analyse gedaan om de landgebruiken voor deze 6.799 punten te bepalen. 
Daarnaast werd er ook een evaluatie gedaan van de andere vastgelegde jaren (1990, 
2009 en 2012). Hierdoor zijn er ook wijzigingen aangebracht in de hele tijdreeks. 
Het is belangrijk om te vermelden dat deze oppervlaktes worden gebruikt als 
tussenstap voor de berekening van de broeikasgasemissies van de LULUCF-sector. Het 
doel van deze oppervlaktes is om een inschatting te maken van de emissies en sinks 
(koolstofopname) bij de verschillende landgebruiken en landgebruiksveranderingen; 
niet om een perfecte inschatting van de bosoppervlakte te hebben. 
2. In het Vlaams Energie- en Klimaatplan (VEKP) is opgenomen dat Vlaanderen als doel 
heeft om 10.000 ha bijkomend bos te realiseren tegen 2030. In de recente update van 
het VEKP werd een beleidsscenario doorgerekend met prognoses waarbij rekening 
gehouden werd met het effect van bestaande en bijkomende beleidsmaatregelen, een 
zogenaamd With Additional Measures (WAM)-scenario. Deze berekeningen zijn 
gebaseerd op de huidige benadering van de LULUCF-broeikasgasinventaris en zijn dan 
ook niet ruimtelijk specifiek. Een verdeling over provincies e.d. is dus niet mogelijk.
Er wordt o.a. geraamd wat de voorziene bosuitbreiding zal opslaan. Dit valt niet in een 
cijfer uit te drukken aangezien er ook heel wat aannames moeten gebeuren welke 
landgebruikscategorieën in mindering moeten worden gebracht (zie vraag 6).
Het beoogde doel van een compensatiebos is, in eerste instantie, het behoud van een 
gelijkwaardig bosareaal (cf. artikel 90bis, §2). Dit draagt uiteraard bij aan de 
doelstelling van het VEKP om de bestaande koolstofvoorraden te beschermen door de 
emissies (door ontbossing) tot een minimum te beperken (zie VEKP 2.3.3.2.3 
Verhoogde koolstofopslag in bos en natuur). Bij ontbossing gaat de in de bovengrondse 
biomassa opgeslagen koolstof verloren, behalve dat gedeelte dat verwerkt wordt in een 
duurzaam houtproduct. Wat de ondergronds opgeslagen koolstof betreft, hangt dit af 
van het landgebruik na de ontbossing. Omvorming naar een (half)natuurlijk grasland 
e.d. heeft waarschijnlijk een beperkte uitstoot (bij gelijkblijvend vochtgehalte); Forest land (managed) Final area (kha) 1990 1991 1992 1993 1994 1995 1996 1997 1998 1999
rapportering 15/03/2019 152,96 153,38 153,80 154,22 154,63 155,05 155,47 155,89 156,30 156,72
rapportering 15/03/2023 150,83 151,29 151,76 152,23 152,69 153,16 153,63 154,10 154,56 155,03
,
Forest land (managed) Final area (kha) 2000 2001 2002 2003 2004 2005 2006 2007 2008 2009
rapportering 15/03/2019 157,14 157,56 157,98 158,39 158,81 159,23 159,65 160,06 160,48 160,90
rapportering 15/03/2023 155,50 155,97 156,43 156,90 157,37 157,84 158,30 158,77 159,24 159,71
Forest land (managed) Final area (kha) 2010 2011 2012 2013 2014 2015 2016 2017 2018 2019 2020 2021
rapportering 15/03/2019 159,90 158,91 157,92 156,92 155,93 154,93 153,94 152,94
rapportering 15/03/2023 158,18 156,66 155,13 155,33 155,53 155,73 154,93 154,14 153,34 152,55 151,75 150,95
afgraving, sterke bodemverstoring of drainage een grote. Hoewel de 
compensatiefactoren hier niet op afgestemd zijn, komt de aanpak hieraan deels 
tegemoet. Een 1-op-1-compensatie dekt, gezien het verschil in opslag afhankelijk is 
van de boomleeftijd en de mate van bodemkoolstofverzadiging tussen ontbossing en 
compensatie, niet helemaal de lading. Oude en soortenrijke bossen, vaak de nattere 
met een hogere leeftijd, hebben veelal de hoogste compensatiefactoren en die komen 
hier dus beter aan tegemoet. Ook dit is geen ruimtelijk specifiek doel, zodat ook hier 
een verdeling over provincies e.d. niet mogelijk is.
3. Bij de LULUCF-berekeningen wordt er gebruik gemaakt van de gemiddelde staande 
voorraad hout in een gemiddeld Vlaams bos. Deze gegevens werden verzameld door 
het Agentschap voor Natuur en Bos (ANB) in de eerste en tweede bosinventaris. Deze 
informatie is opgenomen in de volgende tabel van het NIR (National Inventory Report, 
p.245): 
Op basis van deze gegevens wordt er een berekening gemaakt van het verlies aan CO 2 
dat 1 ha ontbossing met zich meebrengt. Voor de berekeningen worden deze verliezen 
volledig ingebracht in het jaar van de ontbossing. De hoeveelheid staand hout wordt 
voor heel de tijdsreeks per jaar bepaald door inter- en extrapolatie van deze gegevens.
Voor een nieuw bos zal er maar gerekend worden met de aangroei van een gemiddeld 
Vlaams bos op jaarbasis. Zo zal dezelfde oppervlakte ontbossing en bebossing in een 
jaar in het totaal in de LULUCF-berekeningen leiden tot een emissie.
Momenteel is de derde cyclus van de bosinventaris lopende, maar hiervan zijn nog geen 
gegevens verwerkt voor de rapportering van de LULUCF-emissies. 
In het boscompensatiemechanisme zelf wordt op zich geen rekening gehouden met het 
verschil in balans tussen de koolstofverliezen bij ontbossing en de opbouw van 
koolstofvoorraad in geval van de compenserende bebossing. De doelstelling is namelijk 
het behoud van een gelijkwaardig bosareaal (cf. artikel 90bis, §2). 
Het VEKP heeft de doelstelling om de bestaande koolstofvoorraden te beschermen door 
de emissies (door ontbossing) tot een minimum te beperken (zie 2.3.3.2.3) met echter 
een duidelijke voorkeur voor het vermijden van ontbossing (zie 2.3.3.2). Een hogere 
compensatiefactor remt enerzijds de wens tot ontbossing af en zal anderzijds de 
snelheid bepalen waarmee de verloren koolstofvoorraden terug worden opgebouwd. De 
nattere en oudere bossen zijn soortenrijker en hebben veelal de hoogste 
compensatiefactoren. Bovendien houdt het ANB bij het beoordelen van het al of niet 
toestaan van een ontheffing op het ontbossingsverbod en bij de advisering van 
omgevingsvergunningen met ontbossingen met verschillende criteria rekening 
waaronder ‘de bosleeftijd’ of duur van ononderbroken aanwezigheid van bos op de site 

in kwestie. Op deze manier wordt vanuit het bosbeleid bijgedragen aan de 
doelstellingen van de LULUCF-verordening.
4. De koolstofopslag in biomassa op Vlaams niveau wordt gemonitord via de Vlaamse 
bosinventarisatie. Deze inventaris werkt met punten in een vast geometrisch grid. Als 
er dus op een van die punten een bos wordt aangeplant, wordt vanaf dan ook daar de 
evolutie van de koolstofvoorraden in de biomassa mee opgemeten. 
Voor het mislukken van een bosaanplanting is er geen specifieke monitoringsaanpak. 
Op de verplichte aanplantingen, dus voor ontbossingscompensaties, wordt toegezien 
door het ANB. Indien de aanplanting mislukt, moet die hersteld worden, waarna die 
aanplant op zijn beurt kan “verschijnen” in de Vlaams bosinventarisatie. 
De impact op de bodemkoolstof is het onderwerp van het Vlaams 
bodemkoolstofmeetnetwerk. Daarmee wordt op een aanverwante manier de 
gemiddelde koolstofvoorraad en de evoluties daarin van onder meer bossen opgevolgd. 
Om specifiek in te zoomen op bepaalde landgebruiksveranderingen, worden specifieke 
in dit geval ontbossingen over lange duur gemonitord.
5. Het voor uw vraag relevante element van de LULUCF-verordening is de verplichting om 
in de periode 2021-2025 geen netto uitstoot van broeikasgassen over de verschillende 
landgebruikscategorieën heen te veroorzaken en in de periode 2026-2030 310 miljoen 
ton CO 2￿equivalent bijkomend op te slaan als streefcijfer voor de Unie als geheel. De 
bijdrage van België is daarbij 320 kt CO 2-eq. over de verschillende 
landgebruikscategorieën heen. 
Bosuitbreidingsprojecten verhogen de capaciteit van een stuk grond om meer CO 2 op 
te slaan. Boscompensatie remt het negatieve effect van de landgebruiksverandering 
ontbossing op de broeikasgasboekhouding af. Het eerste draagt dus direct bij aan de 
opgelegde doelstelling, het tweede vergemakkelijkt de realisatie ervan.
6. De geschatte impact op de koolstofopslagcapaciteit en de prognoses is een technisch 
en gecompliceerd verhaal. Om een eenvoudig voorbeeld te geven: bij prognoses 
omtrent bijvoorbeeld bosuitbreiding moet er dus ook bepaald worden welke 
landgebruikscategorieën dan in mindering worden genomen in de toekomst. 
Afhankelijk van het initiële landgebruik krijgt men dus een andere ‘winst’. Mijn 
administratie maakte hierover een nota die als bijlage gaat.
BIJLAGE
Nota LULUCF-resultaat update 2023
