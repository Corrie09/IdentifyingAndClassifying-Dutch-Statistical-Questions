title: Geïntegreerd investeringsprogramma (GIP) 2024 - N20 Kortessem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024524
thema link: https://www.vlaamsparlement.be/parlementaire-documenten/schriftelijke-vragen/1784776
SCHRIFTELIJKE VRAAG
nr. 353
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N20 Kortessem
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024. 
In het ontwerp GIP 2024 is voor Kortessem voor de uitvoering van de N20: Kortessem: 
fietspaden / Uitvoering (GIP001022/02) 4.000.000 euro budget en 4.000.000 euro 
fietsbudget gereserveerd. 
1. Wat houden deze werken in het ontwerp GIP 2024 precies in?
2. Welke stappen dienen er nog te gebeuren voor de uitvoering van de werken aangevat 
kan worden?
3. Wanneer zullen de werken aangevat worden? 
4. Wat is de verdere timing en planning van het project?
5. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 353 van 5 december 2023
van SOFIE MERTENS
1. Dit project omvat de heraanleg van de N20 vanaf het kruispunt met de N76 tot aan de 
Printhagendreef met de aanleg van fietspaden, parkeerplaatsen, voetpaden, 
toegankelijke bushaltes, nieuwe rijweg en een gescheiden riolering.
2. Volgende stappen dienen nog doorlopen te worden: opmaak van de ontwerpplannen 
(wegenis en riolering), opmaak van het aanbestedingsdossier, het doorlopen van de 
onteigeningsprocedure en de opmaak en de indiening van de 
omgevingsvergunningsaanvraag.
3. In 2024 wordt het dossier aanbesteed en de omgevingsvergunning aangevraagd. 
Indien dit alles vlot verloopt, zullen de werken in 2025 van start kunnen gaan.
4. In het voorjaar van 2024 zal het ontwerp gefinaliseerd worden en een 
aanbestedingsdossier worden opgemaakt. Vervolgens zal de 
omgevingsvergunningsaanvraag worden ingediend.
5. De ontwerpplannen zijn in opmaak, rekening houdend met het participatietraject dat 
lopende is. 
