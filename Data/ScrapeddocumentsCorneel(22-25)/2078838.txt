title: Blue Deal - Middelen
thema: Natuur en Milieu
pdf link: https://docs.vlaamsparlement.be/pfile?id=2078838
thema link: https://www.vlaamsparlement.be/parlementaire-documenten/schriftelijke-vragen/1833184
SCHRIFTELIJKE VRAAG
nr. 14
van SANNE VAN LOOY
datum: 11 oktober 2024
aan JO BROUNS
VLAAMS MINISTER VAN OMGEVING EN LANDBOUW
Blue Deal  -  Middelen
Uit het Centenboekje blijkt dat er deze zittingsperiode 285 miljoen euro aan extra 
investeringen wordt vrijgemaakt voor de Blue Deal. Dat komt over als een besparing ten 
opzichte van de vorige zittingsperiode. In de krant zegt de minister dat het geen besparing 
is want dat het voorgaande plan voor 300 miljoen gefinancierd was met Europese 
middelen.
Men mag aannemen dat de verschillende agentschappen van de Vlaamse overheid ook nog 
reguliere investeringsbudgetten zullen inzetten om de doelstellingen van de Blue Deal te 
halen.
1. Welke middelen vanuit het beleidsdomein Omgeving zal de minister investeren om de 
doelstellingen van de Blue Deal te halen, naast en bijkomend bij de extra investeringen 
waarvan sprake is in het Centenboekje? Graag een opdeling per jaar voor de komende 
zittingsperiode.
2. Welke middelen vanuit andere beleidsdomeinen zullen door de Vlaamse Regering 
worden geïnvesteerd in functie van de Blue Deal? Graag een opdeling per jaar voor de 
komende zittingsperiode.
3. Concrete financieringsstromen en investeringen moeten worden opgenomen in een 
nader te publiceren legislatuurnota over de Blue Deal (volgens het Blue Deal-Decreet). 
Werd dat proces al in gang gezet?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 14 van 11 oktober 2024
van SANNE VAN LOOY
1. Via diverse begrotingsposten worden vanuit de Vlaamse overheid middelen ingezet om 
te werken aan de toestand van water in Vlaanderen, zowel op het vlak van 
waterzekerheid in de vorm van het terugdringen van het risico op droogte en 
wateroverlast, als om de waterkwaliteit verder te verbeteren. Ik verwijs hiervoor naar 
de beleids- en begrotingstoelichting 2025 die ik zal voorleggen aan het Vlaams 
Parlement, en de Blue Deal legislatuurnota die ik samen met de collega’s van de 
Vlaamse Regering in 2025 zal opmaken, en die een doorkijk zal geven voor de 
legislatuur.   
2. Zie antwoord op vraag 1
3. De Coördinatiecommissie Integraal Waterbeleid (CIW) is gestart met de 
voorbereidingen voor het opstellen van de Blue Deal nota. 
