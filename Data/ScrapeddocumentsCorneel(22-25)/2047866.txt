title: Verkeersslachtoffers - Cijfers Kortrijk
thema: Mobiliteit en Verkeer
pdf link: https://docs.vlaamsparlement.be/pfile?id=2047866
thema link: https://www.vlaamsparlement.be/parlementaire-documenten/schriftelijke-vragen/1801684
SCHRIFTELIJKE VRAAG
nr. 647
van CARMEN RYHEUL
datum: 7 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersslachtoffers  -  Kortrijk
De Vlaamse overheid zet via verschillende maatregelen in op meer veiligheid in het 
verkeer. Met het Verkeersveiligheidsplan 2021-2025 ambieert de minister een reductie van 
het aantal verkeersslachtoffers van 25 procent tegen 2025, van 50 procent tegen 2030, 
geen voetgangers- en fietsdoden meer tegen 2040 en een vision zero tegen 2050. Ook in 
onze centrumsteden moeten we blijvend aandacht hebben voor die ambitie en 
inspanningen leveren om die doelstellingen te bereiken.
1. Graag een overzicht voor de stad Kortrijk, opgedeeld per jaar en per type 
weggebruiker, van het aantal dodelijke verkeersslachtoffers (die onmiddellijk 
overleden na het ongeval) en het aantal licht- of zwaargewonde slachtoffers die 
overleden binnen de 30 dagen na het ongeval. Gelieve daarbij ook steeds de locatie te 
vermelden waar de slachtoffers omkwamen.
2. Graag een overzicht voor de stad Kortrijk, opgedeeld per jaar en per type 
weggebruiker, van het aantal zwaargewonde verkeersslachtoffers. Gelieve daarbij ook 
steeds de locatie te vermelden waar het ongeval plaatsvond.
3. Graag een overzicht van het aantal verkeersdoden en zwaargewonden in de stad 
Kortrijk, opgedeeld per jaar en type weg (autosnelwegen, gewest- en 
gemeentewegen).
4. Hoe evalueert de minister de cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 647 van 7 februari 2024
van CARMEN RYHEUL
1. Onderstaande tabel geeft een overzicht van het aantal verkeersdoden (incl. doden 
30 dagen) in de stad Kortrijk sinds 2019, met vermelding van type weggebruiker 
(bron: FOD Economie, Statbel).
Jaar Aantal 
verkeersdodenType weggebruiker verkeersdode
2019 2 Auto, voetganger
2020 3 2x auto, lichte vrachtauto
2021 7 4x auto, 2x voetganger, vrachtwagen
2022 2 2x motorfiets
Voor wat betreft de locatie van de ongevallen wordt verwezen naar de kaart met 
gelokaliseerde ongevallen van Statbel: Verkeersongevallen | Statbel (fgov.be).
2. Onderstaande tabel geeft een overzicht van het aantal zwaargewonden in de stad 
Kortrijk sinds 2019, met vermelding van type weggebruiker (bron: FOD Economie, 
Statbel).
Jaar Aantal 
zwaargewondenType weggebruiker zwaargewonde
2019 45 18x fiets, 11x auto, 7x bromfiets, 5x 
voetganger, 3x motorfiets, vrachtwagen
2020 41 18x fiets, 8x motorfiets, 6x auto, 4x 
bromfiets, 2x lichte vrachtauto, 2x 
voetganger, autobus
2021 31 9x auto, 9x fiets, 6x voetganger, 3x 
motorfiets, 3x bromfiets, lichte vrachtauto
2022 47 26x fiets, 7x auto, 5x voetganger, 4x 
motorfiets, 2x bromfiets, lichte vrachtauto, 
vrachtwagen, andere
Voor wat betreft de locatie van de ongevallen wordt verwezen naar de kaart met 
gelokaliseerde ongevallen van Statbel: Verkeersongevallen | Statbel (fgov.be).
3. Onderstaande tabel geeft een overzicht van het aantal verkeersdoden en 
zwaargewonden in de stad Kortrijk sinds 2019, opgedeeld naar wegtype (bron: FOD 
Economie, Statbel).
2019 2020 2021 2022
Autosnelwegen 10 12 11 8
Gewestwegen 15 11 9 12
Gemeentewegen 22 21 18 28
Onbekend 1
TOTAAL Kortrijk 47 44 38 49
4. We zien dat het aantal verkeersdoden en zwaargewonden op autosnelwegen in 
Kortrijk een wat hoger aandeel heeft vergeleken met Vlaanderen in zijn geheel. Dat 
is niet verrassend, aangezien er op het grondgebied van de stad Kortrijk verschillende 
autosnelwegen en knooppunten liggen. Verder zien we dat de coronapandemie geen 
grote impact heeft gehad op het aantal ernstige verkeersslachtoffers in Kortrijk, waar 
dat in Vlaanderen wel het geval was. Ten slotte valt (zeker bij de zwaargewonden) 
het hoge aandeel fietsers heel erg op. 
