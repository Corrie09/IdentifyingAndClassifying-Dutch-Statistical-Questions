title: Veilige schoolomgevingen Gent - Subsidies
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2047864
thema link: https://www.vlaamsparlement.be/parlementaire-documenten/schriftelijke-vragen/1800839
SCHRIFTELIJKE VRAAG
nr. 627
van STEPHANIE D'HOSE
datum: 5 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Veilige schoolomgevingen Gent  -  Subsidies
Vlaanderen biedt steden en gemeenten de mogelijkheid subsidies aan te vragen om 
maatregelen te nemen om de verkeersveiligheid op weg naar school te verbeteren, vooral 
op het vlak van signalisatie en kleine infrastructurele ingrepen. 
Wanneer het gaat over het aanpakken van schoolomgevingen kijkt men naar 100 meter 
rond de schooltoegang, of tot aan het eerstvolgende kruispunt als dat verder gelegen is. 
Er kan per gemeente één aanvraag per kalenderjaar worden ingediend, voor maximaal 10 
schoolomgevingen.
De stad Gent heeft daarvoor een aanvraag ingediend.
1. Heeft de minister al beslist over de aanvraag, of tegen wanneer zal ze erover beslissen?
2. Voor welk bedrag werd een aanvraag ingediend? Hoeveel daarvan zal de minister 
toekennen?
3. Over welke schoolomgevingen gaat het concreet? Welk bedrag zal worden toegekend 
per school? Welke maatregelen zal men met dat budget per school treffen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 627 van 5 februari 2024
van STEPHANIE D’HOSE
1. De subsidieaanvraag van de stad Gent werd goedgekeurd op 31 januari 2024.
2. Er werd een subsidiebedrag van 10.298,06 euro aangevraagd en toegekend.
3. De aanvraag betreft volgende 8 schoolomgevingen:
Deze aanvraag omvat voor alle schoolomgevingen het plaatsen van draaibomen voor 
de vaste afsluiting van de schoolstraat.Schoolomgeving Subsidiebedrag
Freinetschool De Vlieger € 490,39
Basisschool Sint-Lieven-Kolegem € 1.961,53
Visitatie Mariakerke € 980,77
Basisschool Desirée Van Monckhoven € 980,77
Basisschool & Atheneum Gentbrugge € 1.961,53
Basisschool De Regenboog € 1.961,53
Basisschool De Wijze Boom € 980,77
Basisschool Mariavreugde € 980,77
