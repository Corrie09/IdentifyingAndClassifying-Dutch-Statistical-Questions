title: Centrale examencommissie - Slaagpercentages
thema: Onderwijs en Vorming
pdf link: https://docs.vlaamsparlement.be/pfile?id=2006147
thema link: https://www.vlaamsparlement.be/parlementaire-documenten/schriftelijke-vragen/1771162
SCHRIFTELIJKE VRAAG
nr. 43
van HILÂL YALÇIN
datum: 12 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Centrale examencommissie  -  Slaagpercentages
Leerlingen en ouders kunnen om diverse redenen ervoor kiezen om hun diploma secundair 
onderwijs via de centrale examencommissie te behalen. Via huisonderwijs bereiden ze 
zichzelf voor op de examens, die ze op eigen tempo inplannen en afwerken.
1. Hoeveel leerlingen legden vorig jaar examens af via de centrale examencommissie? 
Graag een overzicht per provincie en onderwijsvorm.
2. Wat is het slaagpercentage van leerlingen die hun diploma secundair onderwijs via de 
centrale examencommissie wensen te behalen? Graag een overzicht per provincie en 
onderwijsvorm.
3. Kan de minister een overzicht in de tijd bezorgen van het aantal leerlingen die examens 
via de centrale examencommissie aflegden de laatste 5 jaar?
4. Kan de minister een overzicht in de tijd bezorgen van het aantal leerlingen die slaagden 
voor hun examens via de centrale examencommissie en zo hun diploma secundair 
onderwijs behaalden?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 43 van 12 oktober 2023 
van HILÂL YALÇIN
1. In bijlage kan de Vlaamse volksvertegenwoordiger het aantal kandidaten terugvinden 
dat in 2022 aan minstens één examen deelnam bij de Examencommissie Secundair 
Onderwijs. 
2. In bijlage gaat het slaagpercentage van kandidaten per provincie en onderwijsvorm. 
Het slaagpercentage heeft betrekking op (de som van de) individuele examens 
afgelegd door alle kandidaten in 2022. 
3. In bijlage gaat het aantal kandidaten dat de laatste 5 jaren minstens één examen heeft 
afgelegd bij de Examencommissie Secundair Onderwijs. 
4. In bijlage gaat het aantal uitgereikte diploma’s secundair onderwijs en getuigschriften 
voor de eerste en tweede graad voor de laatste vijf jaar. Er is geen vastgestelde 
termijn waarin een diploma of getuigschrift moet behaald worden. De kandidaat kan 
zelf kiezen of hij/zij de examenmomenten over meerdere jaren verspreidt of de 
examens binnen een kortere periode aflegt. Daarom wordt in deze tabel gekozen voor 
een periode van 5 jaar.
BIJLAGE
Overzicht
