title: Geïntegreerd investeringsprogramma (GIP) 2024 - Agentschap Wegen en Verkeer (AWV) - Eerste fase heraanleg N424 knooppunt met N456 Gent
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2011273
thema link: https://www.vlaamsparlement.be/parlementaire-documenten/schriftelijke-vragen/1774226
SCHRIFTELIJKE VRAAG
nr. 136
van STIJN DE ROO
datum: 23 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Agentschap Wegen en Verkeer (AWV)  
-  Eerste fase heraanleg N424 knooppunt met N456 Gent
In het ontwerp GIP 2024, Agentschap Wegen en Verkeer, lees ik dat voor Gent, voor de 
N424, voor de herinrichting van het knooppunt met de N456, voor de eerste fase voor het 
jaar 2024, 1.400.000 euro budget en 280.000 fietsbudget wordt gereserveerd.
1. Kan de minister een nauwkeurige omschrijving geven van de uit te voeren werken 
voor de heraanleg van het knooppunt van de N424 met de N456, voor de eerste fase? 
2. Wat is de timing voor die werken?
3. Wanneer zullen de werken voltooid zijn?
4. Kan de minister een overzicht geven van de volgende fases van de werken voor de 
heraanleg van het knooppunt van de N424 met de N456, met per fase een 
omschrijving van de werken, de timing en het vooropgestelde budget?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 136 van 23 oktober 2023
van STIJN DE ROO
1. De werken bestaan uit de aanleg van een extra afslagstrook op de N424 Vliegtuiglaan 
en de aanleg van een extra rijstrook in beide richtingen op de N424 Afrikalaan tussen 
het kruispunt met de N456 en de Aziëstraat (inclusief de verbreding van de 
spoorovergang over de N424 Afrikalaan). In de Afrikalaan komen aan beide zijden 
voetpaden en conforme fietspaden (aan de westzijde wordt dit fietspad 
dubbelrichting). Op het kruispunt van de N424 en N456 komen conflictvrije 
oversteekplaatsen. 
2. De werken zijn voorzien om te starten in mei 2024. 
3. De werken zullen beëindigd zijn tegen eind 2024. 
4. Voor de volgende fase(s) is er nog geen omschrijving, timing of budget beschikbaar. 
Hiervoor moet de studie nog opgestart worden. 
