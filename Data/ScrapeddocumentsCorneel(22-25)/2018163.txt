title: Geïntegreerd investeringsprogramma (GIP) 2024 - Royerssluis
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018163
thema link: https://www.vlaamsparlement.be/parlementaire-documenten/schriftelijke-vragen/1781704
SCHRIFTELIJKE VRAAG
nr. 258
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Royerssluis
In het geïntegreerd investeringsprogramma (GIP) van het departement Mobiliteit en 
Openbare Werken worden alle investeringen van de verschillende entiteiten binnen het 
domein Mobiliteit en Openbare Werken gebundeld om een beter overzicht van de inzet van 
de middelen te krijgen, evenals een betere afstemming tussen deze entiteiten. In 
november 2023 werd het ontwerp GIP 2024 gepubliceerd, maar eveneens een voorlopige 
doorkijk GIP voor 2025 en 2026. Graag vraag ik meer informatie over de investeringen die 
hierin opgenomen worden voor de Royerssluis.
1. In het ontwerp GIP 2024 wordt onder nummer GIP003497/01: “Royerssluis” een 
budget van 18.900.000 euro gerserveerd. 
Kan er een overzicht worden gegeven voor welke concrete investeringen dit budget 
gebruikt zal worden?
2. In het doorkijk GIP 2025 en 2026 wordt onder nummer GIP003497/01: “Royerssluis” 
telkens een budget van 15.000.000 euro gereserveerd. 
Kan er een overzicht worden gegeven voor welke concrete investeringen het budget 
gebruikt zou worden?
3. Wat is de stand van zaken met betrekking tot de werken aan de Royerssluis? Zitten de 
werken op schema?
4. Kan een overzicht worden gegeven van alle investeringen die door de Vlaamse overheid 
deze legislatuur werden uitgevoerd binnen de infrastructuur van de Royerssluis? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 258 van 23 november 2023
van ORRY VAN DE WAUWER
1. In oktober 2021 is gestart met de realisatie van een nieuwe Royerssluis op de 
rechteroever van de Schelde. De bedragen die ingeschreven werden op het GIP 2024 
dienen voor de betaling van de prijsherzieningen en de vergoeding van onvoorziene 
kosten tijdens uitvoering van deze werken.
2. Zoals onder punt 1 aangegeven, zijn de prijzen van de offerte voor de bouw van een 
nieuwe Royerssluis onderwerp van prijsherziening. Om deze te kunnen betalen, werd 
voor ieder jaar een budget voorzien ter vergoeding van deze actualisatie van de 
inschrijvingsprijzen aan de indexen.
3. De werken van de Royerssluis hebben heden een vertraging opgelopen van een klein 
jaar. Deze vertraging is in hoofdzaak een gevolg van een wijziging aan de afbakening 
van de bouwput. Door de nauwe interferentie met de Oosterweelverbinding is aan het 
raakvlak tussen beide projecten een wijziging gebeurd om deze beter op elkaar te 
kunnen afstemmen. Onderliggend zijn er ook nog issues geweest omtrent PFAS.
4. In deze legislatuur werden volgende investeringen gedaan ten behoeve van de 
infrastructuur Royerssluis:
•Bouw nieuwe Royerssluis: 
Inschrijvingsbedrag: 288.000.000 euro 
Herziening: 1.493.178,61 euro
Herziening: 12.000.000 euro
•Royerssluis en Oosterweelknoop - Veiligheidscoördinatie uitvoering en controle 
in het kader van 10-jarige aansprakelijkheid: 3.352.354,51 euro (aandeel 
Vlaanderen)
•Inhuur van externe ondersteuning tijdens de uitvoering van de nieuwe 
Royerssluis: 10.375.902,46 euro
