title: Mijn VerbouwPremie - Warmtepompboiler
thema: Energie
Wonen
pdf link: https://docs.vlaamsparlement.be/pfile?id=2051268
thema link: https://www.vlaamsparlement.be/parlementaire-documenten/schriftelijke-vragen/1809111
SCHRIFTELIJKE VRAAG
nr. 400
van ROBRECHT BOTHUYNE
datum: 1 maart 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Mijn VerbouwPremie  -  Warmtepompboiler
Een milieuvriendelijk alternatief voor de klassieke verwarmingsinstallatie is een 
warmtepomp. Een warmtepomp haalt warmte uit de grond, het water of de lucht met 
behulp van een compressor.
Er is een verschil met een warmtepompboiler: een warmtepomp verwarmt een ruimte en 
kan eventueel ook voor sanitair warm water zorgen; een warmtepompboiler zorgt alleen 
voor sanitair warm water.
Via Mijn VerbouwPremie kan men een premie krijgen voor een warmtepomp of 
warmtepompboiler.
1. Hoeveel premies warmtepompboiler werden aangevraagd in 2023? Graag totaalaantal 
en opdeling naar:
a) provincie; 
b) gemeenschappelijke warmtepompboiler / residentieel of niet-residentieel 
gebouw. 
2. Hoeveel premies warmtepompboiler werden toegekend in 2022 en 2023? Graag 
totaalaantal per jaar en opdeling naar:
a) provincie; 
b) gemeenschappelijke warmtepompboiler / residentieel of niet-residentieel gebouw. 
3. Hoeveel premies warmtepompboiler werden geweigerd in 2022 en 2023? Graag 
totaalaantal per jaar en opdeling naar:
a) provincie; 
b) gemeenschappelijke warmtepompboiler / residentieel of niet-residentieel gebouw. 
4. Graag de top3 van de redenen van weigering per jaar.
5. Hoeveel bedroeg het totale bedrag van de premies warmtepompboiler die werden 
toegekend in 2022 en 2023? Graag totaal bedrag per jaar en opdeling naar:
a) provincie; 
b) gemeenschappelijke warmtepompboiler / residentieel of niet-residentieel gebouw. 
6. Hoe evalueert de minister bovenstaande cijfers en hoe ziet ze de toekomst? 
7. Op welke manier kunnen deze premies nog meer bekendgemaakt worden bij de 
klant/de particulier? 
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 400 van 1 maart 2024
van ROBRECHT BOTHUYNE
1. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2023 gaat het om voorlopige cijfers.  
2. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2022 gaat het om gevalideerde cijfers; voor 2023 om voorlopige cijfers.
3. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2022 gaat het om gevalideerde cijfers; voor 2023 om voorlopige cijfers. 
4. De gevraagde gegevens zijn niet beschikbaar.
5. De cijfers over de Mijn VerbouwPremie zijn publiek beschikbaar via de energiekaart 
(https://apps.energiesparen.be/energiekaart/vlaanderen/mvp-categorie-aantallen-
2023). Voor 2023 gaat het om voorlopige cijfers. In 2022 werden er nog geen Mijn 
VerbouwPremies uitbetaald.
6. Op basis van de voorlopige cijfers voor 2023 kan ik concluderen dat de aanvragen in 
sterk stijgende lijn gaan. Dat is zeer goed nieuws. Een warmtepompboiler is immers 
toegankelijk en voor veel consumenten vaak de eerste stap naar nog meer duurzame 
technologieën. De energiecrisis zorgde ervoor dat burgers op zoek gingen naar 
duurzame alternatieven die hun afhankelijkheid van fossiele brandstoffen en de 
extreme energieprijzen verminderen. Bovendien heb ik als een van de antwoorden op 
de energiecrisis deze duurzame investering aangemoedigd door de premie voor een 
warmtepompboiler drastisch te verhogen, tot het drievoudige van de premie in 2021. 
7. De Vlaamse Regering en het Vlaams Energie- en Klimaatagentschap (VEKA) zetten 
sterk in op het informeren en sensibiliseren rond warmtepompen, waarbij er ook 
aandacht is voor de warmtepompboiler. Zo is er een specifieke webpagina gewijd aan 
de warmtepompboiler ( https://www.vlaanderen.be/bouwen-wonen-en-
energie/groene-energie/warmtepompboiler). Met de tool ‘Warmtepompklaar’ kan een 
burger vrijblijvend een indicatie krijgen of een warmtepomp een geschikte 
verwarmingsoplossing is voor zijn of haar woning, of eerst extra isolatie nodig heeft. 
Tegelijk wordt ook advies gegeven over de warmwaterbehoefte. Via deze tool wordt de 
burger ook meteen geïnformeerd over de premies voor warmtepompboilers. Daarnaast 
komt het VEKA naar de burger toe door haar deelname aan verschillende bouw- en 
renovatiebeurzen, zoals Bisbeurs en Batibouw, waar de stand in het teken van de Mijn 
VerbouwPremie en de Mijn VerbouwLening staat. Hier kan de burger gericht vragen 
stellen aan experten over de premie an sich, maar ook over de aanvraagprocedure. De 
website www.mijnverbouwpremie.be bevat steeds alle informatie en wordt nauwgezet 
up-to-date gehouden. Daarnaast worden gemeenten en energiehuizen nauw betrokken 
bij de communicatie over de Mijn VerbouwPremie. Ik blijf verder inzetten op deze 
communicatiestrategie.
