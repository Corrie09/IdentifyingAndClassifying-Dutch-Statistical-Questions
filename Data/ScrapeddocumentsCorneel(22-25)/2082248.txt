title: Heraanleg kruispunt R30 - Kruispoortbrug 1 Brugge - Doorstroming fietsers
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082248
thema link: https://www.vlaamsparlement.be/parlementaire-documenten/schriftelijke-vragen/1835733
SCHRIFTELIJKE VRAAG
nr. 36
van JEREMIE VANEECKHOUT
datum: 23 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Heraanleg kruispunt R30 - Kruispoortbrug 1 Brugge  -  Doorstroming fietsers
Onlangs werd een nieuw plan voorgesteld voor de heraanleg van de R30, ter hoogte van 
de kruispoortbrug 1. Dat plan maakt het voor fietsers een pak veiliger, maar een beperkte 
ingreep zou ook de doorstroming van de fietsers nog kunnen verbeteren. Komende vanaf 
de kruispoortbrug 1 moeten fietsers die linksaf willen die beweging in twee fases maken, 
hetgeen uiteraard extra wachttijd oplevert.
De Fietsersbond pleit ervoor om het links afslaan voor fietsers in één beweging mogelijk 
te maken, samen met de afslaande auto's. Dat zou bijvoorbeeld kunnen door een diagonaal 
fietspad of een gedeeltelijk vierkant groen. 
1. Is een aanpassing van de plannen nog mogelijk met het oog op die vlottere 
fietsdoorstroming? 
2. Zal het Agentschap Wegen en Verkeer (AWV) daarover in gesprek gaan met de 
Fietsersbond? 
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 36 van 23 oktober 2024
van JEREMIE VANEECKHOUT
1. Het ontwerp is nog niet definitief. De fietsersoversteken in het ontwerp van het 
lichtengeregeld kruispunt ter hoogte van Kruispoortbrug I worden nog verder 
uitgewerkt. Daarbij wordt rekening gehouden met verkeersveiligheid, logische 
fietsverbindingen en algemene doorstroming. 
2. In de toekomst zullen informatiemomenten gepland worden waarbij in gesprek kan 
gegaan worden met de fietsersbond.
