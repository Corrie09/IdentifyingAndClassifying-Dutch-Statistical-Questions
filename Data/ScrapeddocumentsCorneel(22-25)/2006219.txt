title: Broeikasgasreductie - Evolutie
thema: Natuur en Milieu
pdf link: https://docs.vlaamsparlement.be/pfile?id=2006219
thema link: https://www.vlaamsparlement.be/parlementaire-documenten/schriftelijke-vragen/1769073
SCHRIFTELIJKE VRAAG
nr. 29
van JOS D'HAESE
datum: 9 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Broeikasgasreductie  -  Evolutie
In 2023 bereikte de Vlaamse Regering een akkoord over de klimaatdoelstellingen in een 
vernieuwd Vlaams Energie- en Klimaatplan (VEKP). Er werd overeengekomen dat 
Vlaanderen tegen het jaar 2030 40 procent minder CO 2 zou uitstoten ten opzichte van 
2005. 
In het nieuwe VEKP staat 3,5 megaton CO 2 waar nog geen reductiemaatregelen voor 
gepland zouden zijn en dus de effectieve daling van de CO 2-emissies met 40% niet gehaald 
zal worden. 
Graag kreeg ik de meest recente cijfers met betrekking tot de volgende vragen.
1. Graag de totale broeikasgasuitstoot in Vlaanderen voor de jaren 2005 tot en met 2023. 
Graag indien mogelijk ook een onderscheid van de uitstoot per sector (niet-ETS 
industrie, ETS-industrie, transport, tertiaire verwarming, residentiÃ«le verwarming, 
landbouw, afval en andere) (ETS: emissions trading scheme). 
2. Met hoeveel procent zijn de emissies uiteindelijk gedaald in 2023 ten opzichte van 
2005? Hoeveel Mton CO 2 bedroeg het (eventuele) tekort? 
3. Hoeveel bedroeg de uitstoot van broeikasgasemissies in de niet-ETS voor 2023? 
Hoeveel procent reductie betekent dat ten opzichte van de uitstoot in 2005? 
4. Graag een jaarlijkse inschatting van de emissiereductie die Vlaanderen zou moeten 
realiseren voor de periode tussen 2023 en 2030 om het doel van 40% minder CO 2-
uitstoot ten opzichte van 2005 te halen.  
5. Graag de evolutie voor het aandeel hernieuwbare energie in Vlaanderen van het totale 
energieverbruik voor de periode tussen 2005 en 2023. Graag met onderscheid in 
zonne-energie, windenergie en bio-energie. 
6. Graag een jaarlijkse inschatting van de evolutie in het aandeel hernieuwbare energie 
dat Vlaanderen wil realiseren voor de periode tussen 2023 en 2030. 
7. Hoeveel emissierechten zijn er de laatste tien jaar aangekocht door de Vlaamse 
overheid en hoeveel heeft dat elk jaar gekost?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 29 van 9 oktober 2023
van JOS D'HAESE
1. Er zijn nog geen broeikasgasemissiecijfers voor het jaar 2023 beschikbaar. Conform de 
Europese regelgeving werd een eerste voorlopige inschatting van de emissies van het 
jaar 2022 op 31 juli 2023 aan de Europese Commissie gerapporteerd. Momenteel is er 
dus ook nog geen definitieve inventaris voor het jaar 2022 beschikbaar. De voorlopige 
cijfers zullen vervat zitten in het jaarlijkse voortgangsrapport VEKP (VORA VEKP) dat 
binnenkort aan de Vlaamse Regering zal worden medegedeeld en nadien ook op de 
website van het Vlaams Energie- en Klimaatagentschap (VEKA) zal worden 
gepubliceerd (inclusief historische tijdsreeks).
De tijdreeks van de jaren 2005-2021 is te vinden in het op 12 mei 2023 door de 
Vlaamse Regering goedgekeurde Vlaams Energie- en Klimaatplan (VEKP) 2021-2030 
en in het Voortgangsrapport VEKP van vorig jaar, dat tevens te vinden is op de website 
van het VEKA:
- Voortgangsrapport VEKP 2022:
https://assets.vlaanderen.be/image/upload/v1667911572/VEKP-
voortgangsrapportering_2022_srjiql.pdf
- Vlaams Energie- en Klimaatplan 2021-2030 
https://assets.vlaanderen.be/image/upload/v1683894247/Vlaams_Energie-
_en_Klimaatplan_actualisatie_12_mei_2023_tpletf.pdf 
2-3.Zie vraag 1; er zijn nog geen broeikasgasemissiecijfers voor het jaar 2023 
beschikbaar.
4. De doelstelling uit het VEKP 2021-2030 om in 2030 t.o.v. 2005 40% minder 
broeikasgassen uit te stoten in de ESR-sectoren komt overeen met een uitstoot van 
30,2 Mton CO 2-eq. Indien deze doelstelling in 2030 wordt vergeleken met de 43,7 
Mton CO 2-eq in 2021, impliceert dat een gemiddelde jaarlijkse te realiseren reductie 
van ca. 1,5 Mton CO2-eq. 
5-6.Aangezien nog geen nieuwe data gepubliceerd werden, verwijs ik naar mijn antwoord 
op uw schriftelijke vraag nr. 806 van 2 juni 2023.
7. In 2013 werd bijkomende emissieruimte aangekocht voor het overbruggen van de 
resterende reductie-inspanning in de ESR-sectoren in de verbintenisperiode 2008-
2012. Voor deze periode liet de Europese regelgeving nog toe om een beroep te doen 
op de internationale flexibiliteitsmechanismen, voorzien in het Protocol van Kyoto. Via 
een algemene offertevraag werd een volume van 5 miljoen extra Kyoto-eenheden 
aangekocht voor een totaalbedrag van 1.537.305 euro. Het gebruik van deze relatief 
goedkope vorm van flexibiliteit is momenteel niet meer toegestaan in de Europese 
regelgeving voor het aanzuiveren van tekorten in de periode 2021-2030.
