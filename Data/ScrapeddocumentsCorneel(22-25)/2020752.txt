title: Woninghuurdecreet - Evaluatie
thema: Wonen
pdf link: https://docs.vlaamsparlement.be/pfile?id=2020752
thema link: https://www.vlaamsparlement.be/parlementaire-documenten/schriftelijke-vragen/1782591
SCHRIFTELIJKE VRAAG
nr. 70
van AN MOERENHOUT
datum: 28 november 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Woninghuurdecreet  -  Evaluatie
De minister lanceerde onlangs het voorstel om de regels voor het afsluiten van een 
huurcontract te verstrengen. De minister wil wie illegaal in het land verblijft niet langer 
een woning laten kunnen huren. Hij herhaalde zijn voorstel onlangs tijdens de 
begrotingsbesprekingen in de commissie Wonen op 23 november 2023. Hij vermeldde dat 
wat hem betreft zijn voorstel kan worden opgenomen in de evaluatie van het Vlaamse 
woninghuurdecreet.
1. Wanneer is de evaluatie van het Vlaamse woninghuurdecreet gepland?
2. Wanneer wil de minister het nieuwe woninghuurdecreet aan de Vlaamse Regering 
voorleggen?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 70 van 28 november 2023
van AN MOERENHOUT
1. De evaluatie van het Vlaams Woninghuurdecreet is in april 2023 gestart en is nog volop 
lopende. In samenspraak met de stakeholders werd er eerst een inventaris van 
knelpunten opgemaakt om de evaluatie af te bakenen. De verzamelde knelpunten 
werden vervolgens gegroepeerd in vier thematische werkgroepen, die in juni, juli en 
september bijeen zijn gekomen. Het agentschap Wonen in Vlaanderen is volop bezig 
alle input te verwerken in een evaluatierapport.
2. Het evaluatierapport zou in maart 2024 worden opgeleverd. Dit rapport vormt de basis 
voor een volgende regelgevende wijziging.
