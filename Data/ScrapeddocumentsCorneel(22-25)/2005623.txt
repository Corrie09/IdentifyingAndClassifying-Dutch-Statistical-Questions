title: Openstaande facturen en verwijlintresten - Stand van zaken
thema: Financiën
Vlaamse administratie
pdf link: https://docs.vlaamsparlement.be/pfile?id=2005623
thema link: https://www.vlaamsparlement.be/parlementaire-documenten/schriftelijke-vragen/1769977
SCHRIFTELIJKE VRAAG
nr. 13
van MARINO KEULEN
datum: 11 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Openstaande facturen en verwijlintresten  -  Stand van zaken
Een overheid moet een goede en correcte betaler zijn. Dat blijkt echter niet altijd het geval 
te zijn.
Een goede cashflow is voor bedrijven heel belangrijk om financieel gezond te zijn en te 
blijven, om voldoende buffer te hebben maar ook om investeringen te doen.
Ik heb daarover een aantal vragen.
1. Hoeveel facturen waren er en voor welk bedrag voor elk van de beleidsdomeinen van 
de minister en voor elk extern verzelfstandigd agentschap (EVA) in 2021 en 2022 en 
waar werd de betalingstermijn overschreden?
2. Op welk bedrag werden er in 2021 en 2022 verwijlintresten aangerekend?
3. Hoeveel verwijlintresten werden er in 2021 en 2022 voor elk van de beleidsdomeinen 
van de minister en voor elk EVA betaald?
4. Hoeveel van de facturen waarnaar gevraagd werd in vraag 1 voor het jaar 2022 
stonden nog open op 31 juni 2023 en voor welk bedrag?
Deze vraag werd gesteld aan de ministers Jan Jambon (21), Hilde Crevits (40), Bart 
Somers (16), Ben Weyts (38), Zuhal Demir (37), Matthias Diependaele (13), Lydia Peeters 
(79), Benjamin Dalle (10), Jo Brouns (17)
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
GECOÖRDINEERD ANTWOORD 
op vraag nr. 13 van 11 oktober 2023
van MARINO KEULEN
In de bijlage vindt u een overzicht in tabelvorm met het antwoord op de vier deelvragen 
verwerkt. De gegevens zijn opgedeeld per beleidsdomein voor de ministeries van de 
Vlaamse Gemeenschap, per intern verzelfstandigd agentschap met rechtspersoonlijkheid 
en per extern verzelfstandigd agentschap.
Bijkomende duiding:
Vraag 1
Voor het bepalen van de cijfers op vraag 1 van SV 13 werd uitgegaan van dezelfde 
basisdata die gebruikt worden voor het bepalen van het betaalgedrag van RP VG.
Vraag 4
Voor het bepalen van de cijfers op vraag 4 van SV 13 werd uitgegaan van de nog 
openstaande facturen op datum van 30 juni 2023 met een grootboekdatum 2022. Hierbij 
werd abstractie gemaakt van:
•creditnota’s
•facturen in betwisting
•facturen met een blokkering geplande betaling
BIJLAGE
Bijlage Diependaele SV 13 overzicht openstaande facturen en verwijlintresten 21-22 MVG-
EVA
