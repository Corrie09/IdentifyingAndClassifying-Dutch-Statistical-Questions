title: Geïntegreerd investeringsprogramma (GIP) 2024 - Studiebudget Wetteren N42 Bourgondisch Kruis-E40
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019233
thema link: https://www.vlaamsparlement.be/parlementaire-documenten/schriftelijke-vragen/1780752
SCHRIFTELIJKE VRAAG
nr. 239
van STIJN DE ROO
datum: 21 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Studiebudget Wetteren N42 
Bourgondisch Kruis-E40
In het ontwerp van geïntegreerd investeringsprogramma (GIP) 2024, Agentschap Wegen 
en Verkeer, lees ik dat voor Wetteren, voor de N42 vanaf Bourgondisch Kruis tot E40, voor 
een studie voor het jaar 2024 400.000 euro budget en 100.000 euro fietsbudget wordt 
uitgetrokken.
1. Wat zal in de studie precies worden onderzocht?
2. Welke instanties worden betrokken in deze studie?
3. Wanneer worden de resultaten van de studie verwacht?
4. Wat zijn de verdere timing en het verloop van dit dossier?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 239 van 21 november 2023
van STIJN DE ROO
1. Deze studie omvat een haalbaarheidsstudie van de zone N42 tussen het complex 
Wetteren en het kruispunt N417-N9-N42 te Wetteren (incl. invloedszones). 
Er zal een uitgebreid verkennend ruimtelijk onderzoek en een mobiliteitsstudie 
uitgevoerd worden. Daarnaast gebeuren er simulaties op de bestaande toestand alsook 
verschillende scenario’s die blijken uit de bovenstaande onderzoeken, en de 
participatietrajecten.
Deze studie gaat voornamelijk in op de veiligheid en doorstroming van alle verkeer. 
2. In deze studie zal het Agentschap Wegen en Verkeer (AWV) een uitgebreide 
participatie nemen. De niet-limitatieve lijst van wie het AWV kan en zal betrekken, kan 
u hieronder vinden. Moest blijken dat tijdens de studie deze lijst niet volledig is, zal 
het AWV deze ook uitbreiden. Daarnaast werd op voorhand met de gemeente Wetteren 
samengezeten om dit dossier te bespreken. 
Lijst van belangrijke stakeholders:
a. bedrijven:
i.bedrijventerrein
ii.handelaars individueel, waaronder ook horecazaken en tankstations 
iii.specifieke aandacht voor handelszaken op bourgondisch kruis: 
Hotel/restaurant Otus, Peppers Health Center, Just Burger, Wassalon De 
Washoek, Tankstation Maes
iv.Frunpark (shopping center)
v.landbouwbedrijven
b.burgers:
i.gebruikers fietsers en automobilisten
ii.Wetteraars (& niet Wetteraars)
iii.omwonenden
c.georganiseerde stakeholders/verenigingen/instellingen:
i.school Mariagaard
ii.Chiro Kwatrecht
iii.Fietsersbond
iv.De Lijn
v.NMBS en Infrabel
vi.actiecomités, zoals N(ee)42
3. Deze studie heeft een looptijd van 16 kalendermaanden en de aanbesteding zal eind 
januari 2024 zijn. Er is ook een voorwaardelijk deel opgenomen en het zou kunnen dat 
de studie dan 20 kalendermaanden duurt. Vermoedelijk zal dit dus midden 2025 zijn. 
4. De aanbesteding en de start van de studie zijn gepland in het eerste kwartaal 2024.
