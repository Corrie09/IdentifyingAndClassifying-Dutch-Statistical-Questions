title: Woonzorgcentra (wzc's) - Verhoging personeelsnorm (2)
thema: Welzijn en Gezin
pdf link: https://docs.vlaamsparlement.be/pfile?id=2057846
thema link: https://www.vlaamsparlement.be/parlementaire-documenten/schriftelijke-vragen/1813054
SCHRIFTELIJKE VRAAG
nr. 302
van LISE VANDECASTEELE
datum: 15 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra  -  Verhoging personeelsnorm (2)
Naar aanleiding van het antwoord op mijn schriftelijke vraag nr. 247 van 15 februari 2024 
waarin staat dat de cijfers over de personeelsevolutie de komende weken bekendgemaakt 
worden, graag voor de referentieperiode van 1 juli 2022 tot en met 30 juni 2023, de 
volgende gegevens over de bewoners- en personeelsaantallen in de woonzorgcentra:
a) het aantal bewoners per type woonzorgcentrum (openbaar, vzw, for-profit);
b) het aantal personeelsleden per woonzorgcentrum met onderscheid in beroep 
(verpleegkundige, zorgkundige, kinesist en reactiveringspersoneel) en type 
woonzorgcentrum (openbaar, vzw, for-profit);
c) het aantal personeelsleden actief in woonzorgcentra boven de gesubsidieerde norm, 
met opnieuw een onderscheid per type woonzorgcentrum (openbaar, vzw, for-profit).
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 302 van 15 maart 2024
van LISE VANDECASTEELE
1. Hierbij vindt u een overzicht van het totaal aantal gefactureerde dagen per voorziening 
tijdens de referentieperiode van 1 juli 2022 t.e.m. 30 juni 2023, zoals meegedeeld in 
de RaaS-webtoepassing. Dit totaal delen we door 365 dagen om te komen tot een 
gemiddeld aantal bewoners per dag per sector.
SectorAantal 
voorzieningenTotaal gefactureerde dagenGemiddeld aantal bewoners 
per dag
For profit 168 5 444 787 14 917,22
Openbaar 191 8 568 402 23 475,07
VZW 415 15 807 952 43 309,46
2. Hierbij vindt u een overzicht van het totaal aantal VTE verpleegkundigen, 
zorgkundigen, kinesisten en reactiveringspersoneel, zoals meegedeeld in de RaaS-
webtoepassing in het kader van de financiering, in de referentieperiode van 1 juli 2022 
t.e.m. 30 juni 2023.
SectorAantal 
voorzieningenTotaal VTE 
verpleegkundigenTotaal VTE 
zorgkundigenTotaal VTE 
kine1Totaal VTE 
reactiverings-
personeel2
For profit 168 1 888,82 2 738,00 232,00 604,04
Openbaar 191 3 308,65 5 665,58 397,52 1 090,87
VZW 415 6 046,32 8 940,98 752,54 2 037,56
3. Hierbij vindt u een overzicht van het bovennormpersoneel per type woonzorgcentrum, 
uitgedrukt in zowel VTE als in percentages, zoals meegedeeld in de RaaS-
webtoepassing in het kader van de financiering, in de referentieperiode van 1 juli 2022 
t.e.m. 30 juni 2023.
For profit Openbaar VZW
Referentieperiode VTE % VTE % VTE %
2022-2023 802,69 18,93 2 374,64 26,49 2 792,04 18,38
De vragen waarop ik hier antwoord formuleer werden ook via verschillende andere kanalen 
aan mijn administratie gesteld, parallel met deze schriftelijke vraag. Ik wil benadrukken 
dat het stellen van vragen via diverse kanalen én parlementaire weg voor verwarring en 
extra werk zorgt.  
1 Zoals gevraagd zijn dit enkel de kinesisten en niet de ergotherapeuten en logopedisten.
2 Sinds de referentieperiode die gestart is op 01/07/2021 is er voor woonzorgcentra, al dan niet met 
bijbehorend centrum voor kortverblijf, nog één gezamenlijke norm K/E/L en reactiveringspersoneel. We voegen 
beide groepen hier dus samen.
