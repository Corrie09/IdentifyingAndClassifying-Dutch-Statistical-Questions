title: Snelwegparkings - Vernielingen beveiligingsinfrastructuur
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2032959
thema link: https://www.vlaamsparlement.be/parlementaire-documenten/schriftelijke-vragen/1792729
SCHRIFTELIJKE VRAAG
nr. 444
van MAAIKE DE VREESE
datum: 10 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Snelwegparkings  -  Vernielingen beveiligingsinfrastructuur
In opvolging van mijn schriftelijke vraag nr. 740 van 3 februari 2023 vraag ik graag een 
stand van zaken over de vernielingen van beveiligingsinfrastructuur van snelwegparkings.
Hoeveel meldingen heeft de minister ontvangen van (nieuwe) vernielingen aan de 
omheiningen en beveiligingsinfrastructuur op de snelwegparkings in 2023? Over welke 
snelwegparkings gaat het? Wanneer werden de beschadigingen geregistreerd? Kan ze een 
overzicht geven per maand? Kan ze extra toelichting geven bij de aard van de schade?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 444 van 10 januari 2024
van MAAIKE DE VREESE
Volgende meldingen van schade op parkings in eigen beheer zijn in 2023 geregistreerd:
●Everberg: Op de parking richting Luik is 1 paneel beschadigd door een omvallende 
boom.
●Gentbrugge: Op de parkings in Gentbrugge werden 7 beschadigingen vastgesteld. 
Daarnaast werden ook de sloten van de grote poorten geforceerd in beide 
richtingen en werd er 1 paal aangereden op de parking richting Frankrijk. Al deze 
schadegevallen werden hersteld.
Voor deze herstellingen kan er geen kostprijs gegeven worden, omdat de precieze 
tijdsbesteding hieraan niet geregistreerd wordt. De kostprijs is echter beperkt tot de 
uurkost van het eigen personeel en het materieel uit de opslag. 
●Westkerke: Op de parking richting Frankrijk werd de omheining opgeknipt. Deze 
beschadiging werd hersteld aan een kostprijs van 2.571,00 EUR.
●Mannekensvere: Op de parking richting Frankrijk werd het hekwerk alsook een 
concertina beschadigd. Dit werd ondertussen hersteld aan een kostprijs van 
9.019,34 EUR.
●Marke: Op de parking richting Gent werd een deel beschadigd door een omvallende 
boom. Ook de poort op deze parking werd al meermaals geforceerd. Deze 
beschadigingen zijn ondertussen hersteld en de poort wordt systematisch 
gecontroleerd door de concessiehouder en de wegentoezichter van het district 
Kortrijk.
