title: Instituut voor Natuur- en Bosonderzoek - Ondersteuning thuiswerkend personeel
thema: Natuur en Milieu
Vlaamse administratie
pdf link: https://docs.vlaamsparlement.be/pfile?id=2013996
thema link: https://www.vlaamsparlement.be/parlementaire-documenten/schriftelijke-vragen/1778727
SCHRIFTELIJKE VRAAG
nr. 112
van BRECHT WARNEZ
datum: 10 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Instituut voor Natuur- en Bosonderzoek  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het Instituut 
voor Natuur- en Bosonderzoek (INBO):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren deze initiatieven genoten? Graag 
een overzicht van de afgelopen drie jaar.
3. Indien bij het Instituut voor Natuur- en Bosonderzoek nog geen maatregelen genomen 
zijn zoals in deelvraag 1, zijn er dan extra initiatieven gepland? Graag met vermelding 
van motivatie alsook van timing en budget.
4. Indien bij het Instituut voor Natuur- en Bosonderzoek nog geen initiatieven genomen 
zijn omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 112 van 10 november 2023
van BRECHT WARNEZ
1. In 2020 kreeg elk personeelslid (100%) een thuiswerkvergoeding van 20 euro per 
maand. Voor INBO kwam dit neer op een totaalbedrag van 46.500 euro en voor EV 
INBO ging het om een totaalbedrag van 8.340 euro (50 werknemers). Daarnaast kreeg 
elke medewerker die minstens een jaar in dienst was ook een voucher van Mediamarkt 
ter waarde van 200 euro. Voor INBO ging het hierbij om een totaalbedrag van 37.620 
euro (198 personeelsleden, 5% korting op de aankoop van elke voucher) en voor EV 
INBO kwam de voucher neer op een totaalbedrag van 7.600 euro (40 werknemers).
In 2021 kreeg elk personeelslid (100%) een thuiswerkvergoeding van 20 euro per 
maand. Voor INBO bedroeg het totaalbedrag 45.960 euro en voor EV INBO 10.700 euro 
(61 werknemers). Daarnaast was er een eenmalige extra financiële vergoeding van 
100 euro. Voor INBO kwam dit neer op een totaalbedrag van 18.500 euro (185 
personeelsleden) en voor EV INBO op 3.300 euro (33 werknemers).
Ook in 2022 bleef de maandelijkse thuiswerkvergoeding van 20 euro per maand gelden 
en werd ze uitbetaald aan elke medewerker (100%). Voor INBO kwam dit neer op  
45.960 euro  en voor EV INBO op 13.760 euro (93 werknemers). Voor 2022 werd een 
extra financiële vergoeding van 200 euro toegekend. Voor INBO kwam dit neer op 
37.000 euro (185 personeelsleden) en voor EV INBO op 9.200 euro (48 werknemers).
2. Zie mijn antwoord op vraag 1. In 2020 werd er een bijkomende financiële vergoeding 
van 200 euro per medewerker d.m.v. een voucher toegekend om deze uitgaven te 
dekken. In 2021 werd er een financiële tegemoetkoming van 100 euro per medewerker 
uitgekeerd. In 2022 werd er een financiële tegemoetkoming van 200 euro per 
medewerker uitgekeerd.
3. Niet van toepassing.
4. Niet van toepassing.
