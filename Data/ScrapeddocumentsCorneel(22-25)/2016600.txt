title: Openbare Vlaamse Afvalstoffenmaatschappij (OVAM) - Ondersteuning thuiswerkend personeel
thema: Natuur en Milieu
Vlaamse administratie
pdf link: https://docs.vlaamsparlement.be/pfile?id=2016600
thema link: https://www.vlaamsparlement.be/parlementaire-documenten/schriftelijke-vragen/1779071
SCHRIFTELIJKE VRAAG
nr. 120
van BRECHT WARNEZ
datum: 14 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Openbare Vlaamse Afvalstoffenmaatschappij (OVAM)  -  Ondersteuning thuiswerkend 
personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Openbare 
Vlaamse Afvalstoffenmaatschappij:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Openbare Vlaamse Afvalstoffenmaatschappij nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij de Openbare Vlaamse Afvalstoffenmaatschappij nog geen initiatieven 
genomen zijn over materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 120 van 14 november 2023
van BRECHT WARNEZ
Voor de gegevens met betrekking tot 2021 verwijs ik naar mijn antwoord op uw 
schriftelijke vraag 337 van 11 januari 2022.
Vanaf oktober 2021 heeft elke medewerker een internetvergoeding van 20 euro per maand 
ontvangen behalve een vijftal personeelsleden die niet voldoen aan de voorwaarde, 
namelijk een dag per week thuiswerken. Van zodra zij gemiddeld een dag per week 
thuiswerken, ontvangen zij ook deze vergoeding.
1. Voor 2022 en 2023 (cijfers tot en met oktober 2023) zijn de volgende vergoedingen 
uitbetaald:
•In 2022 werd voor een bedrag van 82.740 euro aan internetvergoeding betaald 
aan 357 medewerkers (94,4% van het personeelsbestand);
•In 2023 werd voor een bedrag van 70.680 euro aan internetvergoeding betaald 
aan 353 medewerkers (92,7% van het personeelsbestand), alsook een bedrag 
van 70.640 euro aan thuiswerkvergoeding aan 354 medewerkers (92,9% van 
het personeelsbestand).
2. Zie onderstaande tabel.
2022 2023
Type ondersteuning Aantal Bedrag incl. btw Aantal Bedrag incl. btw
Microsoft 365 Licenties 380  €                   254.240,30 420  €                   269.312,81 
Laptops 124  €                   145.145,91 130  €                   167.457,90 
Headsets 100  €                     23.943,48 47  €                        8.842,06 
Adapters 115  €                       8.786,90 50  €                        8.535,22 
Klavier en muis 70  €                       3.833,64 120  €                        7.566,67 
Laptopstand ifv rugklachten 1  €                             23,39   
Monitor (voor slechtzienden) 1  €                           483,37   
Afgeschreven beeldschermen 116  116  
Totaal   €                 436.456,99   €                  461.714,67 
3. Niet van toepassing.
4. Niet van toepassing.
