title: Jeugdorganisaties Brussels Hoofdstedelijk Gewest - Subsidies
thema: Brussel en de Vlaamse Rand
Jeugdbeleid
pdf link: https://docs.vlaamsparlement.be/pfile?id=2040869
thema link: https://www.vlaamsparlement.be/parlementaire-documenten/schriftelijke-vragen/1800512
SCHRIFTELIJKE VRAAG
nr. 71
van HANNELORE GOEMAN
datum: 1 februari 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Jeugdorganisaties Brussels Hoofdstedelijk Gewest  -  Subsidies 
Onze hoofdstad heeft een rijk Nederlandstalig jeugdwerklandschap, mede mogelijk 
gemaakt door subsidies verstrekt vanuit de Vlaamse Gemeenschap. Met deze vraag zou ik 
graag zicht krijgen op die subsidies.
1. Graag een overzicht van alle structurele subsidies vanuit de Vlaamse Gemeenschap 
vanaf de start van de huidige legislatuur tot op heden voor jeugd(werk)organisaties 
gevestigd in het Brusselse Hoofdstedelijke Gewest. Dat overzicht graag opgedeeld per 
categorie (aan landelijk georganiseerde jeugdverenigingen, cultuureducatieve 
verenigingen, jeugdverblijven en hostels, geprofessionaliseerd jeugdwerk met 
maatschappelijk kwetsbare jeugd, geprofessionaliseerd jeugdwerk voor jeugd met een 
handicap, infrastructuur enzovoort) en per jaar waarin de subsidie verstrekt is, met 
vermelding van de cultuurorganisatie, het bedrag van de jaarlijkse subsidie en de 
Brusselse gemeente waar de organisatie gevestigd is.
2. Graag een overzicht van alle jeugdorganisaties in het Brusselse Hoofdstedelijke 
Gewest die gesubsidieerd werden door de Vlaamse Gemeenschap maar tijdens deze 
legislatuur hun structurele subsidies zijn verloren. Graag een overzicht opgedeeld per 
categorie en per jaar dat de subsidie is stopgezet, de hoogte van het laatste 
subsidiebedrag en de Brusselse gemeente waar de organisatie gevestigd is/was.
3. Graag een overzicht van alle projectsubsidies vanuit de Vlaamse Gemeenschap vanaf 
de start van de huidige legislatuur tot op heden voor jeugd(werk)organisaties 
gevestigd in het Brusselse Hoofdstedelijke Gewest. Dat overzicht graag opgedeeld per 
categorie (aan landelijk georganiseerde jeugdverenigingen, cultuureducatieve 
verenigingen, experimentele projecten, vernieuwende projecten enzovoort) en per 
jaar waarin de subsidie verstrekt is, met vermelding van de cultuurorganisatie, de 
hoogte van het subsidiebedrag en de Brusselse gemeente waar de organisatie actief 
is en gevestigd is.
4. De Brusselnorm bepaalt dat 5 procent van de uitgaven van de Vlaamse Gemeenschap 
gereserveerd wordt voor Brussel. Graag een overzicht van de Brusselnorm voor de 
uitgaven op het vlak van jeugd per jaar en per categorie vanaf de start van de huidige 
legislatuur tot op heden.
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 71 van 1 februari 2024
van HANNELORE GOEMAN
Een quasi identieke vraag is gesteld als SV133 aan minister Jambon, als 
beleidsverantwoordelijke voor Cultuur. Omwille van de gelijkaardige formulering, 
beantwoord ik deze vraag samen met minister Jambon met één bijlage.
1–3. Een overzicht van werkingssubsidies en projectsubsidies die vanuit de beleidsvelden 
Cultuur en Jeugd worden verstrekt vindt de vraagsteller in de bijlage (excl. 
investeringssubsidies projecten). Elke lijn is voorzien van een typering van de 
subsidie, zodat de vraagsteller het onderscheid kan maken tussen werkingssubsidies 
en andere subsidies en tussen subsidies voor het beleidsveld Cultuur en voor het 
beleidsveld Jeugd. Doordat de bedragen van de opeenvolgende jaren van een 
meerjarige subsidie op één lijn is gezet, en door de rangordening binnen de tabel per 
begunstigde en per gelijkaardige subsidiesoort, kan u in de bijlage ook zien welke de 
begunstigden zijn die in 2019 wel nog een subsidie kregen, maar ondertussen niet 
meer (vraag 3) en welk bedrag zij toen ontvingen.
4. Over de Brusselnorm maakt de Gemengde Ambtelijke Commissie Brussel jaarlijks een 
opvolgrapport op. Het rapport met Leeswijzer over gehanteerde methodiek en 
toelichting bij de detailcijfers zijn raadpleegbaar op 
www.vlaanderen.be/brussel/beleidskader/beleidsstukken-brussel.
BIJLAGE
Overzicht van de uitgaven aan organisaties in het beleidsveld Cultuur en Jeugd voor de 
jaren 2019-2024
