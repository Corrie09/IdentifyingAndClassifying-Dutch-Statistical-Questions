title: Isabellalaan Zeebrugge - Afvalprobleem
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033054
thema link: https://www.vlaamsparlement.be/parlementaire-documenten/schriftelijke-vragen/1794312
SCHRIFTELIJKE VRAAG
nr. 460 
van ANNICK LAMBRECHT
datum: 12 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Isabellalaan Zeebrugge  -  Afvalprobleem
Omwonenden deelden hun bezorgdheid over de afvalproblematiek op de gewestweg 
Isabellalaan in Zeebrugge. Aan de kant van de weg staan geregeld vrachtwagens 
geparkeerd, soms ook foutief. Regelmatig laten truckchauffeurs hun afval en vuilniszakken 
achter bij vertrek. Dat zorgt voor overlast bij de omwonenden. Zij vragen een 
parkeerverbod langs de Isabellalaan.
De problematiek is gekend bij het lokale bestuur van Zeebrugge. Er wordt ook ge√Ønvesteerd 
in parkeerfaciliteiten voor vrachtwagenchauffeurs om het straatparkeren tegen te gaan. 
Het parkeerregime langs de Isabellalaan is echter een Vlaamse bevoegdheid.
1. Is Vlaanderen op de hoogte van de problematiek van het parkeren van vrachtwagens 
langs de Isabellalaan en de overlast dat dat meebrengt voor de omwonenden?
2. Overweegt Vlaanderen een parkeerverbod langs de Isabellalaan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 460 van 12 januari 2024
van ANNICK LAMBRECHT
1. Het Agentschap Wegen en Verkeer (AWV) staat in voor het netheidsonderhoud langs 
deze weg en kent in die zin de problematiek van zwerfvuil langs de Isabellalaan. 
Zwerfvuil wordt vier keer per jaar geruimd, en sneller wanneer de verkeersveiligheid 
in het gedrang komt. 
2. De lokale overheid heeft de uiteindelijke verantwoordelijkheid voor het parkeerbeleid, 
maar doet dat vanzelfsprekend in afstemming met de hogere overheden. Zo wordt 
momenteel een nieuwe vrachtwagenparking aangelegd door de Port of Antwerp-
Bruges. De parking komt ten noorden van de E. Decloedtweg in het gebied dat is 
ingesloten door de Alfred Ronsestraat (N350) en het Schipdonkkanaal.
