title: Nieuwe zitbanken centrum Leuven - Subsidies
thema: Wetenschap en Innovatie
pdf link: https://docs.vlaamsparlement.be/pfile?id=2051151
thema link: https://www.vlaamsparlement.be/parlementaire-documenten/schriftelijke-vragen/1810595
SCHRIFTELIJKE VRAAG
nr. 330
van ANDRIES GRYFFROY
datum: 7 maart 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Nieuwe zitbanken centrum Leuven  -  Subsidies
Een recent artikel onthult dat de stad Leuven van plan is nieuwe zitbanken te plaatsen in 
het centrum, met als doel het creëren van rustpunten voor bezoekers en winkelende 
mensen. De financiering van het project wordt mogelijk gemaakt door een royale subsidie 
van 500.000 euro van het Agentschap Innoveren en Ondernemen (VLAIO). De zitbanken 
worden geplaatst op strategische locaties in de stad om het winkelcentrum aantrekkelijker 
te maken en te zorgen voor meer groen en ontmoetingsplekken.
1. Kan de minister specifieke details verstrekken over de besteding van de subsidie van 
500.000 euro van VLAIO? Hoeveel ervan gaat effectief naar de zitbanken? 
2. Welke projecten in Leuven worden nog gefinancierd met die subsidie? 
3. Worden soortgelijke projecten gefinancierd in andere gemeenten met vergelijkbare 
subsidies van VLAIO? Zo ja, kan de minister meer informatie geven over welke 
gemeenten daarvoor in aanmerking komen en hoe de middelen worden verdeeld? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 330 van 7 maart 2024
van ANDRIES GRYFFROY
1. Onderstaande tabel toont de ingediende en goedgekeurde projectbegroting. Het project 
bestaat uit 4 delen. In het kader van de deelprojecten 1 (wayfinding en nudging van 
parking Vaartkom naar het centrum), 2 (grotere rust- en ontmoetingsplekken in de 
stad) en 3 (kleinere rustplekken) worden zitbanken geplaatst, maar alleen voor 
deelprojecten 2 en 3 is de kostprijs ervan al bekend. De subsidiabele kosten voor deze 
ingrepen bedragen samen 153.000 euro, goed voor een subsidie van 107.100 euro. 
Het subsidiepercentage voor investeringen bedraagt 70% van de subsidiabele kosten 
en voor planning, ontwerp en communicatie 50%. Voor de ingrepen in deelproject 1 is 
nog meer studiewerk nodig, maar zitelementen vormen daar slechts een kleiner aspect. 
Het gaat hier vooral om thematische straatkunst en bewegwijzering.
Subsidiabele 
kosten  Begrotingstabel VNS.2023.0151 Leuven
Excl. BTW Incl. BTWSubsidie
1.Wayfinding en nudging: route parking Vaartkom 
naar centrum   
Ontwerp € 41.100,00 € 49.731,00 € 20.550,00
 Uitvoering (11 ingrepen op het traject) € 358.900,00 € 434.269,00 € 251.230,00
2.Grotere rust- en ontmoetingsplekken in de stad    
Ontwerp (door eigen studiediensten) € 0,00 € 0,00 € 0,00
Inrichtingswerken (opbreken verhardingen, 
aanpassing bestrating ed.) - 3 locaties € 36.000,00 € 43.560,00 € 25.200,00
Gecombineerd zitelement/plantvak - 3 locaties € 48.000,00 € 58.080,00 € 33.600,00
Zitelementen (zonder plantvak) - 10 stuks verspreid 
over 3 locaties € 20.000,00 € 24.200,00 € 14.000,00
 Inrichting en beplanting plantvakken - 3 locaties € 24.000,00 € 29.040,00 € 16.800,00
3.Kleinere rustplekken    
Ontwerp (door eigen studiediensten) € 0,00 € 0,00 € 0,00
Inrichtingswerken (opbreken verhardingen, 
aanpassing bestrating ed.) - 20 locaties € 60.000,00 € 72.600,00 € 42.000,00
Gecombineerde zitelementen/plantvakken - 5 stuks € 45.000,00 € 54.450,00 € 31.500,00
Zitelementen (zonder plantvak) - 20 stuks € 40.000,00 € 48.400,00 € 28.000,00
 Inrichting en beplanting plantvakken - 20 stuks € 25.000,00 € 30.250,00 € 17.500,00
4.Kleine fietsstallingen (Diestsestraat, 
Brusselsestraat en Bondgenotenlaan)   
 Productie houten fietsenrekken met recupmateriaal - 
25 stuks € 4.725,00 € 5.717,25 € 3.307,50
Totaal € 702.725,00 € 850.297,25 € 483.687,50
2. Betreffend project is het enige ingediende en gesubsidieerde project van Stad Leuven 
binnen deze oproep.
3. Betreffend project wordt gesubsidieerd binnen de VLAIO-oproep ‘Duurzame 
bereikbaarheid van de kernen’. Een overzicht van alle goedgekeurde projecten met 
telkens een korte samenvatting is te vinden op de VLAIO-website op 
https://www.vlaio.be/nl/vlaio-netwerk/duurzame-bereikbaarheid-van-de-
kernen/ontdek-de-goedgekeurde-projecten-duurzame-bereikbaarheid-van-de-kernen. 
Voor het financiële overzicht van deze en de andere VLAIO-oproepen rond 
kernversterking verwijs ik naar onderstaande tabellen. Alle oproepen stonden open 
voor alle Vlaamse steden en gemeenten, en zijn inmiddels afgesloten.
 
