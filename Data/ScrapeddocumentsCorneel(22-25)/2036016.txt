title: De Lijn - Bustraject Molenstraat Wondelgem
thema: Mobiliteit en Verkeer
pdf link: https://docs.vlaamsparlement.be/pfile?id=2036016
thema link: https://www.vlaamsparlement.be/parlementaire-documenten/schriftelijke-vragen/1796551
SCHRIFTELIJKE VRAAG
nr. 541
van STIJN DE ROO
datum: 23 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Bustraject Molenstraat Wondelgem
De Molenstraat in Wondelgem is een dichtbebouwde straat. Gezien de beperkte breedte - 
die bovendien varieert doorheen de straat - kan er slechts aan een kant van de weg 
geparkeerd worden. Buurtbewoners melden mij dat er vaak foutgeparkeerd wordt aan de 
overkant waardoor de doorgang nog moeilijker wordt.
Dat laatste is zeker het geval voor bussen van De Lijn die onderweg zijn naar het station 
van Wondelgem. Ze kunnen door de beperkte manoeuvreerruimte hun rit niet voortzetten. 
Daardoor slibt de straat nog meer dicht en wordt de ruimte die beschikbaar is voor actieve 
weggebruikers nog kleiner.
Buurtbewoners geven aan dat ook chauffeurs van De Lijn vragende partij zouden zijn om 
niet meer door de Molenstraat te moeten rijden.
1. Hoeveel bussen rijden er volgens de dienstregeling per dag door de Molenstraat in 
Wondelgem? Hoe is dat aantal de laatste vijf jaar geÃ«volueerd?
2. Werden er mogelijkheden onderzocht om de buslijnen om te leiden en niet meer door 
de Molenstraat te laten rijden? Zo ja, wat was daarvan het resultaat? Zo niet, zullen 
die mogelijkheden onderzocht worden?
3. Heeft De Lijn van buurtbewoners en chauffeurs signalen ontvangen over de moeilijke 
verkeerssituatie in de Molenstraat? Zo ja, hoe werd ermee omgegaan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 541 van 23 januari 2024
van STIJN DE ROO
1.  
Schoolperiode 
(weekdagen) Periode
6/3/2023 - 
16/4/202317/4/2023 - 
12/11/202313/11/2023 - 
5/1/2024vanaf 
6/1/2024
Lijnen 52/53/54 42
9b 35 35 35
5a 84*
9a/b 97
TOTAAL 35 77 35 181
* 84 bussen op vrijdag; op andere weekdagen 82 bussen.
Van 6/3/2023 tot 5/1/2024: aangepaste buslijnen n.a.v. 
doorstromingsproblemen door de werken aan de Meulestedebrug en 
Evergemsesteenweg. Daarom werd het eindpunt aan Wondelgem Station ingevoerd 
op lijn 9b.
Van 17/4 tot 12/11/2023: laatste langdurige omleiding op lijnen 52/53/54 in het 
kader van werken aan de Evergemsesteenweg.
Vanaf 6/1/2024: invoering van het nieuwe net in het kader van 
basisbereikbaarheid. Er zijn nieuwe lijnen die eindigen aan Wondelgem station. De 
bussen op deze lijnen maken een draaibeweging via de Molenstraat.
Door de werken eindigt lijn 5b momenteel nog niet aan Wondelgem Station; voor 
lijnen 5a en 9a/b is dat wel al het geval (zie ook antwoord op vraag 2). 
2. De Lijn ging bij uittekening van het nieuwe net uit van reiswegen waarbij de 
Molenstraat (het gedeelte tussen de Morekstraat en Varenstraat) verlaten kon 
worden. Bij verdere operationele besprekingen met stad Gent om dit te 
verwezenlijken, bleek dit echter op korte termijn niet mogelijk. Om de 
keerbewegingen van bussen komende van de Vierweegsestraat (lijn 5a, 9a/b) en 
Kapiteinstraat (toekomstige lijn 5b) rond het Wondelgemstationplein te faciliteren, 
moet er namelijk een zone verhard worden door de stad.
De Lijn en de stad Gent blijven in gesprek hierover. 
3. De Lijn en de stad Gent zijn zich ervan bewust dat de Molenstraat geen ideaal 
scenario is en blijven daarom in gesprek voor een alternatief (zoals ook aangegeven 
in het antwoord op vraag 2).
