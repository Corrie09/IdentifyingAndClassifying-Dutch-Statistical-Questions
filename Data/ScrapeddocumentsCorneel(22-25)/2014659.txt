title: Gewestwegen - Bushaltes tot en met 30 juni 2023
thema: Mobiliteit en Verkeer
pdf link: https://docs.vlaamsparlement.be/pfile?id=2014659
thema link: https://www.vlaamsparlement.be/parlementaire-documenten/schriftelijke-vragen/1761399
SCHRIFTELIJKE VRAAG
nr. 1635
van SOFIE MERTENS
datum: 4 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Gewestwegen  -  Bushaltes tot en met 30 juni 2023
1. Hoeveel bushaltes langs gewestwegen telde Vlaanderen op 31 december van de jaren 
2018 tot 2022 en op 30 juni 2023? Graag een overzicht: 
a) in totaal;
b) per jaar;
c) per gemeente en provincie;
d) per toegankelijkheidsstatus. Graag absolute cijfers en de verhouding van elke 
toegankelijkheidsstatus tot het totaal aantal haltes.
i. toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk).
e) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? Graag 
absolute cijfers en de verhouding van het aantal zelfstandig toegankelijke haltes 
tot het totaalaantal haltes.
f) Hoeveel van die bushaltes zijn toegankelijk voor alle personen met een beperking, 
dus voor elke toegankelijkheidsstatus? Graag absolute cijfers en de verhouding 
van het aantal toegankelijke haltes tot het totaalaantal haltes.
g) Hoeveel van die bushaltes ondergingen aanpassingen om toegankelijker te 
worden? Wanneer? Welke toegankelijkheidsstatus kregen de haltes?
h) Hoeveel haltes werden nieuw of opnieuw aangelegd? Wanneer? Welke 
toegankelijkheidsstatus kregen de haltes?
2. Hoeveel bushaltes langs gewestwegen telde Vlaanderen op 31 december van de jaren 
2018 tot 2022 en op 30 juni 2023?  Graag een overzicht:
a) in totaal;
b) per jaar;
c) per vervoerregio;
d) per toegankelijkheidsstatus. Graag absolute cijfers en de verhouding van elke 
toegankelijkheidsstatus tot het totaalaantal haltes.
i. toegankelijk voor personen met een motorische beperking;
ii. toegankelijk voor personen met een visuele beperking;
iii. toegankelijk voor personen met een motorische beperking mits 
assistentie (basistoegankelijk).
e) Hoeveel van die bushaltes zijn zelfstandig toegankelijk voor zowel personen met 
een motorische beperking als personen met een visuele beperking? Graag 
absolute cijfers en de verhouding van het aantal zelfstandig toegankelijke haltes 
tot het totaalaantal haltes.
f) Hoeveel van die bushaltes zijn toegankelijk voor iedereen, dus voor elke 
toegankelijkheidsstatus? Graag absolute cijfers en de verhouding van het aantal 
toegankelijke haltes tot het totaalaantal haltes.
g) Hoeveel van die bushaltes ondergingen aanpassingen om toegankelijker te 
worden? Wanneer? Welke toegankelijkheidsstatus kregen de haltes?
h) Hoeveel haltes werden nieuw of opnieuw aangelegd? Wanneer? Welke 
toegankelijkheidsstatus kregen de haltes?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.1635 van 4 september 2023
van SOFIE MERTENS
Hieronder vindt u een gecombineerd antwoord op de gestelde vragen.
De doelstelling van het Masterplan Toegankelijkheid heeft betrekking op de haltes van 
het Kernnet en het Aanvullend net. Dit antwoord neemt daarom alleen de (bus- en 
tram)haltes in rekening die bediend worden door het Kernnet en het Aanvullend net. 
De data met betrekking tot de toegankelijkheidsstatus van de haltes wordt up-to-date 
gehouden door De Lijn aan de hand van de ‘haltebeheertool’. Merk op dat de haltes in die 
database van De Lijn met de introductie van basisbereikbaarheid gekoppeld werden aan 
de vervoerregio’s (VVR’s), wat betekent dat De Lijn alleen over data kan rapporteren op 
het niveau van Vlaanderen, de VVR en de gemeente, en niet op het niveau van de 
provincie. 
Aanpassingswerken om haltes toegankelijk te maken, zijn een taak voor de 
wegbeheerder, namelijk de lokale overheid of het Agentschap Wegen en Verkeer (AWV). 
De planning en timing van die werken worden niet bijgehouden in de haltedatabank van 
De Lijn en kunnen daarom niet worden meegedeeld.
In bijlage 1 vindt u, per VVR en per gemeente, de volgende gegevens:
-Aantal Motorische beperking: aantal haltes toegankelijk voor personen met 
een motorische beperking;
-% Motorische beperking: aandeel haltes toegankelijk voor personen met een 
motorische beperking t.o.v. totaal aantal haltes;
-Aantal Motorische beperking mits assistentie: aantal haltes toegankelijk voor 
personen met een motorische beperking mits assistentie;
-% Motorische beperking mits assistentie: aandeel haltes toegankelijk voor 
personen met een motorische beperking mits assistentie t.o.v. totaal aantal 
haltes;
-Aantal Visuele beperking: aantal haltes toegankelijk voor personen met een 
visuele beperking;
-% Visuele beperking: aandeel haltes toegankelijk voor personen met een 
Visuele beperking t.o.v. totaal aantal haltes;
-Aantal Motorisch + Visueel: aantal haltes toegankelijk voor personen met een 
motorische en visuele beperking;
-% Aantal Motorisch + Visueel: aandeel haltes toegankelijk voor personen met 
een motorische en visuele beperking t.o.v. totaal aantal haltes;
-Aantal Motorisch + Motorisch mits assistentie + Visueel: aantal haltes 
toegankelijk voor personen met een motorische beperking,  motorische beperking 
mits assistentie en visuele beperking;
-% Motorisch + Motorisch mits assistentie + Visueel: aandeel haltes 
toegankelijk voor personen met een motorische beperking,  motorische beperking 
mits assistentie en visuele beperking t.o.v. totaal aantal haltes;
-Totaal aantal haltes: totaal aantal haltes van de desbetreffende wegbeheerder 
op het desbetreffende tijdstip.
Verder vindt u in bijlage 2 een overzicht van het aantal haltes dat in fase 0 van de uitrol 
van basisbereikbaarheid (voor 1 juli 2023) nog niet basistoegankelijk was, op het niveau 
van iedere gemeente, iedere vervoerregio en op het niveau van Vlaanderen. Het gaat 
concreet om de haltes die niet over de minimale toegankelijkheidsstatus ‘toegankelijk 
mits assistentie’ beschikken. 
In bijlage 3 vindt u een overzicht van de haltecijfers op 1 januari 2020. Daarnaast bevat 
bijlage 4 tot slot een globaal overzicht van het aantal haltes dat van niet toegankelijk 
naar toegankelijk evolueerde in de periode van 1 januari 2020 tot en met maart 2023. 
Naast de tabel met een lijst per vervoerregio in het tabblad ‘Gewijzigde status’ zijn in de 
tabbladen ‘lijst motorische beperking’, ‘lijst motorische beperking mits assistentie’ en ‘lijst 
visuele beperking’ per vervoerregio de haltes opgenomen die werden aangepast. Een 
gelijkaardige analyse voor de jaren van 2018 tot 2022 is niet mogelijk, omdat de 
haltedatabase niet over een historiek beschikt.
BIJLAGEN 
1.Overzicht toegankelijke haltes
2.Overzicht niet-basistoegankelijke haltes
3.Historiek van de haltedata 
4.Evolutie aantal haltes met gewijzigde toegankelijkheidsstatus 2020-2023
