title: Laadpalen 'Strategische locaties' - Plaatsing en ingebruikname
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2010599
thema link: https://www.vlaamsparlement.be/parlementaire-documenten/schriftelijke-vragen/1771755
SCHRIFTELIJKE VRAAG
nr. 111
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpalen 'Strategische locaties'  -  Plaatsing en ingebruikname
Op 15 maart 2023 vroeg ik in schriftelijke vraag nr. 960 naar het aantal aangevraagde en 
geplaatste publieke laadpalen op strategische locaties via het e-loket voor lokale besturen. 
Deze vraag werd echter niet volledig beantwoord. 
Graag stel ik volgende bijkomende vragen. 
1. Hoeveel plaatsingsopdrachten werden er van 1 september 2022 tot en met 30 
september 2023 gegeven voor aanvragen door lokale besturen? Graag een 
onderscheid:  
a) per gemeente; 
b) per provincie; 
c) per maand. 
2. Hoeveel laadpalen werden er van 1 september 2022 tot en met 30 september 
2023 geplaatst door aanvragen van lokale besturen? Graag een onderscheid:  
a) per gemeente; 
b) per provincie; 
c) per maand. 
3. Hoeveel laadpalen zijn er van 1 september 2022 tot en met 30 september 2023 in 
gebruik genomen via aanvragen door lokale besturen? Graag een onderscheid: 
a) per gemeente; 
b) per provincie; 
c) per maand. 
4. Wat is de verhouding tussen het aantal laadpalen dat op dit moment in gebruik is en 
het aantal plaatsingsopdrachten dat gegeven werd? Hoe evalueert de minister deze 
cijfers? Merkt ze een onderscheid tussen de provincies waar Engie concessiehouder is 
of waar Total Energies concessiehouder is? 
5. Wat is de verhouding tussen het aantal laadpalen dat op dit moment in gebruik is en 
het aantal laadpalen dat in totaal geplaatst is? Hoe evalueert de minister deze cijfers? 
Merkt ze een onderscheid tussen de provincies waar Engie concessiehouder is of waar 
Total Energies concessiehouder is? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 111 van 16 oktober 2023
van SOFIE MERTENS
1. Hieronder vindt u het aantal plaatsingsopdrachten van 1 september 2022 tot en met 
30 september 2023 voor alle soorten aanvragen:  
West-Vlaanderen
Vlaams-Brabant

Aantallen regio’s Engie
Aantallen per maand (regio’s Engie)
Merk op dat de aantallen per maand per provincie niet door Engie kunnen worden 
aangeleverd.
De informatie per gemeente is niet beschikbaar in de rapportering vanuit de 
concessiehouders. Onze administratie gaat bij beide partijen na of de informatie 
afzonderlijk kan worden aangeleverd. Als de concessiehouders de gegevens kunnen 
aanleveren, worden die later nog in een aanvullend antwoord aan u bezorgd.
2. Aantal geplaatste laadpalen van 1 september 2022 tot en met 30 september 2023 
voor alle aanvraagtypes:  
 

       Regio’s TotalEnergies
Regio’s Engie (met inbegrip van oktober: totaal 602)

Regio’s Engie
De informatie per gemeente is niet beschikbaar in de rapportering vanuit de 
concessiehouders. Onze administratie gaat bij beide partijen na of de informatie 
afzonderlijk kan worden aangeleverd. Als de concessiehouders de gegevens kunnen 
aanleveren, worden die later nog in een aanvullend antwoord aan u bezorgd.
3. Aantal in gebruik genomen laadpalen van 1 september 2022 tot en met 30 september 
2023 voor alle aanvraagtypes:  
Regio’s TotalEnergies

Regio’s Engie (oktober ingebrepen): totaal 140
Regio’s Engie
De informatie per gemeente is niet beschikbaar in de rapportering vanuit de 
concessiehouders. Onze administratie gaat bij beide partijen na of de informatie 
afzonderlijk kan worden aangeleverd. Als de concessiehouders de gegevens kunnen 
aanleveren, worden die later nog in een aanvullend antwoord aan u bezorgd.
4. Ondanks het vlot verloop van de plaatsingsopdrachten, volgt de ingebruikname van 
de laadpalen minder snel dan gehoopt. Dat heeft te maken met onvoorziene 
vertragingen in het proces. In het begin zijn de concessiehouders wat op snelheid 
moeten komen en ook bij de goedkeuring van de inname van het openbaar domein 
door de lokale besturen waren er vertragingen. Dat is ondertussen sterk verbeterd, 
maar er zijn nog steeds lokale besturen die erg lang doen over de goedkeuringen. 
De vertraging zit momenteel vooral bij Fluvius. Na veelvuldig overleg heeft Fluvius 
ook maatregelen genomen om deze problematiek aan te pakken. In de meer recente 
dossiers en in de cijfers van oktober is al wel een versnelling merkbaar. Bij 
TotalEnergies werden er in oktober 52 laadpalen geplaatst en 46 in gebruik genomen. 
Bij Engie werden er in oktober 122 geplaatst en 48 in gebruik genomen.
5. Bij Total Energies worden uitsluitend laadpalen geplaatst als er ook afspraken zijn 
over een aansluiting op korte termijn. Ze lopen iets voorop als het gaat over 
laadpalen die in gebruik zijn. Bij Engie zijn er nog meer problemen geweest met de 
netaansluiting door Fluvius. Zij hebben ervoor gekozen om toch volop laadpalen uit 
te rollen, ook al waren ze niet zeker van de aansluiting. Dat heeft geleid tot een groot 
aantal geplaatste laadpalen die nog niet in gebruik zijn. Beide concessiehouders 

stellen alles in het werk om de aansluitingen door Fluvius sneller te laten verlopen. 
In oktober is dat cijfer al omhooggegaan. De verwachting is dat dit nog zal verbeteren 
de komende maanden.
