title: Klaverblad Aalbeke - Verkeersdoorstroming
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064073
thema link: https://www.vlaamsparlement.be/parlementaire-documenten/schriftelijke-vragen/1824962
 
SCHRIFTELIJKE VRAAG  
 
nr. 867 
van MARTINE FOURNIER  
datum: 2 mei  2024 
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Klaverblad Aalbeke  -  Verkeersdoorstroming  
 
De optimalisatie van de verkeerswisselaar in Aalbeke zit vervat in een breder 
mobiliteitsonderzoek van groot project K -R8. De bedoeling is om een werkende 
verkeerskundige oplossing te vinden voor deze verkeerswisselaar. Deze oplossingen 
zouden zich hoofdza kelijk beperken tot aanpassingen binnen de bestaande contour van 
het klaverblad. Om het bestaand probleem van filevorming op de verkeerswisselaar in 
Aalbeke op te lossen, moeten de weefbewegingen uit elkaar gehaald worden. Met deze 
optimalisatie zou er mee r verkeer de juiste route moeten nemen. De bedoeling is om de 
verkeerswisselaar een stuk performanter te maken.  
Kan de minister een stand van zaken geven in dat dossier?  
  LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
ANTWOORD 
op vraag nr.  867 van 2 mei 2024  
van MARTINE FOURNIER  
 
 
 
De verkeersstromen op het verkeerscomplex Aalbeke, de trompetaansluiting R8/A19 en 
de op - en afritten van Hoog Kortrijk naar de R8 grijpen op elkaar in. In die optiek staan 
de optimalisatie van het complex van Aalbeke en het Gewestelijk Ruimtelijk 
Uitvoeri ngsplan K -R8 in relatie tot elkaar, maar de oplossing voor Aalbeke ligt inderdaad 
rond de contour van de bestaande verkeerswisselaar. De nodige studie om die oplossing 
uit te werken is opgenomen in de doorkijk van het GIP voor het jaar 2025.  
 
 
