title: Kinderopvang - Dossierselectie via datamining en nieuw IT-systeem Opgroeien
thema: Welzijn en Gezin
pdf link: https://docs.vlaamsparlement.be/pfile?id=2023873
thema link: https://www.vlaamsparlement.be/parlementaire-documenten/schriftelijke-vragen/1784574
SCHRIFTELIJKE VRAAG
nr. 133
van CELIA GROOTHEDDE
datum: 4 december 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Dossierselectie via datamining en nieuw IT-systeem Opgroeien
Hoeveel dossiers zijn er door datamining en het nieuwe IT-systeem bij Opgroeien al 
opgepikt om aangemaand, ondersteund of in handhaving gezet te worden? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 133 van 4 december 2023
van CELIA GROOTHEDDE
Datamining loopt en alle dossiers worden regelmatig gescreend, de resultaten hiervan 
worden door klantenbeheer opgevolgd.
Er is geen gestandaardiseerde rapportage mogelijk over datamining en handhaving.  
Het resultaat van de datamining is een score per dossier op basis van een aantal 
parameters. De dossiers worden opgelijst (hoogste risico bovenaan) 
Maandelijks worden de hoogst scorende dossiers (die de voorbije drie maanden nog niet 
werden gescoord) geselecteerd om door Team Klantenmanagement kinderopvang te 
worden gescreend. 
Daarbij wordt het dossier in zijn geheel onder de loep genomen. Nadien krijgt de screening 
een code:
•Risico: Opgroeien is al op de hoogte van het risico en het dossier is al in handhaving 
zit wordt al intensief opgevolgd.
•Geen risico: uit recente informatie kan aangegeven worden dat er geen verhoogd 
risico is. Bv er is een recent inspectiebezoek waaruit blijkt dat er geen, of slecht 
kleine tekorten waren.
•Verder onderzoek nodig: Dat betekent dat er onvoldoende informatie is om aan te 
geven dat er (g)een risico is. Bv, het inspectiebezoek is al van een langere tijd 
geleden. In dat geval wordt bijkomende opvolging opgezet (bv nieuw 
inspectiebezoek)
Dossiers die werden gescreend komen de volgende 3 maanden niet meer voor 
herscreening aan bod. Nadien kunnen deze dossiers, omwille van hoge risicoscore in de 
datamining opnieuw aan bod komen. 
Hierbij geven we ook recent cijfermateriaal (situatie tot en met december 2023) mee:
293 unieke dossiers werden op basis van de datamining onder de loep genomen.
Van de gescreende dossiers werden er 156 als mogelijk risico geëvalueerd. Deze dossiers 
worden ofwel van nabij opgevolgd of werden intussen gehandhaafd.
Voor de aantallen in handhaving verwijzen we naar het antwoord op jouw schriftelijke 
vraag nr. 131.
