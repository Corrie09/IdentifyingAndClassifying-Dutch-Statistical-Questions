title: Vlaamse Milieumaatschappij (VMM) - Ondersteuning thuiswerkend personeel
thema: Natuur en Milieu
pdf link: https://docs.vlaamsparlement.be/pfile?id=2016669
thema link: https://www.vlaamsparlement.be/parlementaire-documenten/schriftelijke-vragen/1780540
SCHRIFTELIJKE VRAAG
nr. 136
van BRECHT WARNEZ
datum: 17 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaamse Milieumaatschappij (VMM)  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …).
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tussenkomst in het 
internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Vlaamse 
Milieumaatschappij:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Hoeveel budget werd daarvoor gereserveerd? Graag een overzicht voor de 
afgelopen drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Hoeveel budget werd daarvoor gereserveerd? Graag een overzicht voor de 
afgelopen drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Vlaamse Milieumaatschappij nog geen maatregelen genomen zijn zoals 
in vraag 1, zijn er dan extra initiatieven gepland? Graag met vermelding van motivatie 
alsook van timing en budget.
4. Indien bij de Vlaamse Milieumaatschappij nog geen initiatieven genomen zijn over 
materiële ondersteuning zoals in vraag 2, zijn er dan extra initiatieven gepland? Graag 
met vermelding van motivatie alsook timing en budget.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 136 van 17 november 2023
van BRECHT WARNEZ
1. De Vlaamse Milieumaatschappij (VMM) betaalt sinds 1 april 2019 een 
internetvergoeding van 20 euro per maand (vrijgesteld van bijdragen voordeel van alle 
aard) voor tussenkomst in eigen internetkosten aan alle medewerkers die een 
telewerkbare functie uitoefenen. Deze betaling verloopt via de uitbetaling van het loon. 
Van 1 januari 2019 tot 31 maart 2019 werd een vergoeding toegekend aan een deel 
van de medewerkers omwille van het gebruik van de privé-internetverbinding voor 
specifieke taken.
Naast de internetvergoeding wordt – in uitvoering van het sectoraal akkoord 2020-
2022 – sinds 1 januari 2023 een thuiswerkvergoeding van 20 euro per maand 
(vrijgesteld van bijdragen voordeel van alle aard) voor tussenkomst in eigen 
huisvestingskosten zoals gas en elektriciteit betaald aan alle medewerkers die op 
maandbasis gemiddeld een dag per week thuiswerken. Ook deze betaling verloopt via 
de uitbetaling van het loon.  
a) Op de datum van 1 november 2023 krijgen 707 medewerkers binnen VMM zowel 
de internet- als de thuiswerkvergoeding. Dit betreft ca. 90% van de medewerkers 
van VMM.
b) Volgende budgetten werden besteed aan deze vergoedingen:
Jaar Tussenkomst 
internetvergoeding 
in euroTussenkomst 
thuiswerkvergoeding 
in euroTotale 
tussenkomst 
in euro
2020 159.080 nvt 159.080
2021 158.400 nvt 158.400
2022 154.900 nvt 154.900
2023 
t.e.m. oktober 149.140 136.420 285.560
2. Door de VMM werd geen materiaal aangekocht voor de ondersteuning van de 
thuiswerkende medewerkers. Sinds 2019 zijn er afspraken over het maximaal aantal 
thuiswerkdagen en heeft elke medewerker een volledig ingerichte kantoorwerkplek. 
Door de coronamaatregelen en het veelvuldiger thuiswerken van de afgelopen jaren 
werd de mogelijkheid geboden aan het personeel om een scherm en extern klavier van 
de kantoorwerkplek mee te nemen naar de thuiswerkplek mits registratie ervan. Het 
materiaal wordt op die manier ter beschikking gesteld, maar blijft wel eigendom van 
de organisatie. Alle administratieve personeelsleden beschikken over een smartphone 
en laptop, inclusief draadloze muis en headset.
a) De VMM geeft geen vergoedingen in materiaal specifiek voor thuiswerk.
b) Sinds de invoering van de toelating om een scherm en extern klavier mee te nemen 
voor de ondersteuning van de thuiswerkplek werd hiervan door ongeveer 500 
medewerkers melding gemaakt. Dit betekent dat ongeveer 64% van de VMM-
medewerkers, die in aanmerking komen voor thuiswerk, deze mogelijkheid 
aangrijpt.
3. Niet van toepassing.
4. Niet van toepassing.
