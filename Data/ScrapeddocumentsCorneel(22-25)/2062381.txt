title: De Lijn - Klachten (2)
thema: Mobiliteit en Verkeer
pdf link: https://docs.vlaamsparlement.be/pfile?id=2062381
thema link: https://www.vlaamsparlement.be/parlementaire-documenten/schriftelijke-vragen/1816607
SCHRIFTELIJKE VRAAG
nr. 804
van SOFIE MERTENS
datum: 27 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Klachten (2)
Personen die een vraag, klacht, suggestie of felicitatie hebben voor De Lijn, kunnen contact 
opnemen via het contactformulier op de website. Personen die niet tevreden zijn over de 
manier waarop hun klacht werd behandeld, kunnen zich wenden tot de Vlaamse 
Ombudsdienst.
Op 8 februari 2024 stelde ik schriftelijke vraag nr. 654 om het totale aantal klachten bij 
De Lijn te vernemen voor de jaren 2018, 2019, 2020, 2021, 2022 en 2023. Als antwoord 
op de schriftelijke vraag werd verwezen naar het jaarverslag. Toch stel ik vast dat de 
opgevraagde gegevens niet volledig ter beschikking gesteld worden in de jaarverslagen. 
Vandaar stel ik graag de volgende bijkomende vragen.
1. Voor het jaar 2022 kwamen er 58 162 klantenreacties bij De Lijn toe. 
Graag ontvang ik een overzicht van het aantal klachten: 
a) per maand; 
b) per provincie en/of per vervoerregio.
2. De twee meest voorkomende klachten waren ‘stiptheid’ en ‘service chauffeur’. 
a) Wat was de derde meest voorkomende klacht?
b) Wat waren de meest voorkomende klachten als het gaat om ‘service chauffeur’?
c) Wat is het aandeel van elke soort klacht ten opzichte van het totaalaantal 
klachten?
3. Wat was de gemiddelde afhandelingstermijn per klacht? Hoeveel klachten werden er 
beantwoord: 
a) binnen de drie dagen; 
b) binnen de week; 
c) binnen de twee weken: 
d) binnen de drie weken; 
e) binnen een maand; 
f) na meer dan een maand; 
g) andere (werden niet behandeld, ...)?
4. Wat stelt men vast bij het maken van een vergelijking met het aantal klachten:
a) ten opzichte van de voorgaande jaren 2018, 2019, 2020 en 2021?
b) ten opzichte van 2024?
5. Werden de gegevens van het jaar 2023 inmiddels vrijgegeven? Zo ja:
a) Wat was het aantal klachten:
- per maand:
- per provincie/vervoerregio?
b) Wat was de gemiddelde afhandelingstermijn per klacht? Hoeveel klachten werden 
er beantwoord: 
- binnen de drie dagen; 
- binnen de week; 
- binnen de twee weken: 
- binnen de drie weken; 
- binnen een maand; 
- na meer dan een maand; 
- andere (werden niet behandeld, ...)?
c) Wat stelt men vast bij het maken van een vergelijking met het aantal klachten:
- ten opzichte van de voorgaande jaren 2018, 2019, 2020, 2021 en 2022;
- ten opzichte van 2024?
6. Hoe evalueert de minister de bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 804 van 27 maart 2024
van  SOFIE MERTENS
1. Voor het jaar 2022 ontving De Lijn 58.592 klachtenmeldingen (verwerkingsdatum 
24 april 2024). De vermelde klantenreacties in het jaarrapport zijn een 
statusopname van midden januari 2023. Dit cijfer is een optelling van alle vragen 
en meldingen die binnenkomen via de verschillende kanalen. Over eenzelfde 
onderwerp komen vaak meerdere opmerkingen binnen. Het unieke aantal 
klantenreacties ligt dus beduidend lager.
a) Zie hieronder (jaar 2022):
Jan Feb Maa Apr Mei Jun Jul Aug Sep Okt Nov Dec Tot
3531 4269 4628 3792 4367 4600 3339 3844 7144 6527 5832 6719 58592
b) Zie hieronder: 
Vervoerregio Tickets (2022)
Niet toegewezen* 18169
VVR Aalst 1288
VVR Antwerpen 9260
VVR Brugge 1004
VVR Gent 4888
VVR Kempen 2296
VVR Kortrijk 846
VVR Leuven 5219
VVR Limburg 5075
VVR Mechelen 2120
VVR Midwest 490
VVR Oostende 1271
VVR Vlaamse Ardennen 568
VVR Vlaamse Rand 4290
VVR Waasland 1060
VVR Westhoek 748
Totaal 58592
*Niet toegewezen: een ticket wordt niet aan een vervoerregio toegewezen 
wanneer het om een algemene klacht gaat die niet gelinkt kan worden aan een 
specifieke vervoerregio.
2.
a) Hoofdrubriek: Vervoersbewijzen
b) Zie hieronder: 
- Service chauffeurs: conflicten met klanten
- Service chauffeurs: halte voorbijgereden
- Service chauffeurs: houding of gedrag
- Service chauffeurs: rijgedrag of conflicten met andere weggebruikers
c) Zie hieronder: 
Service chauffeurs: conflicten met klanten 3,04%
Service chauffeurs: halte voorbijgereden 9,18%
Service chauffeurs: houding of gedrag 6,34%
Service chauffeurs: rijgedrag of conflicten met andere 
weggebruikers 6,32%
3. De afhandelingstermijn wordt niet op deze manier bijgehouden. In 2023 werd 
ongeveer de helft van de tickets binnen de week afgehandeld. 
4. 2020 en 2021 waren atypische jaren: door de coronapandemie was het rustiger 
op de bussen en in het verkeer. De Lijn noteerde tijdens deze coronajaren 
beduidend minder klachten. Globaal genomen ziet De Lijn haar klachten echter 
stijgen sinds 2018 (2020 en 2021 niet meegerekend), waarbij vooral ‘stiptheid’ 
voor meer klachten zorgt. De stijging in deze categorie is in belangrijke mate toe 
te schrijven aan de toegenomen verkeersdrukte op de weg. 
Op 6 januari 2024 voerde De Lijn de grootste netwerkverandering in haar 
geschiedenis door, wat voor veel vragen van klanten zorgde. In de eerste twee 
weken van 2024 lag het volume klachten daarom hoger.
5. Voor het jaar 2023 ontving De Lijn 63.832 klachtenmeldingen (verwerkingsdatum 
24 april 2024). De vermelde klantenreacties in het jaarrapport zijn een 
statusopname van midden januari 2024.
a) Zie hieronder (jaar 2023):
Jan Feb Maa Apr Mei Jun Jul Aug Sep Okt Nov Dec Tot
5194 4063 5247 3430 4644 5153 3689 4106 8594 6524 6716 6472 63832
Vervoerregio Tickets (2023)
Niet toegewezen 13664
VVR Aalst 1668
VVR Antwerpen 10477
VVR Brugge 1423
VVR Gent 5767
VVR Kempen 2697
VVR Kortrijk 1057
VVR Leuven 6080
VVR Limburg 6236
VVR Mechelen 3258
VVR Midwest 771
VVR Oostende 1563
VVR Vlaamse 
Ardennen1014
VVR Vlaamse 
Rand5623
VVR Waasland 1311
VVR Westhoek 1223
Totaal 63832
b) De afhandelingstermijn wordt niet op deze manier bijgehouden. In 2023 werd 
ongeveer de helft van de tickets binnen de week afgehandeld.
c) Zie vraag 4.
6. De Lijn volgt haar klachtenmanagement nauwgezet op. Alle meldingen worden 
geregistreerd, doorgestuurd naar de betrokken diensten, en onderzocht. Daarom 
moet het aantal klachten genuanceerd worden: klachten komen vaak dubbel 
binnen of handelen over hetzelfde onderwerp, maar desondanks wordt met elke 
individuele klacht rekening gehouden. Een hoog aantal klachten is niet per se een 
negatief gegeven, maar toont aan dat de organisatie constructief aan de slag gaat 
met de feedback van haar klanten. Er zijn veel kanalen die een burger kan 
gebruiken om een klacht of melding te doen bij De Lijn, de klantendienst van De 
Lijn is dus uiterst toegankelijk. Die opmerking werd in de voorbije jaren ook 
meermaals gemaakt door de Vlaamse Ombudsman in zijn jaarrapport. 
