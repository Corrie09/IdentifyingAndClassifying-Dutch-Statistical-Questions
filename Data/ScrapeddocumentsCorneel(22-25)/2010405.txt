title: Land- en tuinbouwers - Watergebruik
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2010405
thema link: https://www.vlaamsparlement.be/parlementaire-documenten/schriftelijke-vragen/1775909
SCHRIFTELIJKE VRAAG
nr. 48
van FREYA PERDAENS
datum: 26 oktober 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Land- en tuinbouwers  -  Watergebruik
De zomer is steevast een onzekere situatie voor land- en tuinbouwers. Afhankelijk van de 
hoeveelheid neerslag in de zomer wordt hun werk lonender dan wel moeilijker.
De afgelopen jaren worden inspanningen gedaan om land- en tuinbouwers toegang te 
geven tot waterbronnen, waar men water kan hergebruiken of waar men toegang krijgt 
tot opgevangen hemelwater. Zo was er bijvoorbeeld in juni een project in Borgloon waar 
landbouwers toegang kregen tot een nieuw opvangbekken aan de fruitveiling van BelOrta. 
Dat zijn waardevolle initiatieven.
De zomer die achter ons ligt is niet de droogste geweest, dus allicht zullen dergelijke 
initiatieven minder nodig geweest zijn. Toch had ik graag een antwoord gekregen op 
volgende vragen.
1. Op welke plaatsen konden land- en tuinbouwers deze zomer terecht voor de toegang 
tot waterreserves? Graag een opsplitsing per provincie.
2. Hoe werden die initiatieven gecommuniceerd naar de doelgroep?
3. Hoeveel water werd op die manier verdeeld?
4. Hoeveel land- en tuinbouwers klopten aan bij de initiatieven?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 48 van 26 oktober 2023
van FREYA PERDAENS
1. Ik beschik niet over een volledig actueel overzicht per provincie. Ik verwijs voor een 
antwoord naar de collega’s Zuhal Demir en Lydia Peeters, die respectievelijk bevoegd 
zijn voor de Vlaamse Milieumaatschappij (onttrekkingen uit onbevaarbare waterlopen 
eerste categorie) en de Vlaamse Waterweg NV (capteren van water uit bevaarbare 
waterlopen).
2. Op de volgende webpagina van de website van het Departement Landbouw en Visserij 
is onder meer informatie te vinden over waterbeschikbaarheid voor land- en 
tuinbouwers, de verschillende types van waterbronnen, de regelgeving hieromtrent en 
de contactgegevens:
https://lv.vlaanderen.be/beleid/klimaat-milieu/droogte/contactgegevens-
waterbeschikbaarheid
3-4.Ik verwijs voor een antwoord op deze vragen naar de bevoegde collega’s Zuhal Demir 
en Lydia Peeters.
