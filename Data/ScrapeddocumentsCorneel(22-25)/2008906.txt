title: Vlaams Transversaal Plattelandsbeleidsplan - Inventarisatie acties ter versterking van de leefbaarheid van het platteland
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2008906
thema link: https://www.vlaamsparlement.be/parlementaire-documenten/schriftelijke-vragen/1771803
SCHRIFTELIJKE VRAAG
nr. 60
van JORIS NACHTERGAELE
datum: 16 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Vlaams Transversaal Plattelandsbeleidsplan  -  Inventarisatie acties ter versterking van de 
leefbaarheid van het platteland
In het kader van een nieuw Vlaams Transversaal Plattelandsbeleidsplan dat op een 
gestructureerde en transversale wijze uitvoering zal geven aan het Vlaamse 
plattelandsbeleid, is de minister in 2022 gestart met een inventarisatie van acties die 
binnen de verschillende Vlaamse beleidsdomeinen een bijdrage leveren aan het versterken 
van de leefbaarheid van het Vlaamse platteland.
1. Hoever staat de minister met de inventarisatie?
2. Wat zijn de eerste bevindingen?
3. Wanneer denkt de minister volledig rond te zijn met de inventarisatie?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 60 van 16 oktober 2023
van JORIS NACHTERGAELE
Het klopt dat mijn diensten gestart zijn met een inventarisatie van acties binnen de 
verschillende Vlaamse beleidsdomeinen die een bijdrage leveren aan het versterken van 
het platteland. Een conclusie die uit deze oefening getrokken kan worden, is dat er binnen 
de verschillende beleidsdomeinen veel acties genomen worden die een impact hebben op 
het platteland. Alleen ontbreekt afstemming en co√∂rdinatie tussen de acties op Vlaams 
niveau of tussen de verschillende bestuursniveaus. 
Gelet op het feit dat deze oefening kadert binnen de EU Long Term Vision on Rural Areas, 
een communicatie van de Europese Commissie met als doel een gemeenschappelijke 
Europese visie voor plattelandsgebieden te ontwikkelen en dat onder het Spaans 
voorzitterschap van de Raad van de EU werk gemaakt wordt van raadsconclusies over dit 
dossier en dat de Europese Commissie in haar werkprogramma voorziet om in de loop van 
het eerste semester een rapport te publiceren over de voortgang van de acties in het kader 
van deze plattelandsvisie, zal ik wachten op de raadsconclusies en het rapport van de 
Europese Commissie met eventuele aanbevelingen voor toekomstige acties alvorens 
verder aan de slag te gaan met de resultaten van de inventarisatie richting een 
transversaal plattelandsbeleidsplan.
