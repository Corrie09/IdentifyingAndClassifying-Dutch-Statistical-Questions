title: Rivierherstel Leie - Stand van zaken
thema: Mobiliteit en Verkeer
Natuur en Milieu
Openbare werken
pdf link: https://docs.vlaamsparlement.be/pfile?id=2055583
thema link: https://www.vlaamsparlement.be/parlementaire-documenten/schriftelijke-vragen/1810273
SCHRIFTELIJKE VRAAG
nr. 750
van MIEKE SCHAUVLIEGE
datum: 7 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Rivierherstel Leie  -  Stand van zaken
Ik verwijs naar de schriftelijke vraag nr. 1512 van 5 juli 2023van Maxim Veys.
1. Op 6 februari 2023 hebben de intendanten een eerste keer hun bevindingen over het 
project en het instrumentarium toegelicht aan de bevoegde ministers, ter 
voorbereiding van een volgende stuurgroep en klankbordgroep.
Kan het verslag van die toelichting bezorgd worden? 
2. Kunnen de verslagen van de stuurgroep en de klankbordgroep bezorgd worden voor 
de periode november 2021 tot nu? 
3. Blijft de timing haalbaar?
a) FASE 1: realisatie van 100 hectare tegen eind 2024 in twee deelgebieden, 
Neerhoek-Ponthoek deel 1 en Bavikhove-Ooigembos.
b) FASE 2: tegen eind 2027 bijkomend 200 hectare.
c) FASE 3 tegen eind 2031 volledige realisatie van het project rivierherstel Leie.
4. Wat is de stand van zaken voor fase 2 en 3? Zijn de inrichtingsplannen ondertussen 
klaar (voor de deelgebieden Neerhoek-Ponthoek deel 2, Posthoornhoek, Oeselgem en 
Mandel, Gottem Pereboom en Gottem Binnenkant), En wat is de stand van zaken voor 
de twee bijkomende inrichtingsplannen (Sint-Baafs-Vijve en Heuvelhoek)?
5. Om de effectieve realisatie van de watergebonden, terrestrische natuur te versnellen, 
werd in september 2021 het projectgebied uitgebreid met vijf extra deelgebieden. De 
oorspronkelijke zoekzone voor het projectgebied had een totale oppervlakte van 601 
hectare, wat bijna gelijk is aan de taakstelling van 500 hectare. Door de uitbreiding 
van de deelgebieden wordt de zoekzone uitgebreid. 
Wat is de totale oppervlakte van de zoekzone voor alle deelgebieden samen?
6. De Vlaamse Regering besliste in september 2021 ook om te starten met de opmaak 
van het AGNAS-GRUP Wielsbeke-Deinze om de nodige herbestemmingen in functie 
van Rivierherstel Leie door te voeren. (AGNAS: afbakening van de gebieden van de 
natuurlijke en agrarische structuur; GRUP: gewestelijk ruimtelijk uitvoeringsplan)
Wat is de timing voor het AGNAS-GRUP? Wanneer zal het GRUP vermoedelijk worden 
goedgekeurd?
7. Kan de minister de ruimteboekhouding voor het AGNAS-GRUP bezorgen? Hoeveel 
oppervlakte herbevestigd agrarisch gebeid (HAG) zal herbestemd worden? 
8. Wat is de stand van zaken voor het nieuw op te maken landbouweffectenrapport 
(LER)? Kan het geactualiseerde LER bezorgd worden? 
9. Uit de rapportage van 9 december 2022 bleek dat 96 hectare van de te realiseren 100 
hectare in de eerste fase (Neerhoek Ponthoek deel 1 en Bavikhove-Ooigembos) 
verworven zijn. 
Wat is de stand van zaken voor verwerving momenteel (in oppervlakte)?
10. Wat is de stand van zaken met betrekking tot de inrichting van de eerste 100 hectare? 
Welke verdere stappen worden er gezet? Wat is het tijdskader voor die verdere 
stappen? Werd de omgevingsvergunning ondertussen ingediend? Wat is de timing voor 
de opstart van de inrichtingswerken? 
11. De intendanten kozen voor een uitbreiding van het instrumentarium door naast 
grondverwerving en onteigening ook zelfrealisatie toe te laten. In het antwoord op 
vraag nr. 1512 wordt evenwel gesteld dat "het principe van zelfrealisatie evenwel een 
moeilijke oefening blijft tussen de natuurdoelstellingen en de verzuchtingen van de 
eigenaar”. 
Wat zijn de randvoorwaarden om van het instrument zelfrealisatie een succes te 
maken?
12. Wat is de inschatting van het aantal hectare dat via zelfrealisatie zal worden 
uitgevoerd?
13. Wat is het opzet van de nieuwe maatregelen eigenaarstoeslag en de 
pachtaanvaardingsvergoeding? Zijn die ondertussen ontwikkeld? Kunnen die worden 
ingezet? 
14. Voor het project Rivierherstel Leie zijn er twee grondenbanken, één voor de 500 
hectare watergebonden terrestrische natuur in de 15 gebieden, in opdracht van het 
Agentschap voor Natuur en Bos (ANB) en één voor het herstel van de oude 
Leiemeanders, in opdracht van De Vlaamse Waterweg (DVW). 
Kan de minister voor beide grondenbanken aangeven welke oppervlakte verworven is?
15. Hoeveel personeelequivalenten werken aan de uitvoering van het deelproject 
Rivierherstel Leie, graag opgesplitst per entiteit (Vlaamse Waterweg, ANB en Vlaamse 
Landmaatschappij (VLM), eventueel andere)? Graag ook inzicht in het functieprofiel 
per medewerker.
16. Aanvullend met de reguliere kredieten van het ANB en de VLM worden financiële 
middelen gereserveerd uit het relanceplan Vlaamse Veerkracht, onderdelen 'Blue Deal' 
en 'Vlaams Klimaatadaptatieplan'. 
Kan de minister aangeven per jaar, voor de periode 2019 tot nu, hoeveel middelen 
gereserveerd werden voor het project Rivierherstel Leie? Graag opgeplitst per entiteit 
(Vlaamse Waterweg, ANB en VLM, eventueel andere) en graag ook een apart overzicht 
van de financiële middelen gereserveerd uit het relanceplan 'Vlaamse Veerkracht'. 
Graag ook opgesplitst volgens middelen gereserveerd voor verwerving, flankerend 
landbouwbeleid, planningsprocessen en studies.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 750 van 7 maart 2024
van MIEKE SCHAUVLIEGE
1. Dit verslag kan niet gedeeld worden.
2. De verslagen zijn toegevoegd als bijlagen 1 t.e.m. 10.
3. In de Status Questionis 2023 – stand van zaken Rivierherstel Leie – natte natuur 
(toegevoegd als bijlage 11) wordt voor de 3 fases een gedetailleerde stand van zaken 
weergegeven.
4. Deze informatie kan worden opgevraagd bij het Agentschap Natuur en Bos (ANB).
5. De totale oppervlakte aan zoekzones bedraagt voor alle 15 deelgebieden 766 ha (zie 
ook Status Questionis 2023 Rivierherstel Leie – Natte Natuur).
6. Deze informatie kan worden opgevraagd bij het Departement Omgeving (DOMG).
7. Deze informatie kan worden opgevraagd bij DOMG.
8. Deze informatie kan worden opgevraagd bij de Vlaamse Landmaatschappij (VLM).
9. Deze informatie kan worden opgevraagd bij ANB en VLM.
10.Deze informatie kan worden opgevraagd bij ANB.
11.Dit aspect wordt uitvoerig beschreven in het verslag van het overleg Rivierherstel Leie 
van de intendanten met de Vlaamse Regering op pagina 5 (zie bijlage).
12.In de Status Questionis 2023 Rivierherstel Leie – Natte Natuur wordt zowel in de 
overzichtskaarten voor de 3 fases als in de fiches per deelgebied weergegeven hoeveel 
ha natte natuur gerealiseerd wordt via zelfrealisatie (voorlopig enkel binnen het 
deelgebied Bavikhove-Ooigembos).
13.Voor het opzet van de nieuwe flankerende maatregelen wordt verwezen naar de 
beslissing Vlaamse Regering van 24/9/2024. Deze instrumenten worden intussen 
effectief toegepast.
14.Deze informatie kan worden opgevraagd bij VLM.
15.Het gevraagde overzicht is terug te vinden als bijlage 12.
16.Deze informatie kan worden opgevraagd bij ANB en VLM.
BIJLAGEN
1. Verslag stuur- en klankbordgroep
2. Verslag stuur- en klankbordgroep
3. Verslag stuur- en klankbordgroep
4. Verslag stuur- en klankbordgroep
5. Verslag stuur en klankbordgroep
6. Verslag stuur en klankbordgroep
7. Verslag stuur en klankbordgroep
8. Verslag stuur en klankbordgroep
9. Verslag stuur en klankbordgroep
10. Verslag stuur en klankbordgroep 
11.Status Questionis 2023
12.Overzicht personeelsequivalenten
