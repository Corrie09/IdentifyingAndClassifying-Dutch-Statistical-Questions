title: Geïntegreerd investeringsprogramma (GIP) 2023 - Tramspoorinfrastructuur Antwerpen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022167
thema link: https://www.vlaamsparlement.be/parlementaire-documenten/schriftelijke-vragen/1784338
SCHRIFTELIJKE VRAAG
nr. 315
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2023  -  Tramspoorinfrastructuur Antwerpen
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. Op het GIP 2023 stonden enkele 
spoorvernieuwingsprojecten gepland. 
Graag vraag ik een overzicht van de werken die uitgevoerd konden worden aan het 
Antwerpse tramnet in 2023.
1. Kan een overzicht gegeven worden van welke werken in 2021 uitgevoerd werden aan 
de spoorinfrastructuur op het Antwerpse tramnet? Op welke trajecten werden de 
voorziene werken opgestart in 2023 en hoe lopen deze verder? Welke trajecten werden 
in 2023 afgerond?
2. In het GIP 2023 werd onder GIP002667/01: “spoorvernieuwing Belgiëlei” een budget 
van €220.000 voorzien. 
Welke werken werden hiermee gepland en konden deze worden uitgevoerd? Wat is de 
stand van zaken op deze werf? Is de spoorvernieuwing aan de Belgiëlei met dit budget 
en daarbijhorende werken gefinaliseerd?
3. In het GIP 2023 werd onder GIP003047/01: “spoorvernieuwing - bochten 
provinciehuis” een budget van €500.000 voorzien. 
Welke werken werden hiermee gepland en konden deze worden uitgevoerd? Wat is de 
stand van zaken op deze werf? Dienen er nog verdere ingrepen aan de infrastructuur 
op deze locatie te gebeuren?
4. In het GIP 2023 werd onder GIP001692/01: “spoorvernieuwing Cogels-Osylei” een 
budget van €5.700.000 voorzien. 
Welke werken werden hiermee gepland en konden deze worden uitgevoerd? Wat is de 
stand van zaken op deze werf? Is de spoorvernieuwing aan de Cogels-Osylei met dit 
budget en daarbijhorende werken gefinaliseerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 315 van 1 december 2023
van ORRY VAN DE WAUWER
1. Opgestart in 2023:
- Belgiëlei fase II: einde werken: 11/2023 
- Grote Steenweg – Singel: einde werken: najaar 2024 
- Stadslus (Melkmarkt-Kipdorp-Koepoortstraat): einde werken: 2025 
- Jan Van Rijswijcklaan: einde werken: medio 2024 
Afgerond in 2023:
- Belgiëlei fase II 
2. Dit bedrag van 10% op de totaalsom is een reservatie voor herzieningen en 
meerwerken.
3. Dit project houdt een vernieuwing in van de spoorzone tussen de Jan Van 
Rijswijcklaan en het Albertpark. Het aanbestedingsdossier voor deze vernieuwing is 
in 2023 gepubliceerd. De gunning gebeurt aansluitend en de uitvoering van de werken 
is voorzien in 2024. De exacte periode is nog nader te bepalen i.f.v. de voortgang van 
andere werven in uitvoering in Antwerpen.
4. Het aanbestedingsdossier werd in 2023 gepubliceerd en de werken werden 
ondertussen onder leiding van Stad Antwerpen gegund. Na een studieperiode zal de 
aannemer begin mei 2024 de werf effectief opstarten. Er is een uitvoeringstermijn 
van 390 kalenderdagen voor deze werken voorzien. Na deze werken zullen de sporen 
tussen het Ryckaertsplein en de Draakplaats vernieuwd zijn.
