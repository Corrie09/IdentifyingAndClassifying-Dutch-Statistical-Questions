title: Nakende sluiting bandenbedrijf Bandag - Toekomst auto-industrie
thema: Economie
pdf link: https://docs.vlaamsparlement.be/pfile?id=2080178
thema link: https://www.vlaamsparlement.be/parlementaire-documenten/schriftelijke-vragen/1834443
SCHRIFTELIJKE VRAAG
nr. 7
van MICHIEL AWOUTERS
datum: 17 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Nakende sluiting bandenbedrijf Bandag  -  Toekomst auto-industrie
Het bandenbedrijf Bandag, een dochteronderneming van Bridgestone, wil zijn fabriek in 
Lanklaar sluiten. Een zoveelste teken aan de wand dat de automobielsector en diens 
toeleveringsbedrijven (en andere ondernemingen die met deze sector samenhangen) in 
zeer moeilijk vaarwater zitten. In de eerste drie maanden van dit jaar zijn maar liefst 67 
autohandelaars en garages failliet gegaan in Vlaanderen.
1. Is de minister of zijn kabinet in gesprek gegaan met Bandag? Zo ja, wat is daaruit 
voortgekomen? Zo niet, zal de minister dat nog doen?
2. De auto-industrie krijgt in Vlaanderen, net als in de hele EU, rake klappen.
Welke stappen wil/kan de minister zetten om die industrie opnieuw aantrekkelijk te 
maken in Vlaanderen?
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
ANTWOORD 
op vraag nr. 7 van 17 oktober 2024
van MICHIEL AWOUTERS
1. We hebben tot nu toe geen overleg gehad met het bedrijf, maar staan daar wel voor 
open. 
2. Het is duidelijk dat de Europese auto-industrie de laatste jaren in crisis verkeerd. 
Vlaanderen vormt hierop geen uitzondering. Er is enerzijds de afnemende vraag naar 
auto’s die tot een overcapaciteit bij de autofabrikanten leidt, de toenemende 
concurrentie vanuit China en de transitie die de sector doormaakt naar elektrificatie. 
Deze combinatie van factoren zorgt ervoor dat werkgelegenheid in de auto-industrie in 
Europa zwaar onder druk komt te staan. 
We kunnen vanuit Vlaanderen flankerende maatregelen nemen om de auto-industrie 
te ondersteunen, zorgen voor een efficiënte toekenning van vergunningen, 
investeringen ondersteunen met subsidies,… maar het antwoord op deze crisis zal in 
de eerste plaats vanop het Europese niveau dienen te komen. 
Recent voerde de Europese commissie invoerheffingen in op Chinese elektrische 
wagens om een gelijk speelveld te creëren met producenten in Europa, de snelheid 
waarmee het wagenpark geëlektrificeerd dient te worden is in grote mate afhankelijk 
van Europese regelgeving. We zullen dan ook vanuit Vlaanderen op het Europese 
niveau blijven pleiten voor initiatieven die een gelijk speelveld garanderen en voor 
realistische doelstellingen op het vlak van klimaat en vergroening.    
