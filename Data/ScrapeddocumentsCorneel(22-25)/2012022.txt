title: Geïntegreerd investeringsprogramma (GIP) 2024 - Carpoolparking Deerlijk
thema: Mobiliteit en Verkeer
pdf link: https://docs.vlaamsparlement.be/pfile?id=2012022
thema link: https://www.vlaamsparlement.be/parlementaire-documenten/schriftelijke-vragen/1774348
SCHRIFTELIJKE VRAAG
nr. 148
van KURT VANRYCKEGHEM
datum: 23 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Carpoolparking Deerlijk
Deze week kon ik kennis nemen van het ontwerp GIP 2024 samen met de planning voor 
2025 en 2026.
Tot mijn grote verbazing zie ik dat er geen budget vrijgemaakt wordt voor de aanleg van 
de nieuwe carpoolparking in de gemeente Deerlijk. De huidige carpoolparking barst uit zijn 
voegen en de aanleg van de nieuwe bijkomende carpoolparking is dringend en 
noodzakelijk.
Zal dat budget alsnog vrijgemaakt worden?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 148 van 23 oktober 2023
van KURT VANRYCKEGHEM
Het ontwerp van de carpoolparking dient nog verder te worden gedetailleerd en de nodige 
afstemming met Elia, vanwege de aanwezigheid van een pyloon voor 
hoogspanningsleidingen, dient nog verder te gebeuren. Ook is nog geen geschikte locatie 
gevonden voor de nodige boscompensatie. Het benodigde budget zal worden voorzien op 
het GIP in functie van de verdere planning van het project en detaillering van het ontwerp. 
