title: Trajectcontroles - Uitbating door lokale besturen
thema: Lokale overheden en Binnenlands bestuur
Mobiliteit en Verkeer
pdf link: https://docs.vlaamsparlement.be/pfile?id=2016326
thema link: https://www.vlaamsparlement.be/parlementaire-documenten/schriftelijke-vragen/1778996
SCHRIFTELIJKE VRAAG
nr. 56
van BART CLAES
datum: 13 november 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Trajectcontroles  -  Uitbating door lokale besturen
Uit het antwoord op schriftelijke vraag nr. 60 van 5 oktober 2023 blijkt dat minister Lydia 
Peeters weinig tot geen informatie heeft over trajectcontroles uitgebaat door lokale 
besturen. Het Agentschap Wegen en Verkeer (AWV) blijkt geen gegevens te hebben over 
welke lokale besturen hier gebruik van maken, laat staan waar er zich lokale 
trajectcontroles bevinden.
1. Weet de minister welke lokale besturen een actieve trajectcontrole hebben 
geïnstalleerd op hun lokale wegen? Graag een overzicht per gemeente, postcode en 
lengte van het traject.
2. Kan de minister aangeven welke gemeenten van plan zijn een lokale trajectcontrole in 
te voeren?
3. Welke van de lokale besturen met een lokale trajectcontrole hebben de infrastructuur 
in eigen beheer en welke gemeenten doen een beroep op het bedrijf Trajectcontrole-
as a Service?
4. Ik heb begrepen dat sommige lokale besturen de investeringen voor de installatie en 
het onderhoud van een trajectcontrole uitbesteden aan een intercommunale. 
Is dat volgens de minister conform de bepalingen van het decreet van 9 oktober 2020 
houdende diverse bepalingen over het gemeenschappelijk vervoer, het algemeen 
mobiliteitsbeleid, de weginfrastructuur en het wegenbeleid, en de waterinfrastructuur 
en het waterbeleid?
5. Kan de minister per gemeente een overzicht geven van het aantal GAS5-boetes dat 
werd uitgeschreven voor overtredingen in een lokale trajectcontrole? Hoeveel en voor 
welke bedragen?
6. Hoe evalueert de minister het systeem van lokale trajectcontroles?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 56 van 13 november 2023
van BART CLAES
1-3.Ik heb geen zicht op de gevraagde informatie aangezien lokale besturen geen 
rapporteringsplicht hebben ter zake. Deze materie valt onder de bevoegdheid van mijn 
collega, mevrouw Lydia Peeters, Vlaams minister van mobiliteit en openbare werken. 
4. Het is aan de lokale besturen zelf om te beslissen hoe dat zij ‘GAS snelheid’ organiseren. 
Zij kunnen dit volledig zelf in handen nemen of hiervoor contracten afsluiten met een 
private partner, met een consortium, met andere lokale besturen, met een ander, al 
dan niet overheidsbedrijf. Dit is conform de regelgeving.
5. Ik heb geen zicht op de gevraagde informatie. 
6. Deze materie valt onder de bevoegdheid van mijn collega, mevrouw Lydia Peeters, 
Vlaams minister van mobiliteit en openbare werken.  
