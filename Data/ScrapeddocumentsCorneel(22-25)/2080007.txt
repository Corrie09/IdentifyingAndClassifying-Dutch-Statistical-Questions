title: Sanctionering milieu-inbreuken - Evolutie
thema: Natuur en Milieu
pdf link: https://docs.vlaamsparlement.be/pfile?id=2080007
thema link: https://www.vlaamsparlement.be/parlementaire-documenten/schriftelijke-vragen/1836360
SCHRIFTELIJKE VRAAG
nr. 55
van ANDY PIETERS
datum: 25 oktober 2024
aan JO BROUNS
VLAAMS MINISTER VAN OMGEVING EN LANDBOUW
Sanctionering milieu-inbreuken  -  Evolutie
Handhaving is het sluitstuk van het omgevingsbeleid. Milieu-inbreuken worden vastgesteld 
in een verslag van vaststelling dat door de verbalisant rechtstreeks aan de gewestelijke 
beboetingsentiteit (afdeling Handhaving Departement Omgeving) wordt bezorgd met het 
oog op een bestuurlijke sanctionering (exclusieve bestuurlijke geldboete). 
Als een milieu-inbreuk, samen met een of meerdere schendingen die worden 
gekwalificeerd als een milieumisdrijf, in een proces-verbaal wordt opgenomen, wordt het 
proces-verbaal overgemaakt aan het parket. 
De Procureur des Konings kan het proces-verbaal vervolgens strafrechtelijk behandelen of 
aan de gewestelijke beboetingsentiteit bezorgen (alternatieve bestuurlijke geldboete).
1. Hoeveel milieu-inbreuken, vastgesteld in een proces-verbaal, werden sinds 2020 
jaarlijks omgezet in een bestuurlijke geldboete? Graag daarbij ook een tussentijds 
cijfer voor 2024. Graag ook een opsplitsing per provincie.
2. Graag een overzicht van het aantal bestuurlijke geldboetes per jaar voor milieu-
inbreuken per hoogte van de geldboete sinds 2020. Graag daarbij ook een opsplitsing 
per provincie. Graag ook een tussentijds cijfer voor 2024.
3. Graag een overzicht van de jaarlijks geïnde bedragen aan bestuurlijke geldboetes als 
gevolg van milieu-inbreuken sinds 2020. Graag ook hier de opsplitsing maken per 
provincie. Graag daarbij ook een tussentijds cijfer voor 2024.
4. Kan duiding gegeven worden bij de meest voorkomende milieu-inbreuken, zonder of 
met beperkte schade aan mens of milieu, die worden vastgesteld en beboet?
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 55 van 25 oktober 2024
van ANDY PIETERS
1. Indien een milieu-inbreuk, samen met één of meerdere schendingen die kwalificeren 
als een milieumisdrijf, in een proces-verbaal wordt opgenomen dan wordt het proces-
verbaal overgemaakt aan het parket. De procureur des Konings kan het proces-verbaal 
vervolgens strafrechtelijk behandelen of aan de gewestelijke beboetingsentiteit 
bezorgen (alternatieve bestuurlijke geldboete). Het aantal milieu-inbreuken 
opgenomen in een proces-verbaal wordt door de gewestelijke beboetingsentiteit niet 
geregistreerd.
In onderstaande tabel is het aantal betaalde bestuurlijke transacties en opgelegde 
geldboetes voor milieu-inbreuken vastgesteld in een verslag van vaststelling 
weergegeven. Het betreft verslagen van vaststelling opgesteld in het vermelde jaar of 
in voorgaande jaren. Bij een bestuurlijke transactie wordt op het moment van de 
kennisgeving een voorstel tot betaling van geldsom aan de overtreder gedaan. Indien 
de overtreder tot betaling van de geldsom overgaat, stopt de procedure en dient er 
geen boetebeslissing te worden opgesteld. Het overzicht heeft louter betrekking op 
milieu-inbreuken, niet op milieumisdrijven.
De gewestelijke beboetingsentiteit registreert niet systematisch de locatie van de 
schending. Het is dus niet mogelijk om de data op te splitsen per provincie.
2020 535
2021 776
2022 490
2023 451
2024 Q1-Q3 359
2. In onderstaande tabel is het aantal betaalde bestuurlijke transacties en opgelegde 
geldboetes voor milieu-inbreuken vastgesteld in een verslag van vaststelling 
weergegeven, waarbij een onderscheid wordt gemaakt naargelang de hoogte van de 
betaalde bestuurlijke transactie of opgelegde geldboete (minder dan 100 euro, vanaf 
100 euro tot en met 1.000 euro, meer dan 1.000 euro). Het overzicht heeft louter 
betrekking op milieu-inbreuken, niet op milieumisdrijven.
 <100 100 - 1.000 >1.000
2020 283 231 21
2021 459 302 15
2022 229 236 25
2023 260 181 10
2024 Q1-Q3 207 146 6
3. In onderstaande tabel zijn de geïnde bedragen voor bestuurlijke transacties en 
bestuurlijke geldboetes voor milieu-inbreuken, vastgesteld in een verslag van 
vaststelling, weergegeven. Het overzicht heeft louter betrekking op milieu-inbreuken, 
niet op milieumisdrijven.
 Algemeen
2020 115.169
2021 97.343
2022 129.058
2023 72.614
2024 Q1-Q3 59.448
4. De meest voorkomende milieu-inbreuken betreffen schendingen van de wet van 1 juli 
op de riviervisserij (visverloven) en schendingen van het Besluit van de Vlaamse 
Regering van 5 december 2008 betreffende de toegankelijkheid van de bossen en de 
natuurreservaten. Deze milieu-inbreuken worden quasi uitsluitend door de 
gewestelijke natuurinspectie (Agentschap voor Natuur en Bos) vastgesteld.
