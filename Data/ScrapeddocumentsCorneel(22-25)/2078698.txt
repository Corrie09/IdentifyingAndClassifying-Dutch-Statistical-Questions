title: Proefproject herkeuringen voertuigen door erkende keurders bij erkende herstellers - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2078698
thema link: https://www.vlaamsparlement.be/parlementaire-documenten/schriftelijke-vragen/1833054
SCHRIFTELIJKE VRAAG
nr. 10
van BART CLAES
datum: 10 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Proefproject herkeuringen voertuigen door erkende keurders bij erkende herstellers  -  
Stand van zaken
Op 9 mei van dit jaar keurde het parlement het ontwerp van decreet over herkeuringen 
van voertuigen door erkende keurders bij erkende herstellers in het kader van een 
proefproject goed. Dat decreet maakt het mogelijk om kleinere mankementen van 
afgekeurde wagens te laten herstellen en keuren bij een erkend hersteller. De effectieve 
uitvoering van het decreet vraagt echter om een door de Vlaamse Regering goedgekeurd 
uitvoeringsbesluit. Uit de parlementaire besprekingen kon ik afleiden dat niet alle huidige 
regeringspartijen onverdeeld blij zijn met dit decreet. Ook het regeerakkoord is bijzonder 
vaag over de uitvoering van dit decreet.
1. Kan de minister een stand van zaken geven over dit proefproject?
2. Welke initiatieven neemt de minister nog ter zake?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 10 van 10 oktober 2024
van BART CLAES
1-2.Het uitvoeringsbesluit, herkeuringen van voertuigen door erkende keurders bij 
erkende herstellers, zit nog in het regelgevingstraject. De Raad van State heeft 
ondertussen haar advies over dit ontwerpbesluit gegeven. Ik wens deze opmerkingen 
mee te nemen om tot een regelgeving te komen waaraan aandacht wordt gegeven 
aan klantgerichtheid tegenover burgers en ondernemingen door de keurder 
doelstellingen op te leggen op het vlak van efficiÃ«ntie en klantvriendelijkheid.
