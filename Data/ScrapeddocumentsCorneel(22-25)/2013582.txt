title: Departement Mobiliteit en Openbare Werken - Ondersteuning thuiswerkend personeel
thema: Mobiliteit en Verkeer
Openbare werken
Vlaamse administratie
pdf link: https://docs.vlaamsparlement.be/pfile?id=2013582
thema link: https://www.vlaamsparlement.be/parlementaire-documenten/schriftelijke-vragen/1777421
SCHRIFTELIJKE VRAAG
nr. 179
van BRECHT WARNEZ
datum: 8 november 2023
LYDIA PEETERS 
VLAAMS MINISTER VAN MOBILITEIT EN OPENBARE WERKEN
Departement Mobiliteit en Openbare Werken  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Mobiliteit en Openbare Werken:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Mobiliteit en Openbare Werken nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij het Departement Mobiliteit en Openbare Werken nog geen initiatieven 
genomen zijn omtrent materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 179 van 8 november 2023
van BRECHT WARNEZ
1. Gedurende het jaar 2023 werden er bij het departement MOW van 699 ambtenaren 
in totaal aan 434 (62,09%) ambtenaren internetvergoeding en aan 523 (74.82%) 
thuiswerkvergoeding toegekend in de vorm van financiële Ant ondersteuning. Dit zijn 
de cijfers van de ambtenaren, ambtenaren op proef en belast met mandaat. 
Daarnaast werd er aan 98 personeelsleden (14,02%) een fiscaal voordeel voor 
internet toegekend.
 
2. Om de thuiswerkende ambtenaren materieel te ondersteunen, werden de voorbije 
drie jaar beeldscherm, docking, toetsenbord/muis en bureaustoel enz. ter beschikking 
gesteld. Hiervoor heeft men voor de desbetreffende periode 350.000 euro als budget 
gereserveerd. Zo hebben 694 ambtenaren de afgelopen drie jaar van deze initiatieven 
genoten.
