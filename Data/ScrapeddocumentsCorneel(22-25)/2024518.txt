title: Geïntegreerd investeringsprogramma (GIP) 2024 - N3 Heers
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024518
thema link: https://www.vlaamsparlement.be/parlementaire-documenten/schriftelijke-vragen/1784748
SCHRIFTELIJKE VRAAG
nr. 345
van SOFIE MERTENS
datum: 5 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  N3 Heers
In het ontwerp GIP 2024 vinden we alle investeringen terug die de zeven verschillende 
entiteiten van het beleidsdomein Mobiliteit en Openbare werken plannen in 2024.
1. In het ontwerp GIP 2024 is voor Heers voor de uitvoering van de N3 herinrichting 
doortocht Heers / fase 1 (GIP0009963/03) 4.500.000 euro budget en 2.250.000 
reservebudget gereserveerd. In het definitieve GIP 2023 werd 4.350.000 euro budget 
ingeschreven. 
Op mijn schriftelijke vraag nr. 995 van 17 maart 2023 antwoordde de minister dat de 
werken eind 2023 zouden kunnen starten.
a) Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024 maar 
voor een ander bedrag? Wat zijn de redenen van de vertraging in het dossier?
c) Welke stappen werden er in het dossier al gezet in 2023?
d) Werden de werken al gestart? Zo niet, waarom niet en wanneer mogen we ze 
verwachten? Zo ja, wanneer worden ze afgerond?
e) Wat is de verdere timing en planning van het project?
f) Wat is de stand van zaken van het project?
2. In het ontwerp GIP 2024 is voor Heers voor de uitvoering van de N3 herinrichting 
doortocht Heers / fase 2 (GIP000993/04) 4.700.000 euro reservebudget gereserveerd. 
In het definitieve GIP 2023 werd dit bedrag ook ingeschreven, maar niet als reserve. 
Op mijn schriftelijke vraag nr. 995 van 17 maart 2023 antwoordde de minister dat de 
aanbesteding ten vroegste mogelijk zou zijn in het najaar van 2023.
a) Wat houden deze werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
b) Waarom wordt het project opnieuw opgenomen in het ontwerp GIP 2024? Wat zijn 
de redenen van de vertraging in het dossier?
c) Om welke redenen wordt het bedrag in het ontwerp GIP 2024 ingeschreven als 
reserve?
d) Welke stappen werden er in het dossier al gezet in 2023?
e) Werd het dossier al aanbesteed? Zo niet, waarom niet en wanneer mogen we de 
aanbesteding verwachten? Zo ja, wanneer wordt die afgerond?
f) Welke stappen dienen er nog te gebeuren voor de uitvoering van de werken 
aangevat kan worden?
g) Wanneer zullen de werken aangevat worden? 
h) Wat is de verdere timing en planning van het project?
i) Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 345 van 5 december 2023
van SOFIE MERTENS
1. Fase 1:
a) Dit project is hetzelfde als opgenomen in  het GIP 2023. Dit project omvat de 
aanleg van fietspaden, de herinrichting van de rijweg, het heraanleggen van de 
bushaltes alsook de aanleg van een gescheiden rioleringsstelsel.
b) Het bedrag voor dit project werd geactualiseerd naar aanleiding van het 
aanbestedingsbedrag van de economisch meest gunstige aannemer. De 
vertraging is het gevolg van het doorlopen van de goedkeuringsprocedure door 
de verschillende medefinanciers.
c) De offertes voor de werken zijn beoordeeld en het gunningsverslag werd 
opgemaakt.
d) De werken zijn nog niet gestart omdat het dossier nog niet is vastgelegd. Van 
zodra het dossier zal worden vastgelegd, starten de voorbereidende werken door 
de aannemer in het voorjaar. 
e) Na de sluiting van het dossier kan kort daarna het terrein bouwrijp gemaakt 
worden waarna de nutsmaatschappijen aan de slag kunnen. De wegenis- en 
rioleringswerken volgen hierop. 
f) De omgevingsvergunning werd recentelijk verkregen. 
2. Fase 2:
a) Deze werken houden hetzelfde in als op het GIP 2023. Dit project omvat de aanleg 
van fietspaden, voetpaden, de herinrichting van de rijweg, het heraanleggen van 
de bushaltes alsook de aanleg van een gescheiden rioleringsstelsel.
b) Dit was een dossier dat op het reserveprogramma van 2023 stond. Het project 
was eind 2023 nog niet klaar voor aanbesteding.
c) In 2024 zal eerst in het begin van het jaar fase 1 worden vastgelegd en vervolgens 
in de tweede jaarhelft fase 2, vandaar dat dit op het reserveprogramma werd 
geplaatst.
d) De aanbestedingsbundel is voor 90% klaargemaakt.
e) Nee, door de afdeling Limburg werd eind 2023 reeds voor 100% vastleggingen 
genomen, waardoor dit reservedossier niet meer zou kunnen vastgelegd worden 
in 2023. Er werd beslist om verdere coördinatievergaderingen te organiseren met 
de nutsleidingen. Eveneens werd er beslist om het milieuhygiënisch onderzoek 
van de gronden verder af te stemmen op het tijdelijke handelskader betreffende 
gronden.
f) De werken dienen eerst aanbesteed en gegund te worden. De nutsmaatschappijen 
dienen verplaatsingen uit te voeren.
g) De werken zullen ten vroegste kunnen starten eind 2025. Eerst dient fase 1 
uitgevoerd te worden (zie hierboven).
h) Coördinatievergaderingen organiseren met nutsmaatschappijen. Milieuhygiënisch 
rapport laten aanpassen naar het tijdelijke handelskader voor gronden, 
aanbesteding in het najaar van 2024.
i) De aanbestedingsbundel is voor 90% rond. 
