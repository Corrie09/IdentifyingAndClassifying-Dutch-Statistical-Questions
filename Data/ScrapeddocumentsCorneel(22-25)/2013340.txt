title: Departement Welzijn, Volksgezondheid en Gezin - Ondersteuning thuiswerkend personeel
thema: Gezondheid
Vlaamse administratie
Welzijn en Gezin
pdf link: https://docs.vlaamsparlement.be/pfile?id=2013340
thema link: https://www.vlaamsparlement.be/parlementaire-documenten/schriftelijke-vragen/1777427
SCHRIFTELIJKE VRAAG
nr. 94
van BRECHT WARNEZ
datum: 8 november 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Departement Welzijn, Volksgezondheid en Gezin  -  Ondersteuning thuiswerkend personeel 
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Welzijn, Volksgezondheid en Gezin:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Welzijn, Volksgezondheid en Gezin nog geen maatregelen 
genomen zijn zoals in deelvraag 1, zijn er dan extra initiatieven gepland? Graag met 
vermelding van motivatie alsook van timing en budget.
4. Indien bij het Departement Welzijn, Volksgezondheid en Gezin nog geen initiatieven 
genomen zijn omtrent materiële ondersteuning zoals in deelvraag 2, zijn er dan extra 
initiatieven gepland? Graag met vermelding van motivatie alsook van timing en 
budget.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 94 van 8 november 2023
van BRECHT WARNEZ
De afgelopen jaren kende het Departement WVG een aantal belangrijke 
organisatiewijzigingen. 
Op 1 januari 2022 werd het agentschap Justitie en Handhaving opgericht. In dit verband 
werd er vanuit het Departement WVG op 1 januari 2022 een 850-tal personeelsleden 
overgeheveld naar dit nieuwe agentschap. 
Sinds 1 juni 2023 zijn het Departement WVG en het agentschap Zorg en Gezondheid 
gefusioneerd tot het Departement Zorg.
We hebben deze vraag beantwoord vanuit het oogpunt van het Departement Zorg. Voor 
de cijfergegevens met betrekking tot 2021 verwijzen we naar ons antwoord op uw 
schriftelijke vraag 210 van 11 januari 2022. De cijfergegevens van 2022 hebben we apart 
opgenomen volgens Departement WVG en agentschap Zorg en Gezondheid; voor de 
cijfergegevens met betrekking tot 2023 geven we het totaal weer op niveau van het 
Departement Zorg.
1. Personeelsleden van het Departement Zorg, wiens functie het toelaat om van thuis uit 
te werken, ontvangen een thuiswerkvergoeding voor internet van 20 euro per maand. 
Deze praktijk bestond al bij zowel het Departement WVG als het agentschap Zorg en 
Gezondheid.
Op 8 september 2023 gaf de Vlaamse Regering haar definitieve goedkeuring aan het 
ontwerpbesluit dat de recurrente maatregelen van het sectoraal akkoord 2020-2022 
verankert in het Vlaams personeelsstatuut (VPS). Een onderdeel van dit sectoraal 
akkoord is het invoeren van een thuiswerkvergoeding van 20 euro per maand voor alle 
personeelsleden die op maandbasis gemiddeld minstens 1 dag per week thuiswerken. 
Deze vergoeding werd voor een eerste keer uitbetaald bij de lonen van oktober 2023; 
dit met terugwerkende kracht tot begin 2023.
a) In september 2023 ontvingen 607 personeelsleden van het Departement Zorg de 
thuiswerkvergoeding voor internet; het gaat hier over 95 % van het totale 
personeelsaantal op 30 september 2023. Dit percentage is wel enigszins vertekend 
vermits de uitbetaling van de internetvergoeding wordt stopgezet bij langdurige 
afwezigheid.
De aanvullende thuiswerkvergoeding, in uitvoering van het sectoraal akkoord 
2020-2022, gaat over eenzelfde grootteorde als de thuiswerkvergoeding voor 
internet zowel wat betreft het aantal personeelsleden dat deze vergoeding 
ontvangt als het bedrag dat hiervoor wordt uitbetaald.
b) Overzicht uitbetaalde thuiswerkvergoeding voor internet en thuiswerkvergoeding 
(in uitvoering van sectoraal akkoord 2020-2022) – bedragen in keuro:
 20222023 (tem 
uitbetaling okt/23)
Thuiswerkvergoeding voor internet 133 116
Departement WVG 64  
Agentschap Zorg en Gezondheid 69  
Departement Zorg  116
Thuiswerkvergoeding (in uitvoering van 
sectoraal akkoord 2020-2022)  116
Departement Zorg  116
Algemeen totaal 133 232
2. a) Bestellingen van materiaal voor thuiswerk volgens jaar waarin gefactureerd – 
bedragen in keuro:
20222023 (facturatie 
tot medio nov/23)
Bestellingen van materialen ifv thuiswerk 76 93
Departement WVG 68 46
Agentschap Zorg en Gezondheid 8 42
Departement Zorg  5
Een laptop en een GSM behoren tot de standaarduitrusting van de personeelsleden 
van het Departement Zorg en dienen zowel voor het werken op de bedrijfslocatie 
als bij het thuiswerk. Met de kosten voor de aankoop van nieuwe laptops of GSM’s 
werd in het overzicht hierboven geen rekening gehouden.
b) Bij zowel het Departement WVG als het agentschap Zorg en Gezondheid werden er 
al initiatieven genomen om personeelsleden die dit wensen materieel te 
ondersteunen in functie van het thuiswerken; het gaat hier over materialen zoals 
een bureaustoel, beeldscherm, toetsenbord en laptophouder. In het kader van de 
fusie tot het Departement Zorg werd dit aanbod op mekaar afgestemd. In functie 
hiervan zal er nog een bevraging van personeelsleden gebeuren zodat elk 
personeelslid die dit wenst van dit volledige aanbod kan gebruik maken.
3. Niet van toepassing
4. Niet van toepassing
