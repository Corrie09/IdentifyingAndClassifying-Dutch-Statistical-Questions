title: Laadpalen - Uitrol
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2033864
thema link: https://www.vlaamsparlement.be/parlementaire-documenten/schriftelijke-vragen/1796274
SCHRIFTELIJKE VRAAG
nr. 515
van BRECHT WARNEZ
datum: 18 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpalen  -  Uitrol
De Vlaamse Regering ziet het als haar taak om een duurzame toekomst te creëren en het 
verminderen van de CO2-uitstoot is daar een belangrijk onderdeel van. Met het oog op de 
omschakeling naar zero-emissievoertuigen, voornamelijk aangedreven door oplaadbare 
batterijen, is een versnelde uitbouw van laadinfrastructuur noodzakelijk. Het gaat daarbij 
over publieke, semi-publieke en private laadpunten. Met de uitrol van laadinfrastructuur 
voor elektrische voertuigen hoopt de Vlaamse Regering bij te dragen aan deze ambitie en 
Vlaanderen te positioneren als een leider op het gebied van duurzame mobiliteit.
De Vlaamse Regering wil 35.000 laadpunten realiseren tegen 2025. Daarboven had de 
regering een oorspronkelijke doelstelling voor 2030 opgenomen in het LEKP (Lokaal 
Energie en Klimaatpact) die inhield dat er dan één laadpunt per 100 inwoners zou moeten 
zijn. In 2022 verscherpte de regering deze doelstelling naar 1,5 laadpunten per 100 
inwoners. 
Laadpalen kunnen worden geplaatst door laadpaalexploitanten, die een concessie krijgen 
gedurende twee jaar. Antwerpen, Gent en Oostende kozen ervoor niet deel te nemen en 
zelf in te staan voor hun eigen publieke laadpalen. Daarnaast kunnen publieke laadpalen 
ook aangevraagd worden via het principe ‘Paal volgt Wagen’, waarbij burgers zelf een 
laadpaal kunnen aanvragen als er nog geen is in hun nabijheid. Ook volgens het principe 
‘Paal volgt Paal’ kunnen laadpalen gezet worden: daarbij worden laadpalen geplaatst op 
plekken waar al laadpalen zijn, maar waar dat aanbod niet (meer) voldoet aan de vraag.
Naast deze gewone laadpalen en snellaadpalen, zijn er ook bidirectionele laadpalen. In het 
antwoord op mijn eerdere vraag nr. 139 van januari 2022 liet minister Somers weten dat 
dat project toen nog in de onderzoeks- en ontwikkelingsfase was en dat er bepaalde 
obstakels waren opgetreden. Een ander project, uit Nederland, dat ook nog in die 
onderzoeks- en ontwikkelingsfase zat, zijn de laadpalen die uit de grond komen. Op 
momenten dat ze niet gebruikt worden, zijn ze dan niet echt zichtbaar en nemen ze geen 
ruimte in. In het antwoord op vraag nr. 617 van Jo Brouns van januari 2022 liet de minister 
weten dat die innovatieve laadinfrastructuur geen onderdeel zou uitmaken van de Vlaamse 
concessie voor laadpalen. 
Gelieve alle gegevens beschikbaar te stellen in Excel.
1. Hoeveel (semi-)publieke laadpalen zijn er momenteel in Vlaanderen? 
a) Gelieve een overzicht te geven per provincie, met een onderscheid tussen 
laadpunten met een normaal vermogen, snellaadpunten en ultrasnellaadpunten.
b) Voor West-Vlaanderen graag een overzicht per gemeente, met eenzelfde 
onderscheid (normaal vermogen, snel laden en ultrasnel laden).
2. Met betrekking tot laadpalen geplaatst via concessies aan laadpaalexploitanten: 
a) Hoeveel laadpalen werden in 2023 geplaatst?
b) Gelieve per provincie een overzicht te geven van de in 2023 geplaatste laadpalen. 
c) Gelieve voor West-Vlaanderen een overzicht per gemeente te geven van de in 
2023 geplaatste laadpalen. 
3. Met betrekking tot ‘Paal volgt Wagen’:
a) Gelieve per provincie een overzicht te geven van het totaalaantal aanvragen in 
2023, het aantal volledige aanvragen, het aantal ontvankelijke aanvragen, het 
aantal goedgekeurde aanvragen, het aantal afgekeurde aanvragen en het aantal 
aanvragen dat nog in behandeling is. 
b) Wat was de voornaamste reden van afwijzing van de ontvankelijkheid? 
c) Bij hoeveel van de goedgekeurde aanvragen werd de laadpaal ook al daadwerkelijk 
geplaatst? 
d) Hoeveel aanvragen uit 2022 kregen pas in 2023 een gevolg? 
4. Met betrekking tot ‘Paal volgt Paal’:
a) Gelieve per provincie een overzicht te geven van het totaalaantal aanvragen in 
2023, het aantal volledige aanvragen, het aantal ontvankelijke aanvragen, het 
aantal goedgekeurde aanvragen, het aantal afgekeurde aanvragen en het aantal 
aanvragen dat nog in behandeling is. 
b) Wat was de voornaamste reden van afwijzing van de ontvankelijkheid?
c) Bij hoeveel van de goedgekeurde aanvragen werd de laadpaal ook al daadwerkelijk 
geplaatst? 
5. Met betrekking tot bidirectionele laadpalen:
a) Hoe ver staat dit project ondertussen? 
b) Op hoeveel plaatsen zijn er momenteel bidirectionele laadpalen? Gelieve een 
overzicht te geven per provincie en voor West-Vlaanderen per gemeente. 
c) Wat zijn verdere plannen omtrent dit project? Zullen ook andere gemeenten 
bidirectionele laadpalen krijgen? Zo ja, welke? 
6. Met betrekking tot ondergrondse laadinfrastructuur:
a) Zijn er ondertussen projecten opgezet om deze ondergrondse laadinfrastructuur 
in Vlaanderen te introduceren? Waarom wel/niet?
b) Hoe evalueert de minister deze laadinfrastructuur? 
7. Wat waren volgens de minister de belangrijkste evoluties in de verspreiding van 
laadinfrastructuur in 2023?
8. Wat betreft de huidige stand van zaken en de te behalen doelstellingen: hoe 
interpreteert de minister de bovenstaande cijfers?
9. Op welk vlak vindt de minister dat er nog meer ingezet kan of moet worden met 
betrekking tot laadinfrastructuur? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 515 van 18 januari 2024
van BRECHT WARNEZ
1. a) Hieronder het overzicht van het totaal aantal (semi-)publieke laadpalen eind 
december 2023:
b) Als bijlage 1 vindt u het overzicht van het totaal aantal (semi-)publieke laadpalen 
eind december 2023 per gemeente.
2. Als bijlage 3 en 4 vindt u het overzicht van de laadpalen geplaatst via de huidige 
concessie, die in dienst zijn. In de vermelde gemeenten zijn plaatsingsopdrachten 
gegeven.
3. a) Als bijlage 2 vindt u het overzicht voor ‘Paal volgt Wagen’ op 22 januari 2024.  
b) De voornaamste reden is het al ter beschikking hebben van mogelijkheden om te 
laden of om eigen laadinfrastructuur te voorzien.  
c) In principe wordt steeds een paal geplaatst na een goedgekeurde aanvraag. Het 
kan wel zijn dat aanvragen onderling of met strategische voorstellen van 
gemeenten geclusterd worden. Er is dus geen 1-op-1 relatie.  
d) Zie overzicht in antwoord 3a.
4. a) Bij ‘Paal volgt Paal’ wordt door MOW rechtstreeks vanuit de cijfers een 
plaatsingsopdracht gegeven. Hierbij de aantallen. 
b) ‘Ontvankelijkheid’ is hier niet van toepassing.
c) In principe wordt steeds een paal geplaatst na een goedgekeurde aanvraag. Het 
kan wel zijn dat aanvragen onderling of met strategische voorstellen van 
gemeenten geclusterd worden. Er is dus geen 1-op-1 relatie. 
5. Er is op dit moment geen Vlaams project voor de algemene uitrol van publieke 
bidirectionele laadpalen op het openbare domein. Dit is ook niet voorzien in vorige of 
huidige concessies. Volgens mij is bidirectioneel laden de toekomst. Er zijn vele 
bezorgdheden rond energievoorziening en de capaciteit van het net. Het bidirectionele 
verhaal biedt hier een oplossing. De eerste stap hierin ligt in het vehicle to home publiek december 
2023Laadpunten 
normaal vermogenSnellaadpuntenUltrasnellaadpuntensemi-publiek 
december 2023Laadpunten normaal 
vermogen Snellaadpunten UltrasnellaadpuntenCPE
Antwerpen 2.546 72 148 Antwerpen 6.130 73 56 7.913,5
Limburg 914 73 81 Limburg 2.709 49 23 3.681,0
Oost-Vlaanderen 2.176 76 141 Oost-Vlaanderen 4.799 87 54 6.853,0
Vlaams Brabant 1.450 83 156 Vlaams Brabant 3.174 61 20 5.264,5
West-Vlaanderen 1.740 81 181 West-Vlaanderen 5.290 76 101 7.295,0
Totaal 8.826 385 707 Totaal 22.102 346 254 31.007,0
Rijlabels Antwerpen LimburgOost-VlaanderenVlaams-BrabantWest-VlaanderenEindtotaal
2023
 58 26 20 62 81 247
2024
 40 10 29 27 34 140
Eindtotaal 98 36 49 89 115 387

laden, wat ik in samenwerking met de andere betrokken partners heb mogelijk 
gemaakt sinds 2022.
6. De concessie heeft geen betrekking op ondergrondse laadinfrastructuur, voornamelijk 
omdat de aansluitingsproblematiek anders ligt. Dit wil niet zeggen dat er geen 
ondergrondse laadinfrastructuur wordt uitgerold, bv. in grote parkeergarages of 
appartementsgebouwen. Dat gebeurt op privé-initiatief en wordt, als de laadpunten 
publiek toegankelijk zijn, ondersteund met Vlaamse middelen d.m.v. project calls 
(2021/2022/2023). Deze laadinfrastructuur is een belangrijk onderdeel van het 
geheel van de laadinfrastructuur.
7. In 2023 zijn het capteren van voorstellen voor laadinfrastructuur op het openbare 
domein en de uitrol van de concessie voor normale laders op snelheid gekomen. 
Daarnaast zijn er heel wat privé-initiatieven genomen om laadinfrastructuur uit te 
rollen op het private domein, al dan niet financieel ondersteund door de Vlaamse 
overheid. Ook op de grote verkeersassen zijn er projecten gestart of afgerond vooral 
voor het plaatsen van (ultra)snelladers. Het aangeboden laadvermogen is snel 
toegenomen in 2023, conform de Europese doelstellingen daaromtrent.
  
8. De doelstelling voor de hoeveelheid laadequivalenten voor 2025 is nu al in zicht en 
zal sneller gehaald worden. Daarnaast voldoen we momenteel aan de nieuwe 
Europese AFIR-doelstellingen.
9. Het zal kwestie zijn om te blijven voldoen aan de Europese doelstellingen voor 
laadinfrastructuur die voertuiggebaseerd zijn. Dat wil zeggen dat de 
laadinfrastructuur de toename van de elektrische wagens moet blijven volgen en dat 
er ook werk moet gemaakt worden van laadinfrastructuur voor lichte en zware vracht, 
waar ik met projectoproepen en VIAVIA ook mee mijn schouders onder zet.
BIJLAGEN
1.Overzicht aantal (semi-)publieke laadpalen eind december 2023, per gemeente
2.Overzicht laadpalen geplaatst via de huidige concessie (ENGIE)
3.Overzicht laadpalen geplaatst via de huidige concessie (TotalEnergies)
4.Overzicht ‘Paal volgt Wagen’ op 22 januari 2024 
