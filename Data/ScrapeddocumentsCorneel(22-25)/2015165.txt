title: Fonds ter bestrijding van de uithuiszettingen (FBU) - Begeleidingsovereenkomsten
thema: Wonen
pdf link: https://docs.vlaamsparlement.be/pfile?id=2015165
thema link: https://www.vlaamsparlement.be/parlementaire-documenten/schriftelijke-vragen/1776861
SCHRIFTELIJKE VRAAG
nr. 37
van AN MOERENHOUT
datum: 7 november 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Fonds ter bestrijding van de uithuiszettingen (FBU)  -  Begeleidingsovereenkomsten
Om uithuiszettingen te vermijden, werd het Fonds ter bestrijding van de uithuiszettingen 
in het leven geroepen. Het Fonds voorziet in tegemoetkomingen aan het OCMW om 
huurder en verhuurder te ondersteunen bij huurachterstal, zodat uithuiszettingen 
vermeden kunnen worden.
1. Hoeveel OCMW’s sloten al een begeleidingsovereenkomst af met het Fonds?
2. Hoeveel begeleidingsovereenkomsten werden er afgesloten in 2022, 2021 en 2020?
3. Hoeveel middelen werden gereserveerd voor de werking van het Fonds in 2022, 2021 
en 2020? Hoeveel middelen werden effectief benut door het Fonds in 2022, 2021 en 
2020 voor tegemoetkomingen aan OCMW’s binnen het kader van afgesloten 
begeleidingsovereenkomsten?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 37 van 7 november 2023
van AN MOERENHOUT
1. Ondertussen hebben 113 OCMW’s begeleidingsovereenkomsten afgesloten.
2. Volgende overeenkomsten werden gesloten in 2020, 2021 en 2022.
Jaar # overeenkomsten # toekenningen # weigeringen
2020 104 99 0
2021 214 212 3
2022 214 209 1
3. In onderstaande tabel wordt het vastleggingsbudget en de benutting ervan 
weergegeven. Het betreft zowel de werkingsuitgaven als de tussenkomsten van het 
Fonds.
Budget VAK Uitgaven VAK
2020 6.166.000 433.791
2021 8.685.000 232.263
2022 6.161.000 327.964
De uitgaven kunnen verder opgesplitst worden in:
Tegemoetkomingen Werkingsuitgaven Totaal (in VAK)
2020 151.353 282.437 433.791
2021 213.948 18.315 232.263
2022 183.590 144.374 327.964
Met betrekking tot de werkingsuitgaven kan nog meegegeven worden dat in 2020 de 
kosten hoger lagen dan de andere jaren aangezien er dat jaar ICT-uitgaven noodzakelijk 
waren om de softewaretoepassing van het Fonds te ontwikkelen. Het jaar nadien waren 
er enkel onderhoudskosten van de ICT-toepassing, maar geen verdere ontwikkeling van 
de applicatie. In 2022 was er een campagne om het Fonds ter bestrijding van de 
uithuiszettingen bekender te maken bij de gebruikers.
