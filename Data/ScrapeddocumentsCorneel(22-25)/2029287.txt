title: Scholen - Aanmeldingen schooljaar 2024-2025
thema: Onderwijs en Vorming
pdf link: https://docs.vlaamsparlement.be/pfile?id=2029287
thema link: https://www.vlaamsparlement.be/parlementaire-documenten/schriftelijke-vragen/1792178
SCHRIFTELIJKE VRAAG
nr. 229 
van HANNELORE GOEMAN
datum: 9 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Scholen  -  Aanmeldingen schooljaar 2024-2025 
Schoolbesturen konden tot uiterlijk 15 november 2023 aan het Agentschap voor 
Onderwijsdiensten (AGODI) melden voor welke scholen, vestigingsplaatsen, 
capaciteitsniveaus en volgens welk standaarddossier ze de aanmeldingsprocedure wensen 
te organiseren.
Uiterlijk tot 15 december 2023 konden schoolbesturen laten weten of ze bij het aanmelden 
gebruik zullen maken van het aanmeldingssysteem dat de overheid ter beschikking stelt 
ofwel of ze financiële ondersteuning zullen vragen voor de organisatie van de 
aanmeldingsprocedure.
Graag kreeg ik daarover volgende cijfers in Excel.
1. Hoeveel scholen (niveau vestigingsplaats) zullen aanmelden voor het schooljaar 2024-
2025? Graag aantal in absolute en relatieve cijfers, opgesplitst per provincie en 
Brussel, gewoon en buitengewoon onderwijs en onderwijsniveau.
2. Hoeveel vestigingsplaatsen (absoluut en relatief) liggen in het werkingsgebied van een 
lokaal overlegplatform (LOP), opgesplitst per onderwijsniveau?
3. Hoeveel (absoluut en relatief) vestigingsplaatsen vroegen een afwijking op een 
standaarddossier? Welke afwijkingen werden goedgekeurd?
4. Hoeveel van de scholen (niveau vestigingsplaats) die zullen aanmelden voor het 
schooljaar 2024-2025
a) hebben aangegeven gebruik te zullen maken van het aanmeldingssysteem dat de 
overheid ter beschikking stelt;
b) vragen financiële ondersteuning voor de organisatie van de aanmeldingsprocedure;
c) maken noch gebruik van het aanmeldingssysteem van de overheid, noch van 
financiële ondersteuning?
5. Gezamenlijk aanmelden heeft als voordeel dat dubbele aanmeldingen worden 
vermeden. Gezamenlijk aanmelden in een LOP is voor het secundair onderwijs niet 
verplicht. Voor het basisonderwijs is dat wel het geval. 
Vanwaar dat onderscheid in de regelgeving?
6. Hoeveel aanmeldende secundaire scholen in een LOP melden niet samen aan? Om 
welke scholen gaat het?
7.  Graag een kaart van Vlaanderen met daarop aangegeven:
a) gemeenten waar alle vestigingsplaatsen basisonderwijs aanmelden;
b) gemeenten waar niet alle vestigingsplaatsen basisonderwijs aanmelden;
c) gemeenten waar niet wordt aangemeld.
8. Graag een kaart van Vlaanderen met daarop aangegeven:
a) gemeenten waar alle vestigingsplaatsen met 1A en/of 1B aanmelden;
b) gemeenten waar niet alle vestigingsplaatsen met 1A en/of 1B aanmelden;
c) gemeenten met vestigingsplaatsen waar niet wordt aangemeld;
d) gemeenten zonder secundair onderwijs.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 229 van 9 januari 2024
van HANNELORE GOEMAN
Het is momenteel nog niet mogelijk om exacte cijfers te geven. De kwaliteitscontrole op 
de meldingen van 15 november en 15 december zijn nog lopende. Mijn 
onderwijsadministratie zamelt momenteel de reacties van de scholen in. De verwerking 
van de feedback loopt volop. 
