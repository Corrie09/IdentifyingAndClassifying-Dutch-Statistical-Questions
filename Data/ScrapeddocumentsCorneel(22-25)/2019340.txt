title: Nieuw decreet 'Iedereen verdient vakantie' - Stand van zaken netwerk en charter
thema: Toerisme
pdf link: https://docs.vlaamsparlement.be/pfile?id=2019340
thema link: https://www.vlaamsparlement.be/parlementaire-documenten/schriftelijke-vragen/1780730
SCHRIFTELIJKE VRAAG
nr. 150
van CATHY COUDYSER
datum: 21 november 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Nieuw decreet 'Iedereen verdient vakantie'  -  Stand van zaken netwerk en charter
Op 1 januari van dit jaar is het nieuwe decretale kader rond sociaal toerisme, het decreet 
‘Iedereen verdient vakantie’ in werking getreden.
Overeenkomstig artikel 7 van het nieuwe decreet kan elke natuurlijke persoon, vereniging 
of entiteit zonder rechtspersoonlijkheid of rechtspersoon zijn/haar maatschappelijk 
engagement voor het recht op vakantie in de kijker zetten door lid te worden van het 
netwerk ‘Iedereen verdient vakantie’ en daartoe het bijhorende charter ‘Iedereen verdient 
vakantie’ te ondertekenen. Spelers die lid zijn van het netwerk kunnen hun engagement 
naar de buitenwereld zichtbaar maken door gebruik te maken van het beeldmerk ‘Iedereen 
verdient vakantie’.
Na het advies te hebben ingewonnen van de stuurgroep ‘Iedereen verdient vakantie’ heeft 
de Vlaamse Regering de inhoud van het charter als volgt vastgesteld: “Vakantie is een 
grondrecht. Daar zijn wij samen verantwoordelijk voor. Iedereen moet kunnen deelnemen 
aan vrije tijd en toerisme, ook mensen die tegen vakantie-drempels aankijken. ‘Iedereen 
verdient vakantie’ zet zich in voor vakantie voor iedereen, en werkt zo mee aan een betere 
en duurzame wereld. Als netwerkpartner onderschrijven we de missie en visie van 
‘Iedereen verdient vakantie’. Ons divers, krachtig en groeiend netwerk ontwikkelt zich tot 
een waardevol maatschappelijk project dat welzijn en geluk stimuleert. Via onze expertise 
engageren we ons om vakanties op maat mogelijk te maken. Op die manier werken we 
vakantiedrempels weg die mensen niet zelfstandig kunnen overwinnen. Samen zorgen we 
voor een kwaliteitsvolle vakantiebeleving voor elke vakantieganger, met respect voor 
ieders eigenheid en aandacht voor ieders behoeften.”
Artikel 5 van het besluit van de Vlaamse Regering tot uitvoering van het decreet ‘Iedereen 
verdient vakantie’ van 10 november 2022 bepaalt dat Toerisme Vlaanderen de procedure 
voor de ondertekening van het charter zal vaststellen na consultatie van de stuurgroep 
daarover. 
1. Kan de minister een overzicht geven van het aantal partners die sedert de 
inwerkingtreding van het nieuwe wettelijke kader al lid zijn geworden van het netwerk 
‘Iedereen verdient vakantie’ en het charter ‘Iedereen verdient vakantie’ hebben 
ondertekend? Graag met inbegrip van naam van de partner, stad of gemeente waar de 
maatschappelijke zetel of secretariaat van de partner is gevestigd (gesorteerd per 
provincie), vermelding of het gaat om een bestaande partner dan wel nieuwe partner, 
soort speler (sociale organisatie, sociaal-toeristische organisatie, bemiddelingskantoor, 
private toeristische partner), startdatum van lidmaatschap.
2. Werden er op heden aanvragen om lid te mogen worden van het netwerk geweigerd? 
Zo ja, over welke spelers ging het meer concreet en welke motivatie ging schuil achter 
de beslissing om de toetredingsaanvraag niet toe te staan?
3. Zijn er spelers die zich voordien al engageerden die hebben aangegeven geen interesse 
te hebben om toe te treden tot het nieuwe netwerk? Zo ja, welke spelers en hoe 
motiveren zij de keuze om niet toe te treden?
4. Welke acties of initiatieven heeft het agentschap op heden ondernomen om alle 
mogelijk geïnteresseerde spelers te informeren over het nieuwe decretale kader (en 
om hen te sensibiliseren lid te worden van het netwerk en het charter te 
ondertekenen)?
5. In artikel 9 van het decreet staat ook te lezen dat Toerisme Vlaanderen alle 
netwerkpartners zal begeleiden door hen te ondersteunen op het vlak van 
kennisopbouw, kennisuitwisseling en professionalisering en hen te versterken in hun 
sociaal-toeristisch engagement.
Kan de minister verduidelijken welke concrete acties of initiatieven het steunpunt in 
het najaar van 2023 en eerste helft van 2024 gepland heeft om alle netwerkpartners 
te ondersteunen en te begeleiden?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 150 van 21 november 2023
van CATHY COUDYSER
1. Het overzicht van de partners die sedert de inwerkingtreding van het nieuwe wettelijke 
kader lid werden van het netwerk ‘Iedereen verdient vakantie’ en het charter ‘Iedereen 
Verdient Vakantie’ ondertekenden, gaat als bijlage.
Graag merk ik op dat het ondertekenen van het charter ‘Iedereen Verdient Vakantie’ 
op organisatieniveau gebeurt en niet op niveau van de deelvestigingen, deelwerkingen 
of toeristisch aanbod. Het aantal getekende charters staat hierdoor dus niet 
noodzakelijk gelijk aan het aantal toeristische aanbieders. 
Twee voorbeelden ter verduidelijking: 
- De vzw Vlaamse Jeugdherbergen tekende als organisatie 1 charter voor alle 13 
vestigingen. 
- De vzw Fiola biedt ondersteuning aan personen met een beperking en tekende het 
charter voor zijn 10 deelwerkingen in de regio Gent-Oudenaarde. 
Elke organisatie en deelwerking van een organisatie ontving meermaals de uitnodiging 
om het charter ‘Iedereen Verdient Vakantie’ te ondertekenen. Daarnaast werden de 
partnergroepen in verschillende gerichte fases uitgenodigd om het charter te 
ondertekenen. Een overzicht van de verschillende fasen:
1. De sociale organisaties met een Rap Op Stap-werking; 
2. De organisaties die mogelijk in aanmerking komen voor een erkenning als 
sociaal toeristische organisatie;
3. De toeristische partners die een aanbod aan sociaal tarief aanbieden voor 2024; 
4. De sociale organisaties actief op het boekingsplatform.
Toerisme Vlaanderen merkt dat het tekenen van het charter voor heel wat sociale 
organisaties niet zo evident is. Door het onboardingproces voor nieuwe partners te 
optimaliseren, loopt dit sinds september beter. 
Het is en blijft een uitdaging om sociale organisaties, die reeds jaren actief zijn in het 
netwerk, aan te zetten tot het ondertekenen van het charter. Naar aanleiding van de 
opstart van het nieuwe boekingsjaar 2024, midden december, zal Toerisme Vlaanderen 
deze partners opnieuw gericht benaderen.
2. Tot op heden werden er geen aanvragen geweigerd.
Het agentschap besloot begin 2023 wel de samenwerking met Oostappen 
Vakantieparken stop te zetten. Dit wegens de talrijke gerechtelijke procedures die er 
tegen de groep, zowel in België als in Nederland, lopen. De onderneming ontving geen 
uitnodiging om het charter ‘Iedereen Verdient Vakantie’ te ondertekenen.
3. De redenen waarom toeristische spelers hun engagement niet verlengden in 2023 zijn 
niet te herleiden tot het vernieuwde decreet ‘Iedereen Verdient Vakantie’. De redenen 
zijn divers. Volgende toeristische partners stapten in 2023 uit het netwerk ‘Iedereen 
Verdient Vakantie’. 
Partner Reden 
La Rose des Sables - Koksijde Sluiting
Prinsenhof - Ronse Sluiting
Brussel Hello Hostel - Brussel Nieuwe uitbater, wenst niet in te stappen 
Daarnaast werd de samenwerking met Cavali in Blankenberge stopgezet omdat ze niet 
reageren op boekingsaanvragen.
4. Het agentschap nam verschillende initiatieven om geïnteresseerde spelers te 
informeren over het nieuwe decretale kader en om hen te sensibiliseren lid te worden 
van het netwerk en het charter te ondertekenen.
•Brochure:
Toerisme Vlaanderen maakte een verhelderende brochure over het decreet ‘Iedereen 
Verdient Vakantie’. Deze brochure wordt ontsloten via de website van Toerisme 
Vlaanderen:
https://toerismevlaanderen.be/nl/publicaties/decreet-iedereen-verdient-vakantie
•Website Toerisme Vlaanderen:
Op de website van Toerisme Vlaanderen werden nieuwe pagina’s opgemaakt over het 
decreet ‘Iedereen Verdient Vakantie’. Naast een algemene pagina zijn er pagina’s 
gecreëerd over de verschillende ondersteuningsmechanismen: erkenning en 
subsidiëring bemiddelingskantoren sociaal toerisme, erkenning en subsidiëring sociaal 
toeristische organisaties, en projectsubsidies. 
https://toerismevlaanderen.be/nl/wetgeving-en-decreten/decreet-iedereen-verdient-
vakantie
•Nieuwsbrieven:
Er werden 5 nieuwsbrieven verstuurd naar de verschillende partnergroepen in het 
netwerk om ze te informeren over het decreet ‘Iedereen Verdient Vakantie’ en om ze 
toe te leiden naar de infosessies en de ondertekening van het charter. 
•Congres Rap Op Stap:
Op 21 maart ging het jaarlijkse ‘Rap op Stap’-congres door in het theatercomplex 
Tinnenpot te Gent. Het decreet ‘Iedereen Verdient Vakantie’ en de mogelijkheden die 
het decreet biedt aan de ‘Rap op Stap’-kantoren werden toegelicht tijdens het plenaire 
voormiddagprogramma. 
•Infosessies:
In het voorjaar 2023 werd er in elke provincie een infosessie georganiseerd voor de 
partners in het netwerk ‘Iedereen Verdient Vakantie’. Om tegemoet te komen aan de 
verschillende vrijwilligerswerkingen in het netwerk werden er ook 2 digitale sessies 
aangeboden. Hierbij een overzicht van deze infosessies en het aantal bereikte 
deelnemers:
Datum Plaats Aantal 
deelnemers 
17/03/2023 Antwerpen, Provinciehuis 55
28/03/2023 Brussel, Toerisme Vlaanderen 49
29/03/2023 Brugge, Vlaams Administratief Centrum 39
30/03/2023 Gent, Vlaams Administratief Centrum 102
25/04/2023 Digitale infosessie namiddag 46
25/04/2023 Digitale infosessie avond 37
5. Hierbij een overzicht van alle ondersteuningsmomenten in 2023 voor partners in het 
netwerk ‘Iedereen Verdient Vakantie’.
Datum Ondersteuningsmoment
12/01/2023 Kennismakingssessie
18/01/2023 ROS Community - opmaak - sessie 1 online
19/01/2023 Opleiding Zelfboekers te Gent
23/01/2023 ROS Community - opmaak - sessie 2 online
24/01/2023 Kennismakingssessie
31/01/2023 Opleiding ROS Safe Space
1/02/2023 ROS Community - opmaak - live sessie 
7/02/2023 Opleiding Sunparks Kempense Meren – zelfboekers
28/02/2023 Infomoment Vakantie  op Wieltjes
01/03/2023 Kennismakingssessie Sociale Partnerorganisaties
15/03/2023 Kennismakinssessie sociale partnerorganisaties 
16/03/2023 Infosessie Vakantie op Wieltjes
17/03/2023 Infosessie Decreet Iedereen Verdient Vakantie Antwerpen 
21/03/2023 ROS congres
23/03/2023 Instructiesessie Rap op Stap
23/03/2023 Hoe Boek Je? Infosessie Iedereen Verdient Vakantie
23/03/2023 Infosessie Decreet Iedereen Verdient Vakantie Hasselt 
27/03/2023 Instructiesessie Rap op Stap
27/03/2023 Kennismakingssessie sociale partnerorganisaties 
28/03/2023 Infosessie Decreet Iedereen Verdient Vakantie Brussel
29/03/2023 Instructiesessie Rap op Stap
29/03/2023 Infosessie Decreet Iedereen Verdient Vakantie Brugge
29/03/2023 Instructiesessie Rap op Stap
30/03/2023 Instructiesessie Rap op Stap
30/03/2023 Infosessie Decreet Iedereen Verdient Vakantie Gent
04/04/2023 Infosessie Vakantie op Wieltjes
17/04/2023 Instructiesessie Rap op Stap
18/04/2023 Kennismakingssessie sociale partnerorganisaties 
20/04/2023 Hoe Boek Je? Infosessie Iedereen Verdient Vakantie
20/04/2023 Instructiesessie Rap op Stap
24/04/2023 Instructiesessie Rap op Stap
25/04/2023 Ontdektoer Kortrijk
25/04/2023 Infosessie Decreet Iedereen Verdient Vakantie online
25/04/2023 Infosessie Decreet Iedereen Verdient Vakantie online
04/05/2023 ROS ontmoeting Provincie Antwerpen
04/05/2023 Kennismakingssessie sociale partnerorganisaties 
09/05/2023 Impulsprojecten 2022 - Kennismaking & uitwisseling
09/05/2023 Terugkomdag WaardeNvolle gesprekken
19/05/2023 Infosessie Lier
22/05/2023 Hoe Boek Je? Infosessie Iedereen Verdient Vakantie
25/05/2023 Impulsproject 2023: inspiratiedag potentiele indieners
25/05/2023 VRIJUIT-IVV  infosessie
30/05/2023 VRIJUIT-IVV  infosessie
05/06/2023 Kennismakingssessie sociale partnerorganisaties
06/06/2023 OVER/AAN BOORD - inspiratiesessie Pasar
15/06/2023 Infosessie voor sociaal toeristische verenigingen
16/06/2023 Hoe Boek Je? Infosessie Iedereen Verdient Vakantie
19/06/2023 Provinciale ROS ontmoeting Oost-Vlaanderen
20/06/2023 Kennismakingssessie voor sociale partnerorganisaties
10/07/2023 Kennismakingssessie sociale organisaties
27/07/2023 Hoe Boek Je? Infosessie Iedereen Verdient Vakantie
10/08/2023 Kennismakingssessie sociale organisaties
08/09/2023 Kennismakingssessie sociale organisaties
11/09/2023 ROS ontmoeting West-Vlaanderen
18/09/2023 Kennismakingssessie sociale organisaties
05/10/2023 Forum Iedereen Verdient Vakantie 
10/10/2023 Kennismakingssessie sociale organisaties
14/10/2023 Beleidsdag Kazou
19/10/2023 1e sessie begeleidingstraject sociaal toeristische organisaties
23/10/2023 Kennismakingssessie VRIJUIT & Iedereen Verdient Vakantie
27/10/2023 Hoe Boek Je? Infosessie Iedereen Verdient Vakantie
09/11/2023 ROS ontmoeting Vlaams-Brabant
10/11/2023 Kennismakingssessie sociale organisaties
16/11/20232e sessie begeleidingstraject sociaal toeristische 
verenigingen
20/11/2023 Kennismakingssessie sociale organisaties
23/11/2023 Hoe Boek Je? Infosessie Iedereen Verdient Vakantie
03/12/2023 Zelfevaluatie bemiddelingskantoren sociaal toerisme
11/12/2023 Kennismakingssessie VRIJUIT & Iedereen Verdient Vakantie
14/12/2023 3e sessie begeleidingstraject sociaal toeristische organisaties
19/12/2023 Kennismakingssessie sociale organisaties
Hieronder een overzicht van alle, in de eerste helft van 2024, geplande acties: 
1ste kwartaal 2de kwartaal 
2 ondersteuningssessies Rap op Stap 2 ondersteuningssessies Rap op Stap 
5 infosessie nieuwe partners 5 infosessie nieuwe partners
1 sessie lerend netwerk sociaal 
toeristische organisatie1 sessie lerend netwerk sociaal 
toeristische organisatie
Rap op Stap Congres 4 ondersteuningssessies Rap op Stap 
Inspiratiemoment projectoproep 
2023
1ste sessie begeleidingstraject 
projecten 2022 
Kennisdelingssessie 
subsidieprojecten 2022 
1 sessie nieuwe manier van boekenOpstart ondersteuningstraject 
nieuwe manier van boeken 
BIJLAGE
Overzicht partners die het ‘Iedereen Verdient Vakantie’ charter ondertekenden
