title: Woonzorgcentra (wzc's) - Dagprijzen en supplementen
thema: Welzijn en Gezin
pdf link: https://docs.vlaamsparlement.be/pfile?id=2066750
thema link: https://www.vlaamsparlement.be/parlementaire-documenten/schriftelijke-vragen/1829974
SCHRIFTELIJKE VRAAG
nr. 1
van ELS VAN DOESBURG
datum: 17 juli 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Woonzorgcentra (wzcâ€™s)  -  Dagprijzen en supplementen
Elk jaar doet het Departement Zorg een meting van de dagprijzen van de Vlaamse 
woonzorgcentra. Die meting gebeurt doorgaans in mei en zorgt voor een momentopname 
van de gemiddelde prijzen per type voorziening. Boven op de dagprijs kan een voorziening 
ook supplementen aanrekenen.
1. Wat is de gemiddelde dagprijs van een woonzorgcentrum bij de meting van mei 2024? 
Graag een vergelijking per voorziening met de cijfers uit 2023.
2. Wat is de gemiddelde dagprijs in 2024 per type voorziening (social profit, publiek, 
profit)? Graag een vergelijking per type met 2023.
3. Wat is de gemiddelde dagprijs in 2024 per provincie? Graag een vergelijking per 
provincie met 2023.
4. Welke supplementen worden aangerekend in 2024 boven op de dagprijs? Graag een 
overzicht van de gemiddelde kostprijs en een vergelijking met de meting in 2023.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 1 van 17 juli 2024
van ELS VAN DOESBURG
1-3. Het Departement Zorg voert inderdaad jaarlijks een meting uit van de dagprijzen in 
woonzorgcentra. In het kader van die meting delen de woonzorgcentra hun gegevens 
mee in de periode van 1 tot en met 31 mei. Aansluitend gaat het Departement aan 
de slag met een kwaliteitscontrole van de data. Vervolgens worden de dossiers waar 
verbeteringen nodig zijn heropend en wordt de voorzieningen gevraagd de dossiers 
te corrigeren. Voor deze fase is het Departement afhankelijk van de reactietijd van 
de voorzieningen. 
Na de correctieperiode gaat het Departement Zorg aan de slag met het verwerken 
van de gegevens en het opmaken van de noodzakelijke rapporten. Wanneer deze 
fase is afgerond worden de gegevens gepubliceerd op de website van het 
Departement Zorg. Op dit moment worden de gegevens nog verwerkt en kan ik u 
nog geen resultaten meedelen. Zodra deze beschikbaar zijn, kan u deze op de 
website van het Departement Zorg ( hier) consulteren. 
 
4. De meting dagprijzen verzamelt informatie over de toegepaste dagprijzen in 
woonzorgcentra maar geen overzicht van de supplementen, extra vergoedingen. Het 
is dus niet mogelijk om in de supplementen inzichten te bieden op vlak van de 
gemiddelde kostprijs en te vergelijken met 2023. De ervaring leert ook dat er heel 
wat verschillen bestaan tussen voorzieningen. De ene voorziening neemt bepaalde 
elementen op in de dagprijs waar andere deze als een extra vergoeding aanrekenen. 
Welke elementen kunnen worden aangerekend als een extra vergoeding is bepaald 
in het ministerieel besluit van 7 juni 2023 tot bepaling van de samenstelling van de 
dagprijs, de extra vergoedingen en de voorschotten ten gunste van derden 
aangerekend in de woonzorgcentra en de centra voor kortverblijf type 1 ( codex).
