title: Erkenning buitenlandse diploma's door NARIC Vlaanderen - Aanvragen
thema: Onderwijs en Vorming
pdf link: https://docs.vlaamsparlement.be/pfile?id=2080962
thema link: https://www.vlaamsparlement.be/parlementaire-documenten/schriftelijke-vragen/1836029
SCHRIFTELIJKE VRAAG
nr. 58
van ROBRECHT BOTHUYNE
datum: 24 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Erkenning buitenlandse diploma’s door NARIC Vlaanderen  -  Aanvragen
Als buitenlander kan men zijn diploma laten erkennen door NARIC Vlaanderen (National 
Academic Recognition Information Centre). Men kan kiezen tussen twee procedures:
- niveau-erkenning;
- specifieke erkenning.
De niveau-erkenning wordt behandeld binnen 60 kalenderdagen, de specifieke erkenning 
binnen 120 kalenderdagen. 
1. Hoeveel aanvragen tot diploma-erkenning werden in 2023 en de eerste zes maanden 
van 2024 gedaan? Graag totaalaantal per jaar en opdeling naar:
a) studieniveau;
b) land van diploma-uitgifte (als Oekraïne niet zou voorkomen, graag reden 
waarom); 
c) welke van de twee procedures werd gevolgd.
2. Hoeveel van die aanvragen werden in aanmerking genomen? Graag totaalaantal per 
jaar en opdeling naar:
a) studieniveau;
b) land van diploma-uitgifte;
c) welke van de twee procedures werd gevolgd.
3. Hoeveel van die aanvragen werden niet in aanmerking genomen? Graag totaalaantal 
per jaar en opdeling naar:
a) studieniveau;
b) land van diploma-uitgifte;
c) welke van de twee procedures werd gevolgd.
4. Wat is de gemiddelde doorlooptijd en wachttijd op een beslissing (positief/negatief) bij 
NARIC in 2023 en de eerste zes maanden van 2024? Graag gemiddelde doorlooptijd 
en wachttijd per jaar apart afgezet tegen de wettelijk vastgelegde termijn. 
5. Hoeveel keer werd er beroep ingesteld tegen een beslissing van NARIC in 2022, 2023 
en de eerste zes maanden van 2024? Graag totaalaantal per jaar en opdeling naar:
a) soort beroep (heroverweging, correctie, …);
b) studieniveau;
c) land van diploma-uitgifte. 
6. Hoe bekijkt de minister bovenstaande cijfers over de laatste drie jaren? Waar kan en 
zal ze bijsturen? Met inzet van welke middelen?  
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 58 van 24 oktober 2024
van ROBRECHT BOTHUYNE
1. De gegevens zijn terug te vinden in de bijlage, tabblad : “Aantal aanvragen”.
2. Het is onduidelijk wat in de vraag wordt bedoeld met “in aanmerking genomen” of 
“niet in aanmerking genomen”. NARIC-Vlaanderen werkt vanaf 2023 met een 
begeleidingstool en een digitaal loket waarbij potentiële aanvragers naar de correcte 
bevoegde dienst of procedure worden toe geleid. De automatische 
doorverwijzingsgegevens van potentiële aanvragers die via deze tool rechtstreeks 
worden doorverwezen naar andere bevoegde diensten worden niet systematisch 
bijgehouden.
3. Zie antwoord op vraag 2.
4. Bij de doorlooptijd wordt de hele periode tussen de ontvangstdatum en de 
beslissingsdatum in rekening genomen, incl. de periodes waarbij gewacht moet 
worden op extra informatie van de aanvrager of de instelling. Bij de afhandeltermijn 
worden enkel de periodes waarbij het initiatief niet bij de burger ligt opgenomen. De 
gemiddelde termijnen zijn gevoelig aan dossiers waarbij de termijn hoger oploopt, 
daarom worden ook de mediane termijnen weergegeven. Deze termijnen bedroegen:
Doorlooptijd* 2023 2024 (eerste 6 maanden)
Niveau 86 (64) 142 (129)
Specifiek 206 (189) 245 (232)
* Gemiddelde, mediaan tussen haakjes ()
Afhandeltermijn* 2023 2024 (eerste 6 maanden)
Niveau 63 (42) 112 (102)
Specifiek 149 (128) 185 (176)
* Gemiddelde, mediaan tussen haakjes ()
5. De gegevens zijn terug te vinden in de bijlage, tabblad : “Aantal beroepen”.
6. Het aantal aanvragen en de druk op NARIC-Vlaanderen is de voorbije jaren sterk 
toegenomen. Het Vlaamse Regeerakkoord voorziet dan ook een verbetering van de 
werking van NARIC-Vlaanderen. Deze maatregel uit het regeerakkoord zal later deze 
legislatuur het voorwerp zijn van verdere beleidsontwikkeling.. 
BIJLAGE
Overzicht
