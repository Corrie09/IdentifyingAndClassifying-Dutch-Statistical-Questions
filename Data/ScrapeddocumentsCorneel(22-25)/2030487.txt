title: Projectoproep 'vindplaatsgericht en outreachend bereiken van personen in een welzijns- en zorgsetting' - Aanvragen
thema: Gezondheid
Sociale economie
Welzijn en Gezin
Werk
pdf link: https://docs.vlaamsparlement.be/pfile?id=2030487
thema link: https://www.vlaamsparlement.be/parlementaire-documenten/schriftelijke-vragen/1794025
SCHRIFTELIJKE VRAAG
nr. 181
van LOES VANDROMME
datum: 11 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Projectoproep 'vindplaatsgericht en outreachend bereiken van personen in een welzijns- 
en zorgsetting'  -  Aanvragen
Om bijkomende stappen vooruit te zetten in de re-integratie van mensen met een 
gezondheidsproblematiek lanceerde de minister een projectoproep voor organisaties die 
acties in een welzijns- of zorgsetting kunnen opzetten om personen met 
gezondheidsuitdagingen vroegtijdig te bereiken om stappen te zetten voor hun terugkeer 
naar de arbeidsmarkt. De bijkomende acties moeten bijdragen aan het streefdoel om 
minstens 4000 personen op jaarbasis bijkomend naar VDAB toe te leiden. Er wordt 6 
miljoen euro aan extra middelen uitgetrokken voor een periode van 2 jaar.
1. Hoeveel projectaanvragen ontving de minister tot nu toe? Graag een overzicht per 
provincie met vermelding van de aanvrager, het gevraagde bedrag en een 
projectomschrijving.
2. Hoeveel projectaanvragen keurde de minister goed? Graag ook hier een overzicht per 
provincie.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 181 van 11 januari 2024
van LOES VANDROMME
1. De onderstaande tabel geeft een overzicht van de ingediende voorstellen per provincie. 
In hun aanvraag beschreven ze hun plan van aanpak om personen met 
gezondheidsuitdagingen te bereiken, sensibiliseren en motiveren om zich bij VDAB in 
te schrijven. 
Provincie Project Indiener Maximale 
subsidie (euro - 
2 jaar)
WEB werkt weer(baar) 
naar werkWerkervaringsbedrijven 112.500
Werkschakel Antwerpen Emino 1.447.500Antwerpen
Werkfit Antwerpen Groep Intro vzw 450.000
Job assist Job-art 113.730
Werkschakel Limburg GTB 658.500Limburg
Wel in je vel IN-Z 412.500
Samenwerkingsverband 
ggz en VAPH-Oost-
VlaanderenOrganisatie Broeders 
van Liefde486.540
Werkschakel Oost-
VlaanderenGTB 1.050.000
Werkfit Oost-Vlaanderen Groep Intro vzw 450.000
Werkmoed BlinkOut 37.500Oost-Vlaanderen
Duurzame jobcreatie Rabot SAAMO Gent 93.400
Werkschakel Vlaams-
BrabantEmino 930.000 Vlaams-Brabant
Werkfit Vlaams-Brabant Groep Intro vzw 180.000
Werkschakel West-
VlaanderenGTB 1.200.000 West-Vlaanderen
Werkfit West-Vlaanderen Groep Intro vzw 600.000
2. De projecten werden zoals voorzien beoordeeld door minstens twee lezers van het 
Departement Werk en Sociale Economie. De gunning is nog lopende, waardoor deze 
vraag (op 25 januari 2024) nog niet beantwoord kan worden. 
