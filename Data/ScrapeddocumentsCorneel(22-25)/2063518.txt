title: Jan Palfijnbrug Gent - Financiering en planning
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2063518
thema link: https://www.vlaamsparlement.be/parlementaire-documenten/schriftelijke-vragen/1818325
 
SCHRIFTELIJKE VRAAG  
 
nr. 839 
van STEPHANIE D 'HOSE 
datum: 10 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Jan Palfijnbrug Gent  -  Financiering en planning  
 
In haar  antwoord op mijn schriftelijke vraag nr. 1389 van 18 juni 2021 liet de minister met 
betrekking tot de heraanleg van de Jan Palfijnbrug in Gent weten dat de geschatte kostprijs 
voor het project werd geraamd op 6 miljoen euro. Daarover wil ik graag deze opv olgvraag 
stellen om meer duidelijkheid te verkrijgen over de verdere planning en financiering van 
het project.  
 
1. Kan de minister  een update geven over de timing van de werken voor de heraanleg 
van de Jan Palfijnbrug? Is er in tussen meer duidelijkheid over wanneer de werken 
zullen aanvangen en worden afgerond? Bedraagt de geschatte kostprijs van het project 
nog a ltijd 6 miljoen euro?  
2. De heraanl eg van de brug werd opgenomen in het DBFM -programma ‘Asset 
Management ’ (DBFM: Design Build Finance Maintain ).  
Kan de minister  meer toelichting geven over hoe d at programma zal bijdragen aan de 
financiering en uitvoering van het project?  
3. Welke rol zal de stad Gent spelen in de uitvoering van h et project, aangezien de brug 
nu volledig onder beheer van De Vlaamse Waterweg (DVW) valt?  
4. Kan de minister  informatie verschaffen over de afstemming tussen het project en 
Gentspoort, met name met betrekking tot de tunnel Heuvelpoort? Zijn er 
overlegstructuren ingesteld  om een vlotte coördinatie te garanderen en eventuele 
conflicten te voorkomen?  
5. Is er voorzien in de integratie van de fietsonderdoorgang langs het water in het kader 
van de heraanleg van de Jan Palfijnbrug? Zo ja, ka n de minister  toelichten hoe d ie 
onderdoorgang wordt meegenomen in de planning en financiering van het project?  
  LYDIA PEETERS  
VLAAMS MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  839 van 10 april 2024  
van STEPHANIE D ’HOSE 
 
 
 
1. Momenteel loopt het onderzoek of de brug dient vervangen te worden of  kan worden 
gerenoveerd. Afhankelijk van de resultaten van deze studie zal een beslissing 
genomen worden. Een c oncrete timing is vandaag dus nog niet gekend.  
 
2. De Jan Palfijnbrug was opgenomen in de startlijst voor de PPS -kunstwerken. Het 
projectteam heeft deze startlijst geanalyseerd op vlak van PPS -waardigheid. Deze 
analyse heeft ertoe geleid dat een aantal bruggen van de startlijst niet in het 
definitieve programma is opgenomen , waaronder de Jan Palfijnbrug . Deze brug zal 
dus gerenoveerd of vernieuwd worden via middelen op het  reguliere  
investeringsprogramma.  
 
3. Het is aan de stad Gent om dit te bepalen en af te stemmen met onder meer De 
Vlaamse Waterweg nv op het gepaste moment.  
 
4. De Jan Palfijnbrug valt buiten de scope van Gentspoort, maar uiteraard verzekeren 
mijn administraties voldoende onderlinge afstemming ( vandaag  en in de toekomst).  
 
5. Aangezien voor deze brug nog geen beslissing genomen werd over renovatie of 
heraanleg, werd het ontwerp ook nog niet opgestart. Het integreren van de bestaande 
fietsonderdoorgang bij een eventuele herbouw van de brug zal pas in een latere fase 
van het project bestudeerd worden.  
