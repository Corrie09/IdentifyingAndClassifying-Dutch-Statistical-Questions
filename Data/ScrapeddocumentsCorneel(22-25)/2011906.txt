title: Personen met een handicap - Innovatieve en bijzondere hulpmiddelen en aanpassingen
thema: Welzijn en Gezin
pdf link: https://docs.vlaamsparlement.be/pfile?id=2011906
thema link: https://www.vlaamsparlement.be/parlementaire-documenten/schriftelijke-vragen/1774364
SCHRIFTELIJKE VRAAG
nr. 71
van VERA JANS
datum: 24 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Personen met een handicap  -  Innovatieve en bijzondere hulpmiddelen en aanpassingen
De refertelijst omvat niet alle hulpmiddelen en aanpassingen waarvoor personen met een 
handicap een tegemoetkoming kunnen krijgen bij het Vlaams Agentschap voor Personen 
met een Handicap (VAPH). Als het gewenste hulpmiddel niet op de refertelijst voorkomt, 
kan de bijzondere bijstandscommissie de vraag onderzoeken.
1. Hoeveel aanvragen bij de bijzondere bijstandscommissie werden ingediend voor 
innovatieve en bijzondere hulpmiddelen in 2020, in 2021, in 2022 en in 2023? Graag 
een opdeling per provincie.
2. Hoeveel van deze aanvragen werden in bovenvermelde jaren goedgekeurd? 
3. Wat is het totaalbedrag aan goedgekeurde aanvragen voor innovatieve en bijzondere 
hulpmiddelen in elk van bovenvermelde jaren? Graag een overzicht per provincie.
4. Wat zijn de meest voorkomende innovatieve en bijzondere hulpmiddelen waarvoor een 
aanvraag wordt ingediend?
5. Wat was de gemiddelde wachttijd tussen de aanvraag en het uiteindelijke besluit van 
de bijzondere bijstandscommissie in 2020, in 2021, in 2022 en in 2023? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 71 van 24 oktober 2023
van VERA JANS
1. De onderstaande tabel geeft de hoeveelheid aanvragen weer die aan de bijzondere 
bijstandscommissie werden voorgelegd als hulpmiddelen die niet opgenomen zijn in 
de refertelijst. Dit is opgesplitst per jaar en per provincie.
Voor 2023 is het nog niet mogelijk om de cijfers mee te delen van het volledige jaar, 
hier worden de cijfers meegedeeld van de eerste twee kwartalen.
Provincie 2020 2021 2022 2023 (tot 30/6)
Antwerpen 102 106 123 78
Limburg 43 40 40 37
Oost-Vlaanderen 115 100 92 49
Vlaams-Brabant 50 52 55 36
West-Vlaanderen 110 77 66 55
2. De onderstaande tabel geeft weer hoeveel van de bovenstaande aanvragen werden 
goedgekeurd door de bijzondere bijstandscommissie. Dit is opgesplitst per jaar en per 
provincie. 
Provincie 2020 2021 2022 2023 (tot 30/6)
Antwerpen 105 103 108 71
Limburg 44 35 44 23
Oost-Vlaanderen 110 111 84 31
Vlaams-Brabant 42 51 45 28
West-Vlaanderen 92 103 54 40
Bij het vergelijken van de twee bovenstaande tabellen, is er bij bepaalde 
provincies/jaartallen een hoger aantal goedkeuringen dan aanvragen. Dit is te 
verklaren gezien de aanvragen die geteld worden in tabel 1 de aanvragen zijn die dat 
jaar zijn binnengekomen. De goedkeuringen zijn de vragen die dat jaar zijn 
goedgekeurd. Het kan dus zijn dat er bijvoorbeeld vragen in 2020 werden gesteld die 
pas in 2021 besproken en beslist werden. Zeker als er enkele dossiers bijzitten die wat 
vertraging hadden door bijvoorbeeld het opvragen van extra advies of extra 
informatie.
3. De onderstaande tabel geeft het totaal van gevraagde bedragen weer van de 
goedgekeurde aanvragen voor hulpmiddelen die niet opgenomen zijn in de refertelijst. 
Dit is opgesplitst per jaar en per provincie.
Provincie 2020 2021 2022 2023 (tot 
30/6)
Antwerpen € 198.846,70 € 200.461,83 € 232.221,74 82.317,94
Limburg € 115.999,96 € 57.382,42 € 121.555,74 € 85.541,85
Oost-
Vlaanderen€ 292.686,25 € 304.376,32 € 240.793,32 € 59.469,87
Vlaams-
Brabant€ 71.466,73 € 102.883,88 € 104.833,63 € 42.913,23
West-
Vlaanderen€ 183.181,70 € 207.589,68 € 83.223,78 € 31.340,89
4. De meest voorkomende hulpmiddelen die niet opgenomen zijn in de refertelijst en 
waarvoor toch een tegemoetkoming wordt gevraagd waren in 2022: toestel voor 
vergrote ondertiteling, blijfstoel, bedtent, toilet met sproei en droogsysteem en 
verpleegdeken.
5. Het gemiddelde als centrummaat voor doorlooptijden geeft een sterk vertekend beeld. 
Er zijn immers een aantal dossiers waarbij de totale doorlooptijd uitzonderlijk sterk 
kan uitlopen. Daarom gebruiken we de mediaan als centrummaat. Dit wil zeggen: 50% 
van de dossiers hebben een kortere dan de mediaan en 50% hebben een langere 
doorlooptijd. Dit is dus de doorlooptijd van het "gemiddelde dossier" in plaats van de 
gemiddelde doorlooptijd van de dossiers.
De mediaan van de wachttijd tussen de volledigheid van de aanvraag en de 
goedkeuring van de notulen
●In 2020: 46 dagen
●In 2021: 46 dagen
●In 2022: 44 dagen
●In 2023 (tot 30/6): 45 dagen
