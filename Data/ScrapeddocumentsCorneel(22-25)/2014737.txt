title: Gratis collectief leerlingenvervoer in het buitengewoon onderwijs - Evolutie
thema: Mobiliteit en Verkeer
Onderwijs en Vorming
pdf link: https://docs.vlaamsparlement.be/pfile?id=2014737
thema link: https://www.vlaamsparlement.be/parlementaire-documenten/schriftelijke-vragen/1762197
SCHRIFTELIJKE VRAAG
nr. 1669
van SOFIE MERTENS
datum: 18 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Gratis collectief leerlingenvervoer in het buitengewoon onderwijs  -  Evolutie
Graag had ik de evolutie gekend van het aantal leerlingen in het buitengewoon onderwijs 
dat gebruikmaakt van het gratis collectief leerlingenvervoer.
1. Wat is het totaal van het aantal leerlingen dat per schooljaar gebruikmaakt van het 
gratis collectief leerlingenvervoer? Graag kreeg ik de gevraagde gegevens:
a) per schooljaar voor de jaren 2021-2022, 2022-2023 en 2023-2024;
b) in totaal; 
c) per provincie.
2. Wat is het aandeel van elke provincie ten opzichte van het algemeen totaal, uitgedrukt 
in een percentage?
3. Hoeveel leerlingen volgen les in het buitengewoon onderwijs:
a) per schooljaar voor de jaren 2021-2022, 2022-2023 en 2023-2024;
b) in totaal;
c) per provincie.
4. Wat is de verhouding van het aantal leerlingen dat les volgt in het buitengewoon 
onderwijs en het aantal leerlingen dat gebruikmaakt van het gratis collectief vervoer? 
Graag kreeg ik de gevraagde gegevens:
a) per schooljaar voor de jaren 2021-2022, 2022-2023 en 2023-2024;
b) in totaal;
c) per provincie;
5. Welke evolutie zien we op basis van de antwoorden op bovenvermelde vragen? Wat is 
een mogelijke verklaring?
Deze vraag werd gesteld aan de ministers Ben Weyts (908), Lydia Peeters (1669)
LYDIA PEETERS
VLAAMS MINISTER VAN MOBILITEIT EN OPENBARE WERKEN
GECOÖRDINEERD ANTWOORD
op vraag nr.1669 van 18 september 2023
van SOFIE MERTENS
1-2.In de bijlage vindt u een overzicht van de leerlingenaantallen 2022-2023 tot 2023-
2024 per provincie en in percentage t.o.v. het algemeen totaal. De cijfers geven het 
effectief aantal opstapplaatsen weer. Ik verwijs verder ook naar de antwoorden op 
uw schriftelijke vragen nr. 1472 en 1478, gesteld op 20 en 21 juni 2023.  
Merk op dat voor het schooljaar 2021-2022 geen cijfers beschikbaar zijn. Voor het 
schooljaar 2023-2024 zijn er nog geen definitieve cijfers.
Ik geef ook graag nog een keer mee dat dit schooljaar de Driversapp werd 
geïntroduceerd, die accurate data zal opleveren.  
In oktober 2023 werd de laatste stand van zaken opgesteld, weergegeven in 
onderstaande tabel. 
# lln oktober 2023 (situatie 
20/10/23) 45.365 lln met 48.541 opstapplaatsen 
# ritten oktober 2023 2.155 (2.155 bussen, 126 minibussen, 5 
taxi’s) 
Merk op dat de cijfers in de bijlage voor 2023-2024 werden opgesteld op basis van 
planningen. De cijfers in bovenstaande tabel geven aan dat het aantal leerlingen in 
oktober 2023 nog groter is dan de planningen. Leerlingenvervoer is dan ook een 
evolutief gegeven.
3-5.De onderwijsadministratie werkte de applicatie ‘Dataloep’ uit, waarmee de Vlaamse 
volksvertegenwoordiger heel wat data over onderwijsvariabelen kan opzoeken en 
samenstellen. Zie daarvoor volgende link: Dataloep: aan de slag met cijfers over 
onderwijs (vlaanderen.be).
BIJLAGE
Overzicht
