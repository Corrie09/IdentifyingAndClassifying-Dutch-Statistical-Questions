title: Flanders Investment and Trade - Ondersteuning thuiswerkend personeel
thema: Internationaal ondernemen
Vlaamse administratie
pdf link: https://docs.vlaamsparlement.be/pfile?id=2016406
thema link: https://www.vlaamsparlement.be/parlementaire-documenten/schriftelijke-vragen/1780440
SCHRIFTELIJKE VRAAG
nr. 58
van BRECHT WARNEZ
datum: 16 november 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Flanders Investment and Trade  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij Flanders 
Investment & Trade (FIT).
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij Flanders Investment & Trade nog geen maatregelen genomen zijn zoals in 
deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij Flanders Investment & Trade nog geen initiatieven genomen zijn over 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook van timing en budget.
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 58 van 16 november 2023
van BRECHT WARNEZ
1. Flanders Investment & Trade (FIT) voorziet al enkele jaren een forfaitaire vergoeding 
van 20 euro per maand voor internetgebruik. Dit is conform de geldende sociale en 
fiscale reglementering. Er worden geen andere vergoedingen gegeven. 
a-b) 
Ambtenaren met forfaitaire vergoeding voor internetgebruik
Jaartal Absoluut aantal Procentueel aantal Budget
2020 173 93 € 12.400
2021 180 97 € 36.340
2022 195 98 € 43.760
2. Het is niet evident om een onderscheid te maken tussen de “gewone” uitrusting en 
initiatieven om thuiswerk te ondersteunen. FIT stelt al enkele jaren materiaal ter 
beschikking van de betrokken FIT-collega’s ter ondersteuning van het thuiswerk. Het 
gaat, onder andere, om een tweede scherm, een extra oplader, muis en toetsenbord 
en, sinds recentelijk, een bureaustoel. Daarnaast behoort een laptop tot de 
standaarduitrusting. 
a) Het budget voor de periode 2021-2023 is naar schatting 52.000 euro. Vaak gaat 
het om de vervanging van verouderd en defect materiaal.
 
b) Tussen 2021 en 2023 hebben ieder jaar naar schatting een dertigtal ambtenaren 
gebruik gemaakt van de initiatieven. 
3. Deze vraag is zonder voorwerp gegeven mijn antwoord op uw eerste deelvraag.
4. Deze vraag is zonder voorwerp gegeven mijn antwoord op uw tweede deelvraag. 
