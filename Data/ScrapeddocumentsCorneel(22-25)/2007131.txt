title: Agentschap Wegen en Verkeer (AWV) - Strooibeleid
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2007131
thema link: https://www.vlaamsparlement.be/parlementaire-documenten/schriftelijke-vragen/1769954
SCHRIFTELIJKE VRAAG
nr. 76
van MARINO KEULEN
datum: 11 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Agentschap Wegen en Verkeer (AWV)  -  Strooibeleid
“Winter is coming” is een veelgebruikte zin in de populaire serie ‘Game of Thrones’.
De laatste jaren ondervinden we steeds minder strenge winters door de 
klimaatverandering. Niettemin blijven koudeprikken of beperkte koude periodes het 
noodzakelijk maken dat er gestrooid wordt.
Het blijft dus nodig om voorbereid te zijn met voldoende strooizouten en -materiaal.
1. Hoeveel strooizout is er momenteel op voorraad bij het Agentschap Wegen en Verkeer?
2. Wordt die voorraad nog verder aangevuld tegen de winter of is dat de capaciteit om 
voorbereid te zijn?
3. Hoeveel strooizout werd er jaarlijks in de afgelopen 5 jaar gebruikt?
4. Wat was de jaarlijkse totale kostprijs voor de aankoop van het strooizout in de 
afgelopen 5 jaar?
5. Hoeveel dagen werd er jaarlijks gestrooid in de afgelopen 5 jaar?
6. Vroeger werd er ‘wild’ gestrooid maar de laatste jaren meer gericht op basis van 
weersvoorspellingen, metingen en met materiaal dat beter bepaalt hoeveel en waar 
exact er gestrooid moet worden. In verband met de kostprijs en besparing daarop:
a) Wat was de jaarlijkse investeringskostprijs in de voorbije 5 jaar om meer gericht 
te kunnen strooien? Graag opgesplitst in aankoop van materiaal, software en 
diensten.
b) Wat was de besparing in de hoeveelheid strooizout, kostprijs van strooizout en 
ook werkuren door dat meer gericht strooien?
7. Welke wijzigingen in het beleid heeft dat ‘slim’ strooien teweeggebracht?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 76 van 11 oktober 2023
van MARINO KEULEN
1. Het Agentschap Wegen en Verkeer (AWV) kan beschikken over 103.000 ton aan 
smeltmiddelen voor de komende winterperiode, deels in eigen loodsen en deels 
contractueel vastgelegd bij leveranciers van smeltmiddelen. 
2. Tijdens de winter zal de interne voorraad van het AWV worden aangevuld door middel 
van bestellingen op het contract dat werd afgesloten met verschillende leveranciers 
van smeltmiddelen.  
3. De tabel hieronder geeft het verbruik en de totale kostprijs per winter weer. De 
winterperiode loopt steeds van de derde maandag van oktober tot de laatste maandag 
van april.
4. Zie het antwoord op deelvraag 3.
5. Het aantal strooidagen is verschillend per provincie/regio, omdat er klimatologische 
verschillen zijn tussen de verschillende regio's. Onderstaande tabel geeft het 
gemiddeld aantal strooidagen per jaar weer voor heel het agentschap.Totaal verbruik 
smeltmiddelen 
(ton)Totaal kost 
smeltmiddelen
winter 2018-
2019 34.284,00 € 2.501.869,00
winter 2019-
2020 11.293,00 € 904.277,00
winter 2020-
2021 32.101,10 € 2.292.251,00
winter 2021-
2022 18.342,00 € 1.527.586,00
winter 2022-
2023 21.347,20 € 2.263.430,00
AWV Strooidagen
winter 2018-2019 Geen cijfer beschikbaar
winter 2019-2020 19
winter 2020-2021 28
winter 2021-2022 25
winter 2022-2023 24
6. a) In onderstaande tabel vindt u alle investeringen die het AWV de laatste vijf jaar 
gedaan heeft. Daarin zijn alle kosten opgenomen die gemaakt zijn om nieuw 
materieel aan te kopen en oud materieel te vervangen, de kosten voor het 
strooimanagementsysteem (SMS), en de kosten gemaakt voor het 
GladheidsMeetSysteem (GMS). 
* Cijfers van 2023 zijn ramingen, nog niet alle facturen zijn binnen.
b) Het is uitermate lastig om het effect op het verbruik van strooizout en het aantal 
gepresteerde werkuren vast te stellen. Elke winter is uniek, waardoor het 
vergelijken van twee winters moeilijk is. 
De investeringen in meetstations stellen het AWV echter in staat om preciezere 
strooibeslissingen te nemen en alleen te strooien wanneer dat echt nodig is. De 
investeringen in eigen materieel en automatisch strooien stellen het AWV ook in 
staat om de kwaliteit van de verspreiding van smeltmiddelen te verbeteren en de 
hoeveelheid van de gestrooide smeltmiddelen te verlagen.
7. Zowel het veilig verminderen van de gestrooide hoeveelheden (per vierkante meter, 
per actie) als de afnemende personeelsbezetting in de winterdienst hebben 
geresulteerd in een herziening van de aanpak. In tegenstelling tot het verleden, toen 
het personeel van het AWV veelvuldig op locatie aanwezig was en beslissingen werden 
genomen op basis van de ter plaatse verzamelde informatie, hanteert het AWV 
vandaag een meer preventief beleid. Het AWV kan zo met minder personeel, maar 
ondersteund door extra instrumenten zoals het GladheidsMeldingssysteem (GMS) en 
het strooimanagementsysteem (SMS), weloverwogen beslissingen nemen.Aankopen 
MaterieelSoftware en 
data
2019 € 1.225.333,24 € 829.162,50
2020 € 1.887.380,17 € 779.230,00
2021 € 1.807.965,06 € 798.575,00
2022 € 1.735.321,50 € 1.026.856,46
2023* € 1.669.800,00 € 1.553.287,51
