title: Dender - Maatregelen overstromingsproblematiek
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2050465
thema link: https://www.vlaamsparlement.be/parlementaire-documenten/schriftelijke-vragen/1800795
SCHRIFTELIJKE VRAAG
nr. 626
van MIEKE SCHAUVLIEGE
datum: 5 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Dender  -  Maatregelen overstromingsproblematiek
De overstromingsproblematiek langs de Dender is een belangrijk aandachtspunt. De 
voorbije jaren werden meerdere acties opgestart door De Vlaamse Waterweg (DVW). 
Graag krijg ik een overzicht van de uitgevoerde en de geplande studies en werken.
 
1. Gelieve voor de vernieuwing van de stuwen op de Dender mee te delen hoeveel 
kredieten er gereserveerd en betaald werden. Graag per jaar een overzicht hoeveel 
vastleggingskredieten (VAK’s) gereserveerd en hoeveel vereffeningskredieten (VEK’s) 
besteed werden voor de vernieuwing van de stuwen sinds 2010. Kan de minister per 
opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure milieueffectrapport (MER, passende beoordeling, 
omgevingsvergunning enzovoort) uitvoering, communicatie);
c) stand van zaken van de opdracht: gestart, in uitvoering, uitgevoerd, graag nader 
gespecifieerd;
d) geplande duurtijd van de opdracht: graag met startdatum en geplande einddatum;
e) vastgelegd budget (VAK);
f) reeds betaald budget (VEK);
g) stand van zaken: gestart, in uitvoering, uitgevoerd?
2. De werken aan de stuw in Geraardsbergen werden in 2017 voortijdig stilgelegd. 
Wat heeft dat aan extra budgetten gekost (schadeloosstelling aannemer, kosten 
instandhouding bouwwerf, andere)?
3. Gelieve een overzicht van de projecten ‘Ruimte voor water’ in het stroomgebied van de 
Dender te geven. Graag per jaar een overzicht hoeveel vastleggingskredieten (VAK’s) 
gereserveerd en hoeveel vereffeningskredieten (VEK’s) besteed werden aan projecten 
‘Ruimte voor water’ in het stroomgebied van de Dender sinds 2010. Kan de minister 
per opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) stand van zaken van de opdracht: gestart, in uitvoering, uitgevoerd, graag nader 
gespecifieerd;
d) geplande duurtijd van de opdracht: graag met startdatum en geplande einddatum;
e) vastgelegd budget (VAK);
f) reeds betaald budget (VEK);
g) stand van zaken: gestart, in uitvoering, uitgevoerd?
4. Gelieve een overzicht van de gereserveerde middelen in de meerjarenbegroting voor 
de vernieuwing van de stuwen in het stroomgebied van de Dender te geven. Graag per 
jaar een overzicht hoeveel vastleggingskredieten (VAK’s) gereserveerd worden in 2024, 
2025 en 2026 voor de vernieuwing van de stuwen in het stroomgebied van de Dender. 
Kan de minister per opdracht het volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) geplande duurtijd van de opdracht: graag met startdatum en geplande einddatum;
d) gereserveerd budget (VAK)?
5. Gelieve een overzicht te bezorgen van de gereserveerde middelen in de 
meerjarenbegroting voor projecten ‘Ruimte voor water in het stroomgebied van de 
Dender’. Graag per jaar een overzicht hoeveel vastleggingskredieten (VAK’s) 
gereserveerd worden in 2024, 2025 en 2026 voor projecten voor ruimte voor water in 
het stroomgebied van de Dender. Kan de minister per opdracht het volgende 
specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) geplande duurtijd van de opdracht: graag met startdatum en geplande einddatum;
d) gereserveerde budget (VAK)?
6. Gelieve voor de baggerwerken op de Dender mee te delen hoeveel kredieten er 
gereserveerd en betaald werden. Graag per jaar een overzicht hoeveel 
vastleggingskredieten (VAK’s) gereserveerd en hoeveel vereffeningskredieten (VEK’s) 
besteed werden voor baggerwerken sinds 2010. Kan de minister per opdracht het 
volgende specifiëren:
a) naam van de opdracht;
b) type opdracht (ontwerp-opdracht, ondersteunende opdracht 
vergunningsprocedure (MER, passende beoordeling, omgevingsvergunning 
enzovoort) uitvoering, communicatie);
c) stand van zaken van de opdracht: gestart, in uitvoering, uitgevoerd, graag nader 
gespecifieerd;
d) geplande duurtijd van de opdracht: graag met startdatum en geplande einddatum;
e) vastgelegde budget (VAK);
f) reeds betaalde budget (VEK);
g) stand van zaken: gestart, in uitvoering, uitgevoerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 626 van 5 februari 2024 
van MIEKE SCHAUVLIEGE
1. Hieronder zijn de budgetten sinds 2010 voor het stuwenprogramma weergegeven 
onder de vorm “opdracht, type, stand, timing, vastleggingskrediet, aandeel vereffend”:
- stuw Geraardsbergen, studies, in uitvoering, 2010 - heden, 1.630.000 euro, 48% 
vereffend;
- stuw Geraardsbergen, werken, geschorst, 2015 - 2017, 7.240.000 euro, 58% 
vereffend;
- stuw Idegem, studies, in uitvoering, 2018 - heden, 480.000 euro, 48% vereffend;
- stuw Idegem, werken, vanaf 2024 (na verkrijgen vergunning), 1.450.000 euro, 0% 
vereffend;
- stuw Pollare, studies, in uitvoering, 2018 - heden, 200.000 euro, 92% vereffend;
- stuw Pollare, werken, vanaf 2025 (na verkrijgen vergunning), 10.850.000 euro, 0% 
vereffend;
- stuw Denderleeuw, studies, in uitvoering, 2017 - heden, 1.860.000 euro, 40% 
vereffend;
- stuw Denderleeuw, werken, vergunning ingediend, vanaf 2024 (na verkrijgen 
vergunning), 5.100.000 euro, 0% vereffend;
- stuw Aalst, studies, afgerond, 2010 - heden, 190.000 euro, 38% vereffend;
- stuw Aalst, werken, in uitvoering, 2015 - heden, 37.050.000 euro, 63% vereffend;
2. Het extra budget ten gevolge van de vernietiging van de eerdere stedenbouwkundige 
vergunning bedraagt 3 miljoen euro tot op heden. Dit bedrag omvat een 
schadeloosstelling van de aannemer, bewarende maatregelen en 
instandhoudingswerken op de stilgelegde werf, studiekosten voor de 
ontwerpaanpassingen en de nieuwe vergunningsprocedure, en advocatenkosten.
3. Hieronder wordt een overzicht gegeven van de opdrachten in het kader van ‘Ruimte 
voor Water – Dender’:
- PROJECTPLAN STUDIE ORBP, studie technische doorrekening ORBP Dender, 2013, 
69.000 euro
- PROJECTONDERSTEUNING BIJ DE OPMAAK VAN ORBP'S,
•ondersteuning bij verkennend voortraject; opmaak Atlas, ontwerpend 
onderzoek, definiëren mogelijke bouwstenen, communicatiemiddelen;
•Procesondersteuning participatief traject & Opmaak Ambitiedocument – 
Bouwstenennota – Alternatievennota
2017 – 2021 ; 2.000.000 euro (100% uitgevoerd)
- Raamovereenkomst projectondersteuning werf "Ruimte voor Water - 
Dendervallei"
•Procesondersteuning participatief traject & Opmaak 
Alternatievenonderzoeksnota – Uitvoeren Onderzoeken & opmaak 
Tussennota – sMER – Synthesenota & Strategisch Plan (= 
voorkeursalternatief)
2022– 2024; 2.000.000 euro (90% uitgevoerd)
4. Hieronder zijn de op het ontwerp GIP voorziene budgetten voor het stuwenprogramma 
weergegeven onder de vorm “opdracht, type, timing, vastleggingskrediet”:
- stuw Geraardsbergen, werken, vanaf 2024 (na verkrijgen vergunning), 830.000 
euro in 2024;
- stuw Idegem, werken, vanaf 2024 (na verkrijgen vergunning), 6.000.000 euro in 
2024;
- stuw Pollare, werken, vanaf 2025 (na verkrijgen vergunning), 2.600.000 euro in 
2024 en 15.000 euro in 2025;
- stuw Denderleeuw, werken, vanaf 2024 (na verkrijgen vergunning), 5.760.000 euro 
in 2024;
- stuw Aalst, werken, in uitvoering, 500.000 euro in 2025;
- diversen, studies/herzieningen/verrekeningen, in uitvoering, 600.000 euro in 2024.
5. Hieronder een overzicht van de gereserveerde middelen in de meerjarenbegroting voor 
projecten ‘Ruimte voor water in het stroomgebied van de Dender’:
- GIP000407/01 – Studies en maatregelen ORBP – 2024: 500.000 euro
- GIP000407/01 – Studies en maatregelen ORBP – 2025: 500.000 euro
- GIP000407/01 – Studies en maatregelen ORBP – 2026: /
6. Hieronder zijn de budgetten voor baggerwerken op de Dender sinds 2010 weergegeven 
onder de vorm “opdracht, type, stand, timing, vastleggingskrediet, aandeel vereffend”:
- baggeren Dender, onderhoudsbaggerwerken, uitgevoerd, 2014-2015, 4.320.000 
euro, 93% vereffend;
- slibslepen Dender, onderhoudsbaggerwerken, uitgevoerd, jaarlijks, 40.000 euro per 
jaar, 100% vereffend;
- baggerwerken nieuwe stuw Aalst, investeringsbaggerwerken, in uitvoering, 2021-
heden, 10.000.000 euro, 64% vereffend.
