title: Secundaire scholen - Organisatie interactief afstandsonderwijs
thema: Onderwijs en Vorming
pdf link: https://docs.vlaamsparlement.be/pfile?id=2024796
thema link: https://www.vlaamsparlement.be/parlementaire-documenten/schriftelijke-vragen/1786948
SCHRIFTELIJKE VRAAG
nr. 188 
van LOES VANDROMME
datum: 11 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Secundaire scholen  -  Organisatie interactief afstandsonderwijs
Sinds 1 september 2023 kunnen scholen voor secundair onderwijs interactief 
afstandsonderwijs organiseren binnen een wettig kader dat school- en centrumbesturen 
juridisch houvast geeft.
Scholen die kiezen om interactief afstandsonderwijs te organiseren, moeten eerst een 
analyse van de beginsituatie maken en er ook een beleid rond ontwikkelen.
1. Hoeveel secundaire scholen organiseren ondertussen al interactief afstandsonderwijs? 
Graag een onderscheid per provincie en tussen de secundaire scholen gewoon en 
buitengewoon onderwijs.
2. Is er een tussentijdse evaluatie gepland voor die nieuwe organisatievorm? Zo ja, wie 
maakt een tussentijdse evaluatie op en wanneer mogen we die verwachten?
3. Is er een lerend netwerk opgericht rond de scholen die interactief afstandsonderwijs 
organiseren,? Zo ja, welke zaken worden daar besproken? Wie maakt deel uit van het 
lerend netwerk? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 188 van 11 december 2023
van LOES VANDROMME
1. Scholen zijn vrij om lessen aan te bieden via interactief afstandsonderwijs. Secundaire 
scholen moeten niet melden of ze voorzien in interactief afstandsonderwijs. De 
administratie beschikt dus niet over de gevraagde informatie. 
2. Decretaal is voorzien dat het interactief afstandsonderwijs in het schooljaar 2027-2028 
wordt geÃ«valueerd met het oog op mogelijke bijsturing.
3. Het regelgevend kader voor interactief afstandsonderwijs in het secundair onderwijs 
bevat de basisprincipes en randvoorwaarden die garanderen dat het afstandsonderwijs 
door elke school op een kwaliteitsvolle manier wordt aangeboden. Het is een minimaal 
regelgevend kader, dat aan scholen maximale mogelijkheden geeft om, volgens het 
eigen pedagogisch project, het interactief afstandsonderwijs autonoom vorm te geven. 
Scholen worden niet verplicht om samen te werken in een lerend netwerk, maar als 
scholen dat wensen kunnen ze daar zelf het initiatief toe nemen.
