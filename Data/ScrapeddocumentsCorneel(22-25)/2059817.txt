title: Premies voor elektrische wagens - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2059817
thema link: https://www.vlaamsparlement.be/parlementaire-documenten/schriftelijke-vragen/1812953
SCHRIFTELIJKE VRAAG
nr. 768
van BART CLAES
datum: 14 maart 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Premies voor elektrische wagens  -  Stand van zaken
Het digitaal loket om de premie voor een elektrische wagen aan te vragen werd begin 
februari 2024 actief.
1. Hoeveel premies voor nieuwe elektrische wagens werden al aangevraagd en hoeveel 
werden er goedgekeurd?
2. Hoeveel premies voor tweedehands elektrische wagens werden al aangevraagd en 
hoeveel werden er goedgekeurd?
3. Voor welk totaalbedrag werden er al premies aangevraagd? Volstaat het 
vooropgestelde budget nog? Wat zal de minister ondernemen wanneer het budget niet 
volstaat?
4. Als er aanvragen werden afgekeurd, wat was daarvoor dan de reden?
5. Hoeveel van de aanvragen voor een premie gebeurden op vraag van een natuurlijk 
persoon en hoeveel op vraag van een vereniging of bedrijf? Graag een overzicht, 
opgesplitst tussen nieuwe elektrische wagens enerzijds en tweedehandswagens 
anderzijds.
6. Is er een mogelijkheid om de aanvragen door bedrijven en verenigingen in te kijken?
7. Hoe evalueert de ministers die cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 768 van 14 maart 2024
van BART CLAES
1. Stand van zaken op 21 maart 2024: 
Totaal In behandeling
2477 2477
2. Zie hieronder: 
Totaal In behandeling
482 482
3. Er werd op datum van 21 maart 2024 al voor een totaalbedrag van 11.343.000 euro 
aan premies aangevraagd.
4. Aanvragen kunnen enkel worden afgewezen als ze niet voldoen aan de voorwaarden 
zoals opgelegd in het BVR. Wagens die reeds bij aanmelding werden afgewezen, 
hadden als afkeuringsreden vooral een te hoog aankoopbedrag of dat de wagen niet 
zero-emissie was.
5. Zie hieronder:
Nieuw Tweedehands
Natuurlijk persoon 1956 472
Vzw 20 0
Aanbieder autodelen 19 10
6. Conform art. 2 §7 van het BVR over de invoering van een premie voor zero-
emissievoertuigen zullen de aanvraaggegevens van verenigingen zonder 
winstoogmerk en ondernemingen die autodelen aanbieden, openbaar worden 
gemaakt in het Vlaams subsidieregister. Dit kan online geraadpleegd worden via 
https://subsidieregister.vlaanderen.be/ords/xxsr/r/subsidieregister/home?clear=1&s
ession=3221227374271&cs=3rP7QwqskElElsN2hXn6pYq_1koC19J28v83FpecbVQDq
62ruI0_wYNmjVdtoz3Ixi9w0c8HiflnyGA7bicXUOw
Aangezien er nog geen aanvragen zijn afgehandeld en uitbetaald, zijn er op dit 
moment ook nog geen gegevens in dit register opgenomen.
7. Het is duidelijk dat de premie, die werd ingevoerd in navolging van de aanpassing van 
het Vlaams Energie en klimaatplan (VEKP) en naar het voorbeeld van omliggende 
landen, het verwachte effect heeft. Naast de uitrol van de publieke en semi-publieke 
laadinfrastructuur waar ik deze legislatuur een enorm verschil maakte, zal dit zorgen 
voor de vergroening van het wagenpark en minder CO² uitstoot. 
