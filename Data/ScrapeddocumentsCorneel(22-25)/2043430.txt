title: Bouw nieuwe Steenbruggebrug - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2043430
thema link: https://www.vlaamsparlement.be/parlementaire-documenten/schriftelijke-vragen/1797464
SCHRIFTELIJKE VRAAG
nr. 552
van MERCEDES VAN VOLCEM
datum: 24 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Bouw nieuwe Steenbruggebrug  -  Stand van zaken
In juli kreeg De Vlaamse Waterweg van de Vlaamse Regering de omgevingsvergunning 
voor het project rond de bouw van een nieuwe Steenbruggebrug. Daartegen werden echter 
enkele verzoekschriften tot schorsing en/of nietigverklaring ingediend bij de Raad voor 
Vergunningsbetwistingen. Momenteel lopen gesprekken met de indieners van die 
verzoekschriften om de plooien glad te strijken.
Een uitspraak over de verzoekschriften wordt binnen 1 tot 2 jaar verwacht en in afwachting 
daarvan worden de werkzaamheden niet opgestart. 
1. Hoeveel partijen dienden een verzoekschrift tot schorsing en/of nietigverklaring in?
a) Welke specifieke punten of zorgen komen vanuit die partijen herhaaldelijk naar 
voren over de bouw van de nieuwe Steenbruggebrug? Wat zijn voor die partijen 
de breekpunten?
b) Zijn er concrete resultaten voortgekomen uit de lopende gesprekken met de 
indieners van de verzoekschriften om tot een constructieve oplossing te komen?
c) Werd door de Raad voor Vergunningsbetwistingen al een schorsingsprocedure 
opgestart? Zo ja, wanneer?
2. Acht de minister een dading tussen de betrokken partijen mogelijk? Zo ja, hoe zal de 
minister dat proberen te bereiken?
3. In geval van een dading, welke schikking acht de minister plausibel tussen de partijen?
4. In geval van een dading, welke procedurele stappen zullen worden gezet om het 
project voort te zetten, en op welke termijn?
5. Wanneer verwacht de minister dat de werkzaamheden effectief van start zouden 
kunnen gaan?
6. Kan de minister een helder overzicht geven van de huidige stand van zaken in het 
dossier, met daarbij een vooruitblik op de stappen die nog zullen worden gezet om het 
dossier af te ronden? Gelieve ook de timing per fase mee te delen.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 552 van 24 januari 2024 
van MERCEDES VAN VOLCEM
Ik verwijs hiervoor naar het antwoord op deelvragen 1, 2 en 5 van schriftelijke vraag nr. 
275, gesteld door mevrouw Maaike De Vreese op 24 november 2023.
Ondertussen wordt er volop verder gewerkt aan de finale versie van de 
samenwerkingsovereenkomst, de selectieleidraad en het bestek voor de tweede fase van 
de werken. Er wordt verwacht dat de overheidsopdrachtenprocedure voor de tweede fase, 
die in twee stappen verloopt, in de loop van 2024 kan opgestart worden. 
De start van de werken van deze tweede fase is onder meer afhankelijk van de 
vergunningsproblematiek, de nodige verwervingen, de doorlooptijd van de 
onderhandelingsprocedure en de afstemming met andere werken in de omgeving. 
Volgens de huidige inzichten wordt uitgegaan van een start van de werken voor deze 
tweede fase in 2026.
