title: Departement Cultuur, Jeugd en Media (DCJM) - Nieuwe organisatiestructuur
thema: Jeugdbeleid
pdf link: https://docs.vlaamsparlement.be/pfile?id=2073537
thema link: https://www.vlaamsparlement.be/parlementaire-documenten/schriftelijke-vragen/1832455
SCHRIFTELIJKE VRAAG
nr. 7
van MERCINA CLAESEN
datum: 8 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Departement Cultuur, Jeugd en Media (DCJM)  -  Nieuwe organisatiestructuur
Op 1 oktober 2024 wijzigde de organisatiestructuur van het Departement Cultuur, Jeugd 
en Media. De afdelingen Kennis en Beleid, Waarborgen en Beheren en Subsidiëren en 
Erkennen werden herschikt in twee nieuwe afdelingen. De afdeling Cultuur wordt geleid 
door Carolien Coenen. Leander Price staat aan het hoofd van de afdeling Jeugd, Media en 
Transversaal Beleid. Daarnaast wordt een gloednieuwe afdeling Digitalisering uitgebouwd.
1. Uit hoeveel personen bestaat het team Jeugd onder directeur Bart De Boiserie met 
ingang van 1 oktober 2024?
2. Zijn er op korte dan wel middellange termijn nog aanwervingen gepland voor het team 
Jeugd?
3. Heeft de wijziging van de organisatiestructuur ook budgettaire consequenties? Zo ja, 
welke?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 7 van 8 oktober 2024
van MERCINA CLAESEN
1. Het team Jeugd telde op 1 oktober 2024 tweeëndertig (32) personeelsleden, waarvan 
twee medewerkers een contract bepaalde duur hebben.
2. Op dit ogenblik loopt er een interne vacature beleidsmedewerker Europese en 
Internationale jeugdzaken. Op 15 oktober startte nog een dossierbehandelaar in het 
team Jeugd. Wanneer de directeur van een team wil werven (uit dienst, pensioen, 
nieuwe opdrachten, ...) maakt hij hiervoor een gemotiveerde vraag aan het 
managementcomité op. Het is de taak van het managementcomité om binnen het 
budgettaire kader prioriteiten te stellen. 
3. De wijzigingen aan de organisatiestructuur van het Departement gebeuren 
budgetneutraal. Het gaat om een herstructurering van teams en afdelingen waarbij er 
geen arbeidsplaatsen bijkomen of verloren gaan, er verschuiven wel arbeidsplaatsen. 
