title: Vlaams Meldpunt Taalklachten in de Brusselse ziekenhuizen - Meldingen
thema: Brussel en de Vlaamse Rand
Gezondheid
pdf link: https://docs.vlaamsparlement.be/pfile?id=2040898
thema link: https://www.vlaamsparlement.be/parlementaire-documenten/schriftelijke-vragen/1799135
SCHRIFTELIJKE VRAAG
nr. 224
van KLAAS SLOOTMANS
datum: 30 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Vlaams Meldpunt Taalklachten in de Brusselse ziekenhuizen  -  Meldingen
Via het Vlaams Meldpunt Taalklachten in de Brusselse ziekenhuizen kan men een klacht 
indienen over de Nederlandsonkundigheid in Brusselse ziekenhuizen en de 100-diensten 
(zoals de ambulance). 
1. Kan de minister in verband met het Vlaams Meldpunt Taalklachten in de Brusselse 
ziekenhuizen voor het jaar 2023 meedelen: 
a) hoeveel klachten er werden ingediend; 
b) tegen welke ziekenhuizen de klachten werden ingediend; 
c) om welke diensten het daarbij ging?
2. Heeft de minister of de Vlaamse Regering het afgelopen jaar een of meerdere 
initiatieven genomen om aan die wantoestand een einde te maken? Zo ja, welke, met 
welk resultaat? Zo niet, waarom niet? Welke verdere initiatieven worden nog 
overwogen of genomen? 
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 224 van 30 januari 2024
van KLAAS SLOOTMANS
1. a. In 2023 werden 13 klachten ingediend.
b. De betrokken ziekenhuizen zijn het Iris Ziekenhuis Zuid, campus Joseph Bracops (2 
klachten), het Iris ziekenhuis Zuid, campus Molière (1 klacht), het Universitair 
Verpleegcentrum Brugman (1 klacht), het Erasmus ziekenhuis (2 klachten), het 
Universitair Medisch centrum St-Pieter (2 klachten), het Universitair Ziekenhuis St-
Luc (2 klachten), het Universitair kinderziekenhuis Koningin Fabiola (1 klacht) en 
het Chirec Delta ziekenhuis Oudergem (1 klacht). Er was ook 1 klacht over de 
huisartsenwachtpost Pacheco.
c. De betrokken diensten zijn het onthaal, de spoedgevallendienst, de MUG-dienst, 
verpleegeenheden en de facturatie.
2. Het handhaven van de taalwetgeving in bovengenoemde ziekenhuizen valt buiten mijn 
bevoegdheid. Het Vlaams meldpunt ontvangt de klachten, waarna ze worden 
onderzocht door het Steunpunt Taalwetwijzer. Het Steunpunt bezorgt de klachten aan 
het Departement Zorg, die ze indien nodig op haar beurt overmaakt aan de bevoegde 
overheid met de vraag tot onderzoek en remediëring. Mijn kabinet, het kabinet van 
minister Dalle, het kabinet van minister Maron en het kabinet van minister Van den 
Brandt bespreken in het kader van een werkgroep verdere 
samenwerkingsmogelijkheden aangaande de Nederlandsonkundigheid in Brusselse 
ziekenhuizen.   
