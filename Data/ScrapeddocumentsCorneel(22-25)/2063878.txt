title: Onderwijs aan gedetineerden - Stand van zaken (2)
thema: Onderwijs en Vorming
pdf link: https://docs.vlaamsparlement.be/pfile?id=2063878
thema link: https://www.vlaamsparlement.be/parlementaire-documenten/schriftelijke-vragen/1825806
SCHRIFTELIJKE VRAAG
nr. 387
van KAROLIEN GROSEMANS
datum: 3 mei 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijs aan gedetineerden  -  Stand van zaken (2)
In het antwoord op mijn schriftelijke vraag nr. 244 van 12 januari 2024 kreeg ik van de 
minister cijfers over het aantal gedetineerden dat tijdens het schooljaar 2021-2022 een 
opleiding volgde in een gevangenis in Vlaanderen. 
1. Graag een update van deze gegevens voor het schooljaar 2022-2023.
2. Welke beleidsinitiatieven zal de minister nog nemen om meer gedetineerden warm te 
maken om een opleiding in de gevangenis te volgen?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 387 van 3 mei 2024 
van KAROLIEN GROSEMANS
1. De gegevens van het volwassenenonderwijs voor schooljaar 2022-2023 zijn nog niet 
definitief. Ik kan daarom de cijfers nog niet meegeven. De gevalideerde cijfers worden 
verwacht tegen september 2024. Hierbij worden de regels gevolgd rond de declaratie 
van officiÃ«le statistieken zoals opgesteld binnen het netwerk Statistiek Vlaanderen.
2. Op dit moment wordt ingezet op de bestendiging van de lopende beleidsinitiatieven. 
Zo blijft het inzetten op digitalisering, in samenwerking met het directoraat-generaal 
Penitentiaire inrichtingen (DG EPI) en het Agentschap Justitie en Handhaving, een 
belangrijk werkpunt zodat er vanuit elke gevangenis in Vlaanderen en Brussel digitale 
examens bij de Examencommissie afgelegd kunnen worden. Ook wordt de Vlaamse 
Leidraad voor het onderwijsaanbod in de gevangenissen in elke gevangenis verder 
uitgerold en nauwgezet gemonitord via de beheersovereenkomst met Vocvo. 
In maart 2024 werd verder, in het kader van de capaciteitsuitbreiding in de 
penitentiaire instellingen, een extra budget van 160.000 euro toegekend aan Vocvo 
om het onderwijsaanbod, gestoeld op de Vlaamse Leidraad, te versterken in de 
gevangenissen van Haren, Dendermonde, Ieper, Sint-Gillis en de hulpgevangenis van 
Dendermonde. 
