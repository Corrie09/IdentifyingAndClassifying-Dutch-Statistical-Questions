title: Subsidieoproep innovatieve overheidsopdrachten - Aanvragen
thema: Wetenschap en Innovatie
pdf link: https://docs.vlaamsparlement.be/pfile?id=2019991
thema link: https://www.vlaamsparlement.be/parlementaire-documenten/schriftelijke-vragen/1791428
SCHRIFTELIJKE VRAAG
nr. 129
van BRECHT WARNEZ
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Subsidieoproep innovatieve overheidsopdrachten  -  Aanvragen
Elke Vlaamse overheidsorganisatie of organisatie uit de publieke sector wordt 
geconfronteerd met grote en kleine uitdagingen die om innovatieve oplossingen vragen. 
Het Programma Innovatieve Overheidsopdrachten (PIO) biedt hun de kans om innovatieve 
oplossingen te laten ontwikkelen en valideren voor de diverse problemen en uitdagingen, 
waarmee ze worden geconfronteerd. Het programma ondersteunt de overheidsorganisaties 
en organisaties uit de publieke sector bij het opstellen van hun aanbesteding en biedt 
financiële ondersteuning bij aankoop van de innovatieve oplossing.
De aanvragers moesten hun project mondeling toelichten aan een jury samengesteld uit 
VLAIO- en PIO-adviseurs op woensdag 8, donderdag 9 of vrijdag 10 november 2023. De 
selectie binnen PIO, begin december 2023, geeft een engagement tot partnerschap en 
begeleiding bij het doorlopen van het volledige aankooptraject, maar houdt nog geen 
toezegging in qua cofinanciering van het project. Daarover wordt pas beslist eens de 
voorbereidingsfase heeft geleid tot een concreet draft-bestek of opdrachtdocument, 
inclusief raming. 
Om ook cofinanciering te genieten, moet het project voldoende innovatief en relevant zijn. 
De cofinanciering bedraagt maximaal 50% van het aankoopbedrag en voor het ontwikkelen 
of valideren van innovatieve oplossingen kan PIO tot circa 1 miljoen euro cofinanciering 
aanreiken. Daarnaast kan PIO ongeveer 35.000 euro per project inzetten voor het inhuren 
van externe expertise om de innovatieve aankoop grondig voor te bereiden. 
Gelieve alle gegevens beschikbaar te stellen in Excel.
1. Hoeveel aanvragen werden ingediend?
a) Graag een overzicht per provincie.
b) Graag een overzicht per soort indiener (stad/gemeente, OCMW, vzw, bedrijf, etc.).
2. Hoeveel aanvragen werden geselecteerd op basis van de mondelinge project-
voorstelling op 8, 9 en 10 november? 
a) Graag een overzicht per provincie.
b) Graag een overzicht per soort indiener (stad/gemeente, OCWM, vzw, bedrijf, etc.).
3. Graag per gemeente een overzicht van alle geselecteerde West-Vlaamse projecten, 
met een korte projectbeschrijving.
4. Wat was de voornaamste reden van afwijzing? 
5. Is de minister tevreden over de stand van zaken in de subsidieoproep?
a) Ziet de minister nu al nood aan verdere maatregelen met betrekking tot het 
innoveren van overheidsopdrachten? Zo ja, welke?
b) Is de minister tevreden met de geografische spreiding van de aanvragen?
6. Wat is het totale vooropgestelde budget voor deze subsidie?
7. Wanneer verwacht de minister te weten welke projecten naast begeleiding ook 
cofinanciering zullen genieten? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 129 van 21 december 2023
van BRECHT WARNEZ
1. In 2023 werden er bij het Programma Innovatieve Overheidsopdrachten (PIO) in totaal 
drieëntwintig (23) projectaanvragen ingediend, waarvan twintig (20) 
projectaanvragen in het voorjaar met indiendatum 23 maart 2023 en drie (3) 
projectaanvragen in het najaar met indiendatum 12 oktober 2023. Eén van de 
projectaanvragen ingediend in oktober 2023 was een herwerkte aanvraag die in het 
voorjaar 2023 niet was weerhouden. 
a) Twaalf (12) projectaanvragen werden in 2023 ingediend door organisaties die 
behoren tot de Vlaamse overheid (= centrale departementen en agentschappen) 
waarbij de locatie van de overheidsorganisatie – meestal Brussel is – terwijl het 
werkingsveld van de betreffende organisatie Vlaanderen breed is. De opdeling per 
provincie lijkt mij voor deze groep van projectaanvragers dan ook minder relevant.  
Van de elf (11) projectaanvragen die werden ingediend door overheids- of publieke 
organisaties die niet tot de Vlaamse overheid behoren, zijn er:
•drie (3) projectaanvragen ingediend door organisaties waarvan de 
vestigingszetel en/of werking verder reikt dan één van de Vlaamse 
provincies; 
•drie (3) projectaanvragen ingediend door organisaties gevestigd en 
werkzaam in de provincie Antwerpen; 
•drie (3) projectaanvragen ingediend door organisaties gevestigd en 
werkzaam in de provincie Oost-Vlaanderen; en
•twee (2) projectaanvragen ingediend door organisaties gevestigd en 
werkzaam in de provincie West-Vlaanderen. 
b) Er werden in 2023 twaalf (12) projectaanvragen ingediend door een organisatie 
die behoort tot de Vlaamse Overheid, één (1) projectaanvraag ingediend door een 
intercommunale, drie (3) projectaanvragen ingediend door een stad/gemeente, 
twee (2) projectaanvragen door een provinciale overheidsorganisatie, één (1) 
projectaanvraag door een zorginstelling en vier (4) projectaanvragen door ‘overige’ 
publieke organisaties.  
2. Er werden in totaal zestien (16) projectaanvragen geselecteerd of ontvankelijk 
bevonden in 2023, waarvan dertien (13) projectaanvragen in het voorjaar en drie (3) 
projectaanvragen in het najaar. 
a) Acht (8) ontvankelijk bevonden projectaanvragen werden in 2023 ingediend door 
een organisatie die behoort tot de Vlaamse overheid. Omwille van het ruimere 
werkingsveld van deze organisaties dan de locatie van hun vestigingszetel is de 
opdeling per provincie mijn inziens minder relevant. 
Van de acht (8) andere ontvankelijk bevonden of geselecteerde projectaanvragen 
die werden ingediend door een organisatie die niet behoort tot de Vlaamse overheid, 
zijn er: 
•Twee (2) projectaanvragen ingediend door organisaties waarvan de werking 
verder reikt dan één van de Vlaamse provincies; 
•Drie (3) projectaanvragen ingediend door organisaties gevestigd en 
werkzaam in de provincie Antwerpen; 
•Twee (2) projectaanvragen ingediend door organisaties gevestigd en 
werkzaam in de provincie Oost-Vlaanderen; 
•Eén (1) projectaanvraag ingediend door een organisatie gevestigd en 
werkzaam in de provincie West-Vlaanderen. 
b) Van de in totaal zestien (16) projectaanvragen die in 2023 werden geselecteerd of 
ontvankelijk bevonden, werden er: 
•Acht (8) ingediend door een organisatie die tot de Vlaamse overheid 
behoort; 
•Eén (1) ingediend door een intercommunale; 
•Twee (2) ingediend door een stad; 
•Eén (1) ingediend door een provinciale overheidsorganisatie; 
•Eén (1) ingediend door een zorginstelling; en
•Drie (3) ingediend door ‘overige’ publieke organisaties.  
3. Er werd één (1) projectaanvraag geselecteerd of ontvankelijk bevonden in 2023 die 
werd ingediend door een provinciale overheidsorganisatie gevestigd in de provincie 
West-Vlaanderen. 
Het betreft het project “IPM-expert” van Inagro dat tot doel heeft een applicatie, IPM-
expert, te ontwikkelen die de individuele teler gidst bij de implementatie van IPM-
strategieën op maat van zijn bedrijf en teelten. IPM of geïntegreerde 
gewasbescherming is een teeltmethode die past in een duurzaam gebruik van 
gewasbeschermingsmiddelen. Meer info over het project is te vinden op 
https://www.innovatieveoverheidsopdrachten.be/projecten/ipm-expert.  
4. Van de drieëntwintig (23) in 2023 ingediende projectaanvragen werden zeven (7) 
projectaanvragen niet-ontvankelijk bevonden en dus niet geselecteerd. 
Tijdens de beoordeling wordt eerst en vooral nagegaan of de aanvragende organisatie 
en de doelstelling van het project binnen de scope van het PIO passen en of de 
projectaanvraag voldoende informatie bevat, vervolgens wordt de aanvraag op basis 
van volgende vijf criteria beoordeeld: kwaliteit van de behoeftebepaling, kwaliteit van 
de preliminaire marktverkenning, inschatting van het innovatief karakter, inschatting 
van de potentiële meerwaarde en impact van het project en tenslotte de ‘inzet en 
engagement’ van de projectaanvrager(s). Scoort de projectaanvraag op één van deze 
criteria onvoldoende, dan wordt de projectaanvraag negatief geadviseerd. 
Wat de zeven (7) niet-ontvankelijke bevonden of niet-geselecteerde projectaanvragen 
betreft, zijn de voornaamste redenen van afwijzing: het onvoldoende onderbouwen of 
aantonen van het innovatief karakter van het project, de beschrijving van de inzet 
en/of engagement van de projectaanvrager(s) die onduidelijkheden of leemtes bevat 
en de potentiële meerwaarde en impact die niet voldoende wordt aangetoond of 
onderbouwd. 
5. Ik ben tevreden over de instroom van PIO-projectaanvragen in 2023 n.a.v. de PIO 
open oproep 2023 met twee indiendata (voorjaar – najaar). 
Hierbij wens ik ook te verwijzen naar de externe evaluatie van het PIO welke in de 
periode december 2021 – juni 2022 werd uitgevoerd door een onafhankelijk bureau. 
Onder meer op basis van de aanbevelingen van deze doorlichting wordt het PIO vanaf 
1 januari 2024 verdergezet als een regulier innovatie instrument binnen de VLAIO 
werking (zie VR 2022 2312 MED.0466/1 - 
https://beslissingenvlaamseregering.vlaanderen.be/document-
view/63A047D5DBF1CAE811021818). Vóór 1 januari 2024 opereerde het PIO als een 
tijdelijk pilootprogramma binnen het kader van een N-project.
a) Voor de missie, strategische en operationele doelstellingen en de daaraan 
gekoppelde acties van het PIO voor de periode 2024 – 2025, verwijs ik graag naar 
het PIO-plan van aanpak 2024 – 2025 dat ter mededeling aan de Vlaamse Regering 
werd voorgelegd (zie VR 2023 0812 MED.0445/1, 
https://beslissingenvlaamseregering.vlaanderen.be/document-
view/656DF21AE2E2C9E5814BE433 en VR 2023 0812 MED.0445/2 
https://beslissingenvlaamseregering.vlaanderen.be/document-
view/656DF21AE2E2C9E5814BE432). 
De missie en ambitie van het PIO – de Vlaamse publieke sector stimuleren om 
méér in te zetten op innovatie via overheidsopdrachten - blijven ongewijzigd en 
het PIO zal ook in 2024 – 2025 blijven bijdragen tot volgende strategische 
doelstellingen: 
•de werking van de Vlaamse publieke sector moderniseren en de kwaliteit 
en efficiëntie van publieke diensten verbeteren; 
•innovaties te realiseren voor specifieke uitdagingen in domeinen van 
maatschappelijk belang; 
•de groei en competitiviteit van ondernemingen versterken door diffusie van 
innovaties te versnellen en markten te vernieuwen.
De realisatie van de PIO-missie zal in 2024 – 2025 gebeuren via volgende vijf 
operationele doelstellingen met telkens bijhorende acties:
•het versterken van de portfolio van projecten; 
•het verder uitbouwen van het PIO-netwerk voor sensibilisering en 
kennisdeling rond innovatieve overheidsopdrachten; 
•het PIO internationaal op de kaart zetten; 
•integreren van ‘innovatieve overheidsopdrachten’ als instrument in de 
Vlaamse publieke sector; en 
•het optimaliseren van het intern beheer van het PIO. 
b) Gelet op het relatief beperkt aantal aanvragen vanuit decentrale (lokale of 
provinciale) organisaties kunnen geen relevante conclusies getrokken worden uit 
de vermelde geografische spreiding.  
6. De uitgavenbegroting 2024 voorziet een bedrag van 2,78 miljoen euro voor het PIO 
op het Fonds voor Innoveren en Ondernemen.
7. Een geselecteerde PIO-projectaanvraag kan genieten van begeleiding door het PIO-
team welke op maat wordt voorzien conform de specifieke noden van het project. 
Gangbaar zal een PIO-projectaanvraag eerst een voorbereidingstraject doorlopen, 
bestaande uit een behoefte- en/of marktanalyse/marktconsultatie. Het PIO rekent op 
een zestal maanden voor het voorbereidingstraject, al kan dit korter of langer duren 
naargelang de noden van het project. Voor het aankoopproces, bestaande uit o.m. het 
bepalen van de aankoopstrategie, de keuze van de plaatsingsprocedure, de opmaak 
van de opdrachtdocumenten en het voeren van het aankoop- en plaatsingsproces 
rekent het PIO minstens een zestal maanden, al neemt dit vaak langer in beslag. De 
beslissing over eventuele cofinanciering kan pas worden genomen op basis van een 
concreet ontwerp-bestek of opdrachtdocument inclusief raming. 
