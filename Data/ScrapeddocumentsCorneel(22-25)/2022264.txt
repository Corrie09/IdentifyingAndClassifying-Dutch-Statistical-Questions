title: Uitrol snelladers - Stand van zaken
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2022264
thema link: https://www.vlaamsparlement.be/parlementaire-documenten/schriftelijke-vragen/1784352
SCHRIFTELIJKE VRAAG
nr. 321
van MARINO KEULEN
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Uitrol snelladers  -  Stand van zaken
Het succes van de invoering van elektrische wagens wordt voor een groot deel mee bepaald 
door de aanwezigheid van snelladers. Immers de gemiddelde afstand woon-werkverkeer 
is 23 km, dus 46 km voor een hele dag. Met een gewoon stopcontact betekent dat 4 uur 
laden. 27,5% van alle woningen is open bebouwing wat betekent dat er al 907.500 
laadpunten zijn die voldoen aan de meest voorkomende nood.
Het gaat dus over die keren dat men meer afstand moet afleggen en daarvoor heeft men 
niet altijd een publieke laadpaal nodig aangezien veel werkgevers op hun terrein nu al in 
laadpalen voorzien voor hun werknemers.
De grootste nood is er wanneer men langere afstanden moet doen of meerdere afstanden 
op een dag waardoor het totaalaantal kilometer voor die dag hoog uitvalt. Dan zijn de 
snelladers de oplossing.
De minister is volop bezig met de uitrol van snelladers in Vlaanderen.
1. In hoeveel snelladers werd al voorzien via dat plan, waar staan ze (opgedeeld tussen 
gewone gewestwegen en autosnelwegen), in welke provincie en wat is de laadsnelheid 
van elk van die snelladers?
2. Welke staan er nog op de planning?
3. Wat is de gemiddelde doorlooptijd tussen bepaling van locatie en effectieve realisatie?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 321 van 1 december 2023
van MARINO KEULEN
1. Er wordt op verschillende manieren aan de uitrol van (ultra)snelladers gewerkt, zowel 
op privaat als op openbaar domein. Dat heeft geresulteerd in de onderstaande cijfers 
voor snelladers (vaak 50 kW) en ultrasnelladers (vaak 150 kW). Deze laadpalen staan 
verspreid over Vlaanderen. Actuele informatie over de locaties is terug te vinden op 
de website van MOW: https://mow.vlaanderen.be/laadpalen.
Voor het private domein wordt gewerkt met subsidies via projectcalls. Zowel in 2021, 
2022 als 2023 konden projecten worden ingediend voor publiek toegankelijke 
(ultra)snelladers. Bij een volledige uitvoering van de drie projectcalls (eind 2025) zou 
dit resulteren in 359 snelle laadpunten en 1785 ultrasnelle laadpunten.    
Voor het openbare domein heeft het project BENEFIC gelopen, waarbij projecten 
langs het TEN-T netwerk en in de ‘urban nodes’ zijn gefinancierd met Europese 
middelen. Tijdens de looptijd van het programma werden 23 snelladers en 27 
ultrasnelladers uitgerold in 11 verschillende projecten. 
Daarnaast heeft het Agentschap Wegen en Verkeer (AWV) calls georganiseerd om 
(ultra)snelladers te laten plaatsen op dienstenzones en op carpoolparkings. Hiermee 
wordt vooral gewerkt in functie van de  doelstelling om langs hoofdwegen om de 25 
km (ultra)snellaadinfrastructuur te voorzien. Ondertussen zijn er 83 locaties 
gerealiseerd van de 130 die er tegen 2025 voorzien zijn.  publiek november 
2023Laadpunten 
normaal vermogenSnellaadpuntenUltrasnellaadpuntensemi-publiek 
november 2023Laadpunten normaal 
vermogen Snellaadpunten Ultrasnellaadpunten
Antwerpen 2536 74 149 Antwerpen 6011 76 44
Limburg 916 70 81 Limburg 2667 52 25
Oost-Vlaanderen 2195 79 139 Oost-Vlaanderen 4775 81 50
Vlaams Brabant 1442 81 139 Vlaams Brabant 3145 57 20
West-Vlaanderen 1723 81 163 West-Vlaanderen 5223 76 90
Totaal 8812 385 671 Totaal 21821 342 229
publiek november 
2023Laadpunten 
normaal vermogenSnellaadpuntenUltrasnellaadpuntensemi-publiek 
november 2023Laadpunten normaal 
vermogen Snellaadpunten Ultrasnellaadpunten
Antwerpen 2536 74 149 Antwerpen 6011 76 44
Limburg 916 70 81 Limburg 2667 52 25
Oost-Vlaanderen 2195 79 139 Oost-Vlaanderen 4775 81 50
Vlaams Brabant 1442 81 139 Vlaams Brabant 3145 57 20
West-Vlaanderen 1723 81 163 West-Vlaanderen 5223 76 90
Totaal 8812 385 671 Totaal 21821 342 229
Provincie Aantal reeds met 
(ultra)snellaadinfrastructuur 
uitgeruste locaties langs 
autosnelweg Aantal reeds met 
(ultra)snellaadinfrastructuur 
uitgeruste locaties langs 
gewestweg 
Antwerpen 9 6 
Limburg 7 7 
Oost-
Vlaanderen 8 9 
Vlaams-
Brabant 9 13 
West-
Vlaanderen 5 10 
Bij aanvang worden er doorgaans 4 à 6 laadpunten voorzien per locatie. Het 
merendeel van de laadpunten heeft een vermogen van meer dan 150 kW (10 CPE). 
Doorgaans zijn er namelijk 2 laadpunten per (ultra)snellaadpaal waarvan het 
vermogen een capaciteit heeft van 300 tot 350 kW. Een laadpunt kan bijgevolg, indien 
er geen simultaan gebruik is, het maximaal vermogen van de laadpaal geven. Bij 
simultaan gebruik zal dit gemiddeld 150 kW zijn indien de wagen het 
snellaadvermogen ook kan laden.  
 
Tot slot loopt een gunningsprocedure voor inter- en intrastedelijke (ultra)snelladers 
in samenwerking met de lokale overheden. De eerste locaties worden binnenkort in 
de markt gezet.  
2. Een groot deel van de gegunde projecten op het private domein is nog in uitvoering. 
Voor de calls van het AWV kan worden meegegeven dat de volgende locaties nog 
uitgerust worden met (ultra)snellaadinfrastructuur:
  
Provincie Aantal locaties langs 
autosnelweg Aantal locaties langs 
gewestweg 
Antwerpen 4 7 
Limburg 1 4 
Oost-Vlaanderen 4 6 
Vlaams-Brabant 6 4 
West-Vlaanderen 4 7 
 
3. Voor de AWV-dossiers is de gemiddelde doorlooptijd tussen de 14 à 18 maanden voor 
(ultra)snellaadinfrastructuur. Voor de dossiers op het private domein verschilt dit van 
project tot project. Veel hangt ook af van of er bijvoorbeeld nog een bijkomende 
middenspanningscabine voorzien moet worden voor de plaatsing van de 
(ultra)snelladers, aangezien deze op zichzelf al een hele procedure moet doorlopen.
