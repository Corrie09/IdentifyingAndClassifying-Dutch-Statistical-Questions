title: Basisbereikbaarheid fase 2 - Klachten
thema: Mobiliteit en Verkeer
pdf link: https://docs.vlaamsparlement.be/pfile?id=2043786
thema link: https://www.vlaamsparlement.be/parlementaire-documenten/schriftelijke-vragen/1797523
SCHRIFTELIJKE VRAAG
nr. 553
van ELS ROBEYNS
datum: 25 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Basisbereikbaarheid fase 2  -  Klachten
Gebruikers van het openbaar vervoer voor wie het kernnet en het aanvullend net geen 
oplossing bieden, kunnen sinds 6 januari 2024 een beroep doen op flexvervoer. Over de 
uitrol van basisbereikbaarheid fase 2 in het algemeen en flexvervoer in het bijzonder 
bereikten mij verschillende klachten.
1. Graag een overzicht per vervoerregio van het aantal klachten over fase 2 voor 6 januari 
2024.
a) Hoeveel van die klachten werden al beantwoord? Waarover handelen de klachten 
vooral? Graag info per vervoerregio.
b) Hoeveel van die klachten gaan specifiek over het gebruik van de Hoppinapp? Over 
flexvervoer in het algemeen? Waarover gaan die klachten concreet? Graag info 
per vervoerregio.
c) Van wie komen de klachten? Reizigers? Lokale besturen? Bedrijven? …? Graag info 
per vervoerregio.
d) Werden er op basis van de klachten al aanpassingen gedaan? Zo ja, welke? Graag 
info per vervoerregio.
2. Graag een overzicht per dag per vervoerregio van het aantal klachten over fase 2 
vanaf 6 januari 2024.
a) Hoeveel van die klachten werden al beantwoord? Waarover handelen de klachten 
vooral? Graag info per vervoerregio.
b) Hoeveel van die klachten gaan specifiek over het gebruik van de Hoppinapp? Over 
flexvervoer in het algemeen? Waarover gaan die klachten concreet? Graag info 
per vervoerregio.
c) Van wie komen de klachten? Reizigers? Lokale besturen? Bedrijven?...? Graag info 
per vervoerregio.
d) Werden er op basis van de klachten al aanpassingen gedaan? Zo ja, welke? Graag 
info per vervoerregio.
3. Welke doorlooptijd stelt de minister voorop voor het behandelen van klachten? Hoe 
loopt de klachtenprocedure? Wie beslist of er op basis van de klachten aanpassingen 
komen? Hoe verloopt dat proces? Gebeurt dat door De Lijn zelf? Gebeurt dat bilateraal 
tussen De Lijn en de gemeente? Gebeurt dat via overleg in de vervoerregio?
4. Chauffeurs van de flexbus rijden via gps, maar dat zou niet altijd op de meest efficiënte 
wijze gebeuren volgens reizigers. 
Zijn chauffeurs verplicht de route van de gps te volgen? Als ze dat niet doen, krijgen 
ze dan een sanctie?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 553 van 25 januari 2024
van ELS ROBEYNS
Omdat De Lijn extra tijd nodig heeft om de nodige gegevens te verzamelen, zal u de 
gevraagde info ontvangen in een aanvullend antwoord tegen midden maart 2024.
