title: Centra algemeen welzijnswerk (CAW's) - Slachtofferhulp
thema: Welzijn en Gezin
pdf link: https://docs.vlaamsparlement.be/pfile?id=2062559
thema link: https://www.vlaamsparlement.be/parlementaire-documenten/schriftelijke-vragen/1815843
SCHRIFTELIJKE VRAAG
nr. 323
van KATRIEN SCHRYVERS
datum: 25 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Centra algemeen welzijnswerk (CAW's)  -  Slachtofferhulp
Als mensen het slachtoffer worden van een misdrijf, worden ze in eerste instantie 
opgevangen door slachtofferbejegening vanuit de politie. Als een slachtoffer aangeeft nood 
te hebben aan verdere begeleiding, dan worden de contactgegevens van het slachtoffer 
door de politie bezorgd aan de dienst slachtofferhulp van het CAW. Vanuit het CAW zal 
vervolgens contact worden opgenomen met het slachtoffer. De slachtofferhulp die vanuit 
het CAW geboden wordt, kan heel uiteenlopend zijn. Niet elk slachtoffer heeft nood aan 
een langdurige begeleiding, soms zal een eenmalig gesprek al volstaan. Het hoeft ook niet 
noodzakelijk te gaan om psychosociale hulp, sommige slachtoffers hebben vooral nood aan 
goede informatie over zaken zoals burgerlijke partijstelling. Naast een doorverwijzing door 
de politie kunnen mensen zich ook zelf aanmelden bij de dienst slachtofferhulp van het 
CAW.
In antwoord op eerdere schriftelijke vragen (meest recent nr. 649 van 28 april 2023) 
verkreeg ik cijfers ter zake.
1. Hoeveel cliënten werden onthaald en begeleid door de diensten slachtofferonthaal van 
de CAW’s de voorbije vijf jaar? Graag een opdeling per jaar en telkens per CAW en 
naargelang het gaat om een doorverwijzing door slachtofferbejegening (door de politie 
of een zorgcentrum na seksueel geweld) dan wel om een contactopname op eigen 
initiatief van de burger.
2. Hoe verhoudt het aantal cliënten dat in 2023 onthaald en begeleid werd door de 
diensten slachtofferonthaal zich tot het totale aantal cliënten dat onthaald en begeleid 
werd door de CAW’s in 2023?
3. Wat is momenteel de wachttijd vooraleer een begeleidingstraject slachtofferhulp kan 
worden opgestart? Graag een overzicht per CAW.
4. Hoelang duren de trajecten slachtofferbegeleiding bij een CAW? 
5. Hoeveel contactopnames vinden er plaats per begeleidingstraject? 
6. Hoeveel middelen gaan er naar slachtofferhulp van het CAW? Graag een overzicht voor 
de afgelopen vijf jaar en een opdeling per CAW.
7. Wat is de personeelsinzet voor de diensten slachtofferhulp van het CAW? Graag een 
overzicht van het aantal voltijdsequivalenten (vte’s) voor de afgelopen vijf jaar en een 
opdeling per CAW.
8. Hoeveel personeelsleden van de diensten slachtofferhulp zijn momenteel langdurig 
afwezig door ziekte? Graag een opdeling per CAW.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 323 van 25 maart 2024
van KATRIEN SCHRYVERS
1.
Aantal slachtoffers in 
onthaal 2023 2022 2021 2020 2019
CAW Antwerpen 1.901 1.913 1.905 1.587 1.521
Waarvan doorverwezen door 
politie354 431 523 526 443
Waarvan doorgestroomd naar 
begeleiding door slachtofferhulp628 607 753 591 402
CAW Boom-Mechelen-Lier 808 758 784 673 321
Waarvan doorverwezen door 
politie179 222 198 152 90
Waarvan doorgestroomd naar 
begeleiding door slachtofferhulp369 251 75 119 10
CAW Brussel 474 388 379 393 447
Waarvan doorverwezen door 
politie0 25 28 20 27
Waarvan doorgestroomd naar 
begeleiding door slachtofferhulp188 192 206 201 210
CAW Centraal-West-
Vlaanderen929 723 953 830 661
Waarvan doorverwezen door 
politie367 277 336 281 283
Waarvan doorgestroomd naar 
begeleiding door slachtofferhulp342 261 246 175 148
CAW De Kempen 1.470 1.505 1.701 1.404 1.208
Waarvan doorverwezen door 
politie536 541 579 418 298
Waarvan doorgestroomd naar 
begeleiding door slachtofferhulp426 415 271 119 56
CAW Halle-Vilvoorde 905 939 864 836 778
Waarvan doorverwezen door 
politie392 399 357 304 264
Waarvan doorgestroomd naar 
begeleiding door slachtofferhulp384 362 292 223 108
CAW Limburg 1.977 2.141 1.967 2.039 1.953
Waarvan doorverwezen door 
politie744 1022 944 1019 1030
Waarvan doorgestroomd naar 
begeleiding door slachtofferhulp404 426 312 296 247
CAW Noord-West-
Vlaanderen1.002 948 1.105 1.064 1.057
Waarvan doorverwezen door 
politie420 438 500 430 500
Waarvan doorgestroomd naar 
begeleiding door slachtofferhulp90 63 100 95 119
CAW Oost-Brabant 1.039 1.022 962 965 764
Waarvan doorverwezen door 
politie359 339 313 306 180
Waarvan doorgestroomd naar 
begeleiding door slachtofferhulp43 23 24 25 17
CAW Oost-Vlaanderen 3.334 1.976 2.267 2.373 2.472
Waarvan doorverwezen door 
politie1.397 562 657 821 813
Waarvan doorgestroomd naar 
begeleiding door slachtofferhulp825 710 627 626 526
CAW Zuid-West-Vlaanderen 653 634 567 601 664
Waarvan doorverwezen door 
politie274 319 272 309 250
Waarvan doorgestroomd naar 
begeleiding door slachtofferhulp165 163 181 144 145
TOTAAL 14.492 12.948 13.454 12.765 11.846
Waarvan doorverwezen door 
politie5.022 4.575 4.707 4.586 4.178
Waarvan naar psychosociale 
begeleiding slachtofferhulp 3.864 3.473 3.087 2.614 1.988
Bovenstaande cijfers bieden een zicht op het aantal cliënten in het onthaal van CAW 
met een vraag rond het thema dader-slachtofferschap (misdrijven, rampen/terreur, 
verkeersslachtoffers, ingrijpende gebeurtenissen, etc.). Van deze cliënten wordt een 
deel doorverwezen via de politie (slachtofferbejegening). Voor een aantal cliënten werd 
niet geregistreerd of zij al dan niet door politie werden doorverwezen naar een CAW. 
Het aantal doorverwijzingen door politie ligt wellicht dus hoger. Doorverwijzingen door 
de zorgcentra na seksueel geweld worden niet afzonderlijk geregistreerd. Het aantal 
cliënten dat doorstroomt naar een psychosociale begeleiding slachtofferhulp is 
hierboven eveneens weergegeven.
2. In 2023 heeft CAW voor 105.912 cliënten een onthaal gerealiseerd waarvan 14.492 
cliënten met een vraag rond het thema dader-slachtofferschap (misdrijven, 
rampen/terreur, verkeersslachtoffers, ingrijpende gebeurtenissen, etc.). In 2023 heeft 
CAW voor 30.153 cliënten voorzien in een psychosociale begeleiding waarvan 3.864 
cliënten specifiek voor psychosociale begeleiding aan slachtoffers. 
3. Slachtoffers worden proactief binnen 2 werkdagen na aanmelding gecontacteerd. Na 
dit eerste telefonisch contact wordt een persoonlijk (face-to-face) vervolgcontact bij 
CAW of op locatie bij slachtoffers gepland. De periode tussen beide momenten varieert 
van 1 week tot enkele weken, mee afhankelijk van de wensen, noden en 
beschikbaarheid van het slachtoffer.  
4. De duur van een module ‘begeleiding slachtofferschap’ was in 2023 gemiddeld 244,5 
dagen en de mediaan 144 dagen.
5. Het gemiddeld aantal gesprekken binnen de module ‘begeleiding slachtofferschap’ was 
in 2023 5,9 gesprekken.
6. CAW ontvangt een enveloppe-financiering voor de totaliteit van hun opdrachten. Er 
wordt aan de CAW geen subsidie toegekend die specifiek voor hun opdrachten in het 
kader van slachtofferhulp moet ingezet worden.
7. Hulpverleners zijn vaak zowel actief in het onthaal en/of de begeleiding als de nazorg 
van slachtoffers. Slachtoffers kunnen zich spontaan aanmelden bij het CAW, 
bijvoorbeeld via een CAW-huis, via het gratis 0800-nummer, via mail of chat. In dat 
geval worden ze een eerste keer beluisterd en geholpen door de brede groep van 
hulpverleners van CAW. Het is dan ook niet mogelijk weer te geven hoeveel 
hulpverleners specifiek inzetten op hulpverlening aan slachtoffers.
8. De CAW lieten weten dat het ziekteverzuim van de diensten slachtofferhulp binnen de 
CAW vergelijkbaar is met dat van de andere deelwerkingen van CAW.
