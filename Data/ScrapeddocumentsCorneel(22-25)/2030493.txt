title: Participatiemaatschappij Vlaanderen zelfstandigen (PMV/z) - Waarborgregeling
thema: Economie
pdf link: https://docs.vlaamsparlement.be/pfile?id=2030493
thema link: https://www.vlaamsparlement.be/parlementaire-documenten/schriftelijke-vragen/1794385
SCHRIFTELIJKE VRAAG
nr. 187
van MAURITS VANDE REYDE
datum: 12 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Participatiemaatschappij Vlaanderen zelfstandigen (PMV/z)  -  Waarborgregeling
De Generieke Waarborgregeling waarborgt tot 75% van het onderliggende krediet. De 
waarborg kan worden verkregen voor investeringskredieten, kaskredieten en straight 
loans, borgstellingskredieten en leasingovereenkomsten. Voor de waarborg dient de 
onderneming een eenmalige premie te betalen. De premie wordt berekend in functie van 
de omvang en de looptijd van de waarborg. De maximale waarborg bedraagt 1,5 miljoen 
euro.
1. Kan de minister voor 2023 een overzicht geven van de waarborgaanmeldingen 
(inclusief die waarbij het totale waarborgbedrag 750.000 euro overschrijdt)?
a) Hoeveel waarborgdossiers werden in totaal aangemeld? 
b) Welk investeringsbedrag vertegenwoordigen die aanmeldingen?
c) Welk kredietbedrag vertegenwoordigen die aanmeldingen?
d) Welk waarborgvolume vertegenwoordigen die aanmeldingen?
2. Aanmeldingen waarbij het totale waarborgbedrag 750.000 euro overschrijdt, moeten 
worden goedgekeurd door de bevoegde minister op advies van de raad van bestuur 
PMV/z Waarborgen.
a) Hoeveel aanmeldingen betrof het in 2023?
b) Hoeveel van die aanmeldingen werden goedgekeurd?
c) Welk investeringsbedrag vertegenwoordigen die goedgekeurde aanmeldingen?
d) Welk kredietbedrag vertegenwoordigen die goedgekeurde aanmeldingen?
e) Welk waarborgvolume vertegenwoordigen die goedgekeurde aanmeldingen?
3. Om bepaalde redenen kunnen aanmeldingen geweigerd worden.
a) Hoeveel aanmeldingen werden geweigerd in 2023?
b) Om welke redenen werden de aanmeldingen meestal geweigerd?
c) Welk investeringsbedrag vertegenwoordigen die geweigerde aanmeldingen?
d) Welk kredietbedrag vertegenwoordigen die geweigerde aanmeldingen?
e) Welk waarborgvolume vertegenwoordigen die geweigerde aanmeldingen?
f) Zitten die geweigerde aanmeldingen vervat in de sub deelvraag 1 bedoelde cijfers?
4. Hoeveel aanmeldingen (inclusief die waarbij het totale waarborgbedrag 750.000 euro 
overschrijdt) leidden effectief tot een waarborgstelling in 2023?
a) Hoeveel verbintenissen werden finaal afgesloten?
b) Over welk investeringsbedrag gaat het?
c) Over welk kredietbedrag gaat het?
d) Over welk waarborgvolume gaat het?
5. Hoeveel in 2023 goedgekeurde aanmeldingen leidden nog niet tot een 
waarborgstelling? Hoeveel daarvan zullen in de loop van 2024 nog leiden tot een 
waarborgstelling? Over welke bedragen (krediet, waarborg en investering) gaat het?
6. In ruil voor de waarborg moeten ondernemingen een premie betalen. 
Kan de minister een overzicht geven van de premieontvangsten in 2023?
7. Kan de minister voor 2023 een overzicht geven van:
a) de uitwinningen;
b) de terugwinningen;
c) het nettoresultaat (rekening houdende met de ontvangen premies)?
8. Periodiek wordt een prognose gemaakt van de verliesfinanciering. 
a) Welke ramingen worden vandaag als uitgangspunt voor 2024 en volgende jaren 
genomen? Welke verliesfinanciering wordt verwacht gelet op de beschouwde 
scenario’s?
b) Hoeveel premieontvangsten worden geraamd voor 2024?
c)Hoeveel uit- en terugwinningen worden geraamd voor 2024?
d) Welke prognoses worden gehanteerd voor 2025 en volgende jaren?
9. Er worden audits uitgevoerd bij de waarborghouders om na te gaan of de vigerende 
regelgeving correct werd/wordt toegepast.
a) Hoeveel waarborghouders maken vandaag gebruik van de generieke 
waarborgregeling?
b) Kan de minister voor 2023 een overzicht geven van het aantal uitgevoerde 
controles? Graag een overzicht per type uitgevoerde controle.
10. Wat was op 31 december 2023 het totaal uitstaande waarborgvolume inzake de 
generieke waarborgregeling? Over hoeveel waarborgen gaat het?
11. Wat is tot op heden het totaal uitstaande waarborgvolume inzake de generieke 
waarborgregeling? Over hoeveel waarborgen gaat het?
12. Welke evolutie inzake uitstaand waarborgvolume wordt verwacht voor komende jaren?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 187 van 12 januari 2024
van MAURITS VANDE REYDE
1. In 2023 werden er 1.782 verbintenissen ontvangen voor een waarborgbedrag van 
305,6 miljoen euro. Deze ontvangen verbintenissen vertegenwoordigen een 
kredietbedrag van 495,3 miljoen euro en een investeringsbedrag van 787,3 miljoen 
euro.
Jaar Investeringsbedrag Kredietbedrag Waarborgbedrag Aantal verbintenissen
2023 787.274.266,26 495.264.990,07 305.614.220,76 1782
Tabel 1: Overzicht ontvangen verbintenissen 2023
2. a) In 2023 werden er 14 dossiers (aanvragen) ontvangen waarvoor het totaal 
gewaarborgde bedrag (eveneens rekening houdend met eerdere aanmeldingen) 
van de betrokken onderneming de grens van 750.000 euro overschreed bij de 
aanvraag.
b-e) In totaal werden er 4 dossiers, waarvoor een ministeriële machtiging werd 
gevraagd, goedgekeurd. Reeds 2 dossiers werden ook effectief onder de 
waarborg gebracht in 2023. Voor de andere 2 goedgekeurde dossiers werd nog 
geen premie ontvangen zodat deze voorlopig nog niet effectief onder de 
waarborg kunnen gebracht worden.
In 2023 werd voor 1 aanvraag de ministeriële machtiging geweigerd en 8 
dossiers bleven uiteindelijk zonder verder gevolg. Voor sommige van deze 
dossiers werd het waarborgbedrag door de financiële instelling naar beneden 
bijgesteld, waardoor deze onder de automatische waarborgregeling konden 
worden ondergebracht.
StatusInvesteringsbe
drag KredietbedragWaarborg-
bedragAantal 
verbintenissen
Geweigerd 2.870.000,00 2.085.000,00 750.000,00 1
Nog in onderzoek 11.750.000,00 2.850.000,00 1.500.000,00 1
Onder de waarborg 
2023 2.850.000,00 1.650.000,00 1.023.000,00 2
Ministeriële machtiging 
2023 – nog niet onder 
de waarborg 3.730.000,00 2.140.000,00 675.000,00 2
Zonder gevolg 13.900.000,00 9.550.000,00 4.021.000,00 4
Zonder gevolg – 
uiteindelijk 
automatische 
aanmelding 
(waarborgbedrag <= 
750k) 6.848.769,00 3.312.500,00 2.756.250,00 3
Zonder gevolg – 
eventueel nog 
automatische 
aanmelding in 2024 
(waarborgbedrag 
<=750k) 2.975.000,00 1.875.000,00 937.500,00 1
 44.923.769,00 23.462.500,00 11.662.750,00 14
Tabel 2: Overzicht status ontvangen dossiers ministeriële machtiging 20231
3. a+c-e)Het aantal geweigerde aanmeldingen is beperkt, voornamelijk omdat in de 
webapplicatie waarin de aanmeldingen door de financiële instellingen 
(waarborghouders) gebeuren, reeds een groot aantal validaties ingebouwd zijn. 
Aanmeldingen waarvoor er validatiefouten zijn, kunnen niet doorgestuurd 
worden naar PMV-Standaardwaarborgen.
In 2023 werden er slechts 7 verbintenissen geweigerd voor een totaal 
waarborgbedrag van 900k euro. Deze ontvangen verbintenissen 
vertegenwoordigen een kredietbedrag van 1,4 miljoen euro en een 
investeringsbedrag van 1,6 miljoen euro.
Jaar Investeringsbedrag Kredietbedrag Waarborgbedrag Aantal verbintenissen
2023 1.593.750,00 1.365.000,00 912.500,00 7
Tabel 3: Overzicht geweigerde verbintenissen 20232
b) Indien niet voldaan wordt aan het toepasselijke wetgevende kader van de 
Waarborgregeling worden aanmeldingen geweigerd3. De redenen kunnen zeer 
divers zijn, maar onderstaande redenen tot weigering komen het meest voor.
- Het doel van het onderliggende krediet betreft een terugbetaling van bestaande 
(bancaire) schulden.
- De onderneming aan wie het onderliggende krediet verstrekt wordt, is gelegen 
buiten het grondgebied van het Vlaamse Gewest en de investering vindt 
eveneens buiten het grondgebied van het Vlaamse Gewest plaats.
- De onderneming aan wie het onderliggende krediet verstrekt wordt, voldoet 
aan de voorwaarden van een collectieve insolventieprocedure, waardoor er 
conform de de-minimisverordening4 geen steun verleend mag worden aan deze 
onderneming.
- De aanvraag voor de verlenging van een waarborg (n.a.v. een verlenging van 
de onderliggende kredietverbintenis bij de financiële instelling) gebeurt (te) 
laattijdig.
f) De geweigerde verbintenissen zitten vervat in de gegevens onder deelvraag 1.
4. In 2023 werden er 1.751 verbintenissen onder waarborg gebracht voor een 
waarborgbedrag van 299,1 miljoen euro. Deze gewaarborgde verbintenissen 
vertegenwoordigen een kredietbedrag van 488,2 miljoen euro en een 
investeringsbedrag van 781,5 miljoen euro.
Jaar Investeringsbedrag Kredietbedrag Waarborgbedrag Aantal verbintenissen
2023 781.501.999,43 488.230.847,68 299.095.316,12 1751
Tabel 4: Overzicht onder de waarborg gebrachte verbintenissen 2023
1 De gegevens (investeringsbedrag, kredietbedrag, waarborgbedrag) m.b.t. de initieel ontvangen aanvraag 
ministeriële machtiging worden in de tabel weergegeven. Voor de dossiers ministeriële machtiging zonder gevolg 
werd in bepaalde gevallen het waarborgbedrag, na ontvangst van het dossier door PMV-Standaardwaarborgen, 
naar beneden bijgesteld zodat de aanmelding uiteindelijk kon (of nog kan) gebeuren onder het automatisch 
kader.
2 De geweigerde aanvraag ministeriële machtiging is niet opgenomen in de gegevens van deze tabel omdat de 
aanvraag voor de ministeriële machtiging door de financiële instelling na de negatieve beslissing uiteindelijk niet 
meer werd ingevoerd in de webapplicatie. 
3 De overgrote meerderheid van aanmeldingen valt onder het automatische kader. De controle van de 
aanmeldingen gebeurt in de meeste gevallen dus na het onder de waarborg brengen van de aanmeldingen en zal 
eerder aanleiding geven tot een (gedeeltelijke) schrapping van de waarborg of zelfs een (gedeeltelijke) niet-
betaalbaarstelling.
4 Verordening (EU) nr. 1407/2013 van de Commissie van 18 december 2013 betreffende de toepassing van de 
artikelen 107 en 108 van het Verdrag betreffende de werking van de Europese Unie op de-minimissteun. Deze 
verordening was van kracht tot 31/12/2023.
5. Enkel voor aanmeldingen waarbij het totale waarborgbedrag toegekend aan de 
onderneming 750.000 euro komt te overschrijden, dient er een goedkeuring (door de 
bevoegde minister) te worden verleend. Voor de berekening van het waarborgbedrag 
in verhouding tot de voornoemde drempel wordt eveneens rekening gehouden met 
eventueel eerder toegekende, nog lopende, waarborgen. De aanmeldingen die deze 
grens niet overschrijden, vallen binnen het automatische kader waar geen expliciete 
goedkeuring verleend moet worden.
Zoals reeds vermeld onder vraag 2 zijn er twee dossiers van kredietnemers met een 
waarborgbedrag groter dan 750.000 euro waarvoor er in 2023 een goedkeuring werd 
verleend, nog niet onder waarborg gebracht.
Aanmeldingen waarvoor het totale waarborgbedrag toegekend aan de onderneming 
kleiner is dan of gelijk is aan 750.000 euro, worden onder de waarborg gebracht 
wanneer de verschuldigde premie wordt ontvangen door PMV-Standaardwaarborgen. 
In principe heeft de waarborghouder na registratie van de aanmelding (= aanmelding 
ontvangen) één maand de tijd om de verschuldigde premie over te maken aan PMV-
Standaardwaarborgen. Op dit moment5 zijn er nog drie verbintenissen met een 
waarborgbedrag kleiner dan of gelijk aan 750.000 euro die in 2023 aangemeld werden 
en die nog niet onder de waarborg gebracht zijn.
StatusInvesterings-
bedragKrediet-
bedragWaarborg-
bedragAantal
verbintenissen
Geregistreerd, premie niet 
ontvangen 1.023.380,00 919.880,00 200.410,92 3
Tabel 5: Overzicht geregistreerde verbintenissen 2023 – waarborgbedrag <= 750k euro – nog onder 
de waarborg te brengen
6. Om een verbintenis onder toepassing van de waarborg te brengen dient een premie te 
worden betaald. Deze premie bedraagt 0,5% van het aangevraagde waarborgbedrag 
per jaar en is volledig voorafgaandelijk te betalen. In 2023 werd een totaalbedrag van 
6.274.237,48 euro aan premies ontvangen.
Jaar Ontvangen premies
2023 6.274.237,48
Tabel 6: Ontvangen premies 2023
7. a)
Jaar Uitbetaalde tussenkomsten
2023 19.884.007,94
Tabel 7: Uitbetaalde tussenkomsten 2023
b)
Jaar Ontvangen recuperaties
2023 7.461.560,65
Tabel 8: Ontvangen recuperaties 2023
c)
 2023
Ontvangen premies 6.274.237,48
Uitbetaalde tussenkomsten 19.884.007,94
Ontvangen recuperaties 7.461.560,65
Nettoresultaat -6.148.209,81
Tabel 9: Nettoresultaat 2023
8. De nota verliesfinanciering 2024 werd in mei 2023 opgemaakt op basis van de gekende 
cijfers t.e.m. 2022. Een update met gegevens t.e.m. 2023 is voorzien in het begin van 
5 Status per 17/01/2024.
het tweede kwartaal 2024, wanneer in principe ook de laatste ontvangen aanmeldingen 
van 2023 een definitieve status hebben verworven.
a) Op basis van de productiegegevens de afgelopen jaren, de vraag van de 
waarborghouders n.a.v. oproep 35 en 36, de uitbreiding van de waarborgregeling 
naar alternatieve financieringsinstellingen en de specifieke regelingen voor de 
sector landbouw en de sector visserij en aquacultuur werd voor 2024 uitgegaan van 
een waarborgbedrag van 335 miljoen euro.
Zoals gebruikelijk werden er twee scenario’s voor de verliesfinanciering 2024 
opgemaakt. In een eerste scenario, het meer optimistische scenario, worden de 
gemiddelde cijfers van de resultatenrekeningen en productiegegevens voor de 
periode 2010-2022 en de prognosecijfers voor 2023 berekend en geprorateerd op 
de werkelijke productie van 2010 t.e.m. 2022 en de voorspelde productie van 2023 
en 2024. In een tweede scenario, het pessimistische scenario, kijken we naar de 
behaalde resultaten voor de periode 2010-2022 en de prognosecijfers voor 2023. 
Uit deze gegevens nemen we de vijf jaren met het meest negatieve resultaat en 
berekenen we het gemiddelde bedrag van de parameters die het resultaat bepalen 
(uitbetaalde tussenkomsten, aanvullende uitbetaalde tussenkomsten in kosten en 
erelonen, ontvangen premies, ontvangen recuperaties). We prorateren vervolgens 
deze gemiddelde cijfers naar de gemiddelde productie, rekening houdend met de 
gebudgetteerde productie voor 2023 en 2024.
Vanuit een conservatieve risico-inschatting op de begroting werd geadviseerd om 
rekening te houden met een mogelijke impact van de diverse opeenvolgende 
crisissen die we gekend hebben de voorbije jaren en om uit te gaan van het eerder 
pessimistische scenario. In eerste instantie zal de invloed op de uit te betalen 
tussenkomsten het grootste zijn, maar de recuperaties zullen vermoedelijk ook 
negatief beïnvloed worden door het lager aantal schadegevallen in de voorbije jaren 
en de verzilvering van de zekerheden die onder druk zal komen te staan.
Voor 2024 wordt volgens dit pessimistische scenario geadviseerd een 
verliesfinanciering van 14.040.270 euro te budgetteren.
b) De ontvangen premies worden geraamd op 5.392.620 euro in het meer 
optimistische scenario en op 4.640.770 euro in het pessimistische scenario.
c) De uitbetaalde tussenkomsten worden geraamd op 19.209.130 euro in het meer 
optimistische scenario en op 26.084.450 euro in het pessimistische scenario. Er 
wordt een bedrag van 8.063.880 euro aan recuperaties verwacht in het meer 
optimistische scenario en 7.406.420 euro in het pessimistische scenario.
d) Voor 2025 werd er tot op heden nog geen prognose m.b.t. de verliesfinanciering 
opgemaakt. 
9. a) In 2023 hadden 17 waarborghouders een beschikbaar waarborgbedrag om 
financieringsovereenkomsten voor kmo’s te kunnen waarborgen. Om een waarborg 
te kunnen verstrekken aan grote ondernemingen hadden 7 waarborghouders een 
beschikbaar waarborgbedrag.
b) Volgende controles kunnen uitgevoerd worden door PMV-Standaardwaarborgen om 
na te gaan of de onder de waarborg gebrachte verbintenissen voldoen aan het 
toepasselijke wetgevende kader van de waarborgregeling.
- Preventieve controle voor afroep:
Bij elke nieuwe waarborghouder worden de eerste vijf aanmeldingen, per 
categorie waaronder zij onder de waarborg zijn gebracht, onderzocht om na te 
gaan of de regelgeving en de procedures voldoende gekend zijn en toegepast 
worden. Op basis van het ontvangen auditverslag kan de waarborghouder 
bijsturen indien nodig.
- Controle 2e lijn:
Van alle aanmeldingen die automatisch onder toepassing van de waarborg 
worden gebracht (totale waarborgbedrag per onderneming ≤ 750.000 euro), 
wordt ongeveer 10%6 onderworpen aan een tweedelijnscontrole. Het doel van 
deze controle is na te gaan of de onder de waarborg gebrachte aanmeldingen 
voldoen aan het toepasselijk wetgevend kader. Onherstelbare fouten die worden 
vastgesteld leiden tot een (al dan niet gedeeltelijke) schrapping van de 
waarborg.
- Opvolgingscontrole voor afroep:
Sinds 2007 worden door PMV-Standaardwaarborgen opvolgingscontroles 
georganiseerd waarbij de kwaliteit van de dossiers en de naleving van de 
procedures wordt nagegaan. Waar onherstelbare fouten worden vastgesteld, 
leiden deze tot een (al dan niet gedeeltelijke) schrapping van de waarborg. Na 
iedere opvolgingscontrole ontvangt de waarborghouder een verslag.
- Controle op de afroep:
Voor elke uitbetaling van een afroep wordt door PMV-Standaardwaarborgen 
nagegaan of voldaan werd aan het toepasselijke wetgevende kader. 
Vastgestelde inbreuken leiden tot een (al dan niet gedeeltelijke) niet-
betaalbaarstelling van de afroep.
- Preventieve controle na afroep:
Bij elke nieuwe waarborghouder worden de eerste vijf afroepen gecontroleerd. 
De audits zijn voornamelijk gericht op het correct toepassen van de regelgeving 
en meer bepaald m.b.t. de afgeroepen bedragen, bepaling van de verdeelsleutel 
en doorstorting van eventuele recuperaties. De informatie die verstrekt wordt 
bij de afroep van een dossier wordt eveneens vergeleken met de werkelijkheid. 
Een algemeen verslag m.b.t. de vaststellingen wordt overgemaakt aan de 
waarborghouder.
- Controle na afroep:
Sinds 2013 wordt via de controles na afroep nagegaan of de eventuele 
recuperaties, conform het toepasselijk wetgevend kader, worden doorgestort 
aan PMV-Standaardwaarborgen. De waarborghouder ontvangt hierover een 
algemeen verslag. Indien nog recuperaties moeten worden doorgestort, wordt 
de waarborghouder verzocht dit onmiddellijk te doen.
- Controle op de vroegere Waarborgregeling (systeem 1993)7:
Alle afroepen van dossiers die onderworpen zijn aan de vroegere 
Waarborgregeling worden aan deze controle onderworpen binnen de twee jaar 
na uitbetaling van de tussenkomst van het Vlaamse Gewest. Voor reeds eerder 
opgezegde dossiers wordt een controle op de doorstorting van eventuele 
recuperaties gedaan.
Type audit 2023
Preventieve controle voor afroep 0
Controle 2e lijn 159
Opvolgingscontrole voor afroep 100
Controle afroep 257
6 Ad random selectie (steekproef).
7 De vroegere Waarborgregeling dooft geleidelijk aan uit. In 2024 zullen er geen actieve dossiers meer zijn onder 
deze regeling.
Preventieve controle na afroep 0
Controle na afroep 70
Controle op de vroegere Waarborgregeling 0
Tabel 10: Overzicht uitgevoerde audits 2023
10.Per 31 december 2023 bedroeg het openstaande risico 889.056.074,71 euro en werd 
vertegenwoordigd door 7.348 verbintenissen.
11.Op heden8 bedraagt het openstaande risico 897.098.187,55 euro, vertegenwoordigd 
door 7.356 verbintenissen.
12.Ondanks de kleine vertraging in de productie in 2023 wordt verwacht dat de komende 
jaren de productie gestaag verder zal stijgen. Daarom wordt verwacht dat het 
waarborgvolume eveneens geleidelijk aan zal toenemen in de komende jaren.
8 Situatie per 18/01/2024.
