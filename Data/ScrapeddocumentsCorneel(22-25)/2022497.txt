title: Haven Antwerpen - Vervoer op maat
thema: Mobiliteit en Verkeer
pdf link: https://docs.vlaamsparlement.be/pfile?id=2022497
thema link: https://www.vlaamsparlement.be/parlementaire-documenten/schriftelijke-vragen/1784334
SCHRIFTELIJKE VRAAG
nr. 314
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Haven Antwerpen  -  Vervoer op maat
Afgelopen zomer kwam vanuit het Antwerpse havenbestuur de plotse mededeling dat het 
traject van de Fietsbus ingekort zou worden. De Fietsbus is een collectief vervoersinitiatief 
van het Havenbedrijf Antwerpen. Door de publieke reacties werd die beslissing gelukkig 
een dag later al als “voorbarig” gecatalogeerd en werd de voorgestelde inkorting nadien 
niet meer gepland. De vervoerregioraad Antwerpen besliste om het huidige aanbod voort 
te zetten binnen het vervoer op maat. 
Ter voorbereiding van de nieuwe aanbesteding is het Havenbedrijf samen met de 
Vervoerregio, Mobiliteit en Openbare Werken (MOW) en Voka gaan kijken wat het 
toekomstperspectief is voor het vervoer van personen naar economische polen zoals de 
havens. Daarbij werd onderzocht hoe het collectief vervoer (waaronder ook de Fietsbus 
valt) geïntegreerd kan worden in het openbaar vervoer. Dat zou passen binnen de pijler 
Vervoer op Maat. Uit de gesprekken met de Vlaamse overheid bleek dat vervoer op maat 
naar economische polen ten vroegste in 2025 aan bod zou komen. Op basis van die 
gesprekken zijn andere mogelijkheden onderzocht om de werking van het collectief vervoer 
te optimaliseren. Zo vroeg het Antwerpse Havenbedrijf aan De Lijn of de dienst 
operationeel overgenomen kon worden, of indien niet mogelijk, De Lijn vanuit haar 
organisatorische expertise ondersteuning kon bieden. Het antwoord bleek tweemaal 
negatief te zijn. Daarover vraag ik graag meer uitleg.
1. De vervoerregioraad Antwerpen besliste om het huidige aanbod voort te zetten binnen 
het vervoer op maat. Uit de communicatie van het Antwerpse bestuur blijkt echter dat 
vervoer op maat naar economische polen nog niet aan de orde is. Hierdoor brengt 
basisbereikbaarheid voor veel pendelaars nog geen soelaas. 
Kan meer informatie gegeven worden over dat traject? Om welke reden kan nog niet 
voorzien worden in vervoer op maat voor economische polen als de haven van 
Antwerpen binnen basisbereikbaarheid?
2. Het Antwerpse Havenbedrijf vroeg aan de regiomanager van De Lijn of de Fietsbus 
operationeel overgenomen kon worden zoals eerder gebeurde met De Waterbus, of 
indien niet mogelijk, De Lijn vanuit haar organisatorische expertise ondersteuning kon 
bieden. Het antwoord bleek tweemaal negatief te zijn. 
Kan meer uitleg gegeven worden over die feiten? Om welke reden kan De Lijn op zijn 
minst haar expertise niet bieden in de ondersteuning van collectief busvervoer in de 
haven waar nu het Havenbedrijf in moet voorzien?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 314 van 1 december 2023
van ORRY VAN DE WAUWER
Omdat het verzamelen van de gevraagde gegevens extra tijd vraagt, zal u de informatie 
ontvangen in een aanvullend antwoord tegen eind januari 2024.
