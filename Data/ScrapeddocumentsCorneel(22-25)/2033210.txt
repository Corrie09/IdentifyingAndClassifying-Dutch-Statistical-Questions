title: Kinderopvang - Stand van zaken historische dossiers
thema: Welzijn en Gezin
pdf link: https://docs.vlaamsparlement.be/pfile?id=2033210
thema link: https://www.vlaamsparlement.be/parlementaire-documenten/schriftelijke-vragen/1792934
SCHRIFTELIJKE VRAAG
nr. 180 
van CELIA GROOTHEDDE
datum: 10 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Stand van zaken historische dossiers
1. Graag een laatste stand van zaken voor de evaluatie van de historische dossiers, met 
aantallen en percentages op het geheel van 533 dossiers met vermelding van welke 
stap is ondernomen, welke trajecten nog bezig zijn en welke dossiers opgeheven, 
geschorst en dergelijke zijn.
2. Graag het aantal dossiers dat opnieuw Zorginspectie over de vloer moest krijgen en 
hoeveel van die opvanginitiatieven er ondertussen al gecontroleerd zijn door 
Zorginspectie.
3. Over de dossiers die gecontroleerd moesten worden door Zorginspectie, welke stappen 
zijn er dan ondernomen na de inspectie bij die dossiers?
4. Hoeveel van de 533 dossiers hadden de afgelopen vijf jaar geen inhoudelijke inspectie 
meer gekregen?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 180 van 10 januari 2024
van CELIA GROOTHEDDE
De 533 historische dossiers waarnaar verwezen wordt, zitten momenteel in structurele 
opvolging. Er wordt daarom over deze lijst dossiers geen aparte rapportage meer gedaan. 
De herevaluatie van de 533 historische dossiers leidde in eerste instantie tot het brengen 
van 124 inspectiebezoeken met zeer hoge prioriteit. Naast deze 124 prioritaire 
inspectiebezoeken werden ondertussen ook nog andere inspectiebezoeken gebracht aan 
de betrokken 533 voorzieningen. Concrete cijfers en aantallen kunnen daar niet aan 
worden verbonden, gezien deze voorzieningen en opdrachten zijn opgegaan in de 
algemene structurele opvolging waarin Ã lle opvanglocaties zijn opgenomen.
