title: WAT WAT - Oproepen
thema: Gezondheid
Jeugdbeleid
Welzijn en Gezin
pdf link: https://docs.vlaamsparlement.be/pfile?id=2048522
thema link: https://www.vlaamsparlement.be/parlementaire-documenten/schriftelijke-vragen/1804613
SCHRIFTELIJKE VRAAG
nr. 248
van KATRIEN SCHRYVERS
datum: 21 februari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
WAT WAT  -  Oproepen
WAT WAT heeft als doel kinderen en jongeren met vragen te ondersteunen. WAT WAT 
connecteert de jongere met meer dan 70 advieskanalen (onder meer Awel, 
Zelfmoord1813, Sensoa, VDAB, centrum voor leerlingenbegeleiding (CLB), Child Focus, 
jongerenaanbod van het centrum algemeen welzijnswerk (CAW) (JAC) enzovoort) die allen 
gespecialiseerde informatie aanbieden. WAT WAT is een initiatief van de Ambrassade, dat 
daarmee invulling geeft aan de taak van het steunpunt op vlak van jeugdinformatie. Een 
platform als WAT WAT kan preventief inspelen op mentale noden van jongeren en hun de 
weg wijzen naar meer gerichte hulp en ondersteuning.
In antwoord op mijn schriftelijke vraag nr. 73 van 23 maart 2023 verkreeg ik cijfers over 
het platform.
1. Hoeveel unieke gebruikers registreerde de website van WAT WAT in heel 2023? Graag 
een opdeling per maand.
2. Welke evolutie is daarin merkbaar tegenover de voorbije jaren?
3. Wat waren in 2023 de meest gezochte en aangeklikte onderwerpen op het platform 
van WAT WAT?
4. Welke evolutie is in 2023 merkbaar in de interesse van de bezoekers van WAT WAT 
tegenover de voorgaande jaren?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 248 van 21 februari 2024
van KATRIEN SCHRYVERS
WAT WAT is een initiatief dat opgevolgd wordt door het departement Cultuur, Jeugd en 
Media en valt onder de bevoegdheid van mijn collega Minister Benjamin Dalle. De 
schriftelijke vraag nummer 73 waarnaar u verwijst in uw vraagstelling werd tevens aan 
Minister Benjamin Dalle gesteld. 
Voor een antwoord op de gestelde vragen verwijs ik u dan ook graag naar mijn collega 
Dalle.
