title: Elektriciteitsverbruik - Afrekening
thema: Energie
pdf link: https://docs.vlaamsparlement.be/pfile?id=2062787
thema link: https://www.vlaamsparlement.be/parlementaire-documenten/schriftelijke-vragen/1818049
SCHRIFTELIJKE VRAAG
nr. 498
van ROBRECHT BOTHUYNE
datum: 4 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Elektriciteitsverbruik  -  Afrekening
Elk jaar heeft de distributienetbeheerder de stand van de elektriciteitsmeter nodig. Om de 
twee jaar komt daarvoor een meteropnemer aan huis, een personeelslid van de 
distributienetbeheerder, om de meterstand te noteren. In het jaar tussen die twee 
meteropnames moet de elektriciteitsverbruiker zelf de meterstand doorgeven. De 
distributienetbeheerder geeft vervolgens de meterstand door aan de 
elektriciteitsleverancier zodat die een factuur kan opmaken voor de verbruikte hoeveelheid 
elektriciteit.
Vanuit de sector vernemen we dat bij verschillende elektriciteitsverbruikers de meterstand 
niet kan worden opgenomen door de distributienetbeheerder en dat het verbruik ook niet 
wordt doorgegeven door de verbruiker zelf. Daar dient de distributienetbeheerder over te 
gaan tot het schatten van het verbruik. Daarnaast vernemen we ook dat er in Vlaanderen 
heel wat wanbetalers van de elektriciteitsfactuur zijn.
1. Bij hoeveel procent van de elektriciteitsverbruikers in Vlaanderen moet Fluvius het 
elektriciteitsverbruik voor het jaar 2023 schatten omdat de juiste meterstand niet kan 
worden opgenomen?
2. Een te hoog verbruik kan niet in reële cijfers worden gevat aangezien het om een 
schatting gaat. De netgebruiker kan wel een betwisting doen. Meestal gaat dat gepaard 
met het doorgeven van een aangepaste meterstand. Hoeveel van die aanpassingen 
kreeg Fluvius in 2023?
3. Kan de minister opgeven voor het jaar 2023:
a) hoeveel klanten een eerste ingebrekestelling kregen? Graag totaalaantal.
b) hoeveel klanten een opgestart afbetalingsplan kregen? Graag totaalaantal.
c) hoeveel contracten definitief werden opgezegd? Graag totaalaantal.
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 498 van 4 april 2024  
van ROBRECHT BOTHUYNE
1. Ik verwijs naar de globale tabel als antwoord op deelvraag 2.
2. Onderstaande tabel geeft voor het jaar 2023 per maand weer voor hoeveel 
elektriciteitsverbruikers Fluvius het elektriciteitsverbruik heeft moeten schatten en voor 
hoeveel van die schattingen een aanpassing (rectificatie) is gebeurd.
Opnamemaand Opnamescope Schattingen Schattingen 
(%)Rectificaties Rectificaties 
(%)
Januari 601.235 35.559 6% 12.518 35%
Februari 595.279 32.392 5% 11.234 35%
Maart 615.935 29.853 5% 10.671 36%
April 595.918 34.975 6% 13.299 38%
Mei 530.290 27.935 5% 9.838 35%
Juni 555.948 32.906 6% 11.808 36%
Juli 173.460 8.477 5% 2.776 33%
Augustus 173.010 8.418 5% 3.392 40%
September 593.164 33.082 6% 10.116 31%
Oktober 620.685 32.794 5% 8.802 27%
November 591.443 34.117 6% 8.938 26%
December 229.105 16.476 7% 3.758 23%
3.
a) Bij de sociale leverancier Fluvius ontvingen 35.963 klanten in 2023 minstens 1 
ingebrekestelling voor elektriciteit. Voor de commerciële leveranciers vindt u deze 
informatie op https://dashboard.vreg.be/report/DMR_SODV%20LEV.html onder 
het tabblad ‘Wanbetaling bij de leverancier’. 
b) Er werden bij Fluvius in 2023 21.290 betaalplannen opgestart voor elektriciteit. Voor 
de commerciële leveranciers vindt u deze informatie op 
https://dashboard.vreg.be/report/DMR_SODV%20LEV.html onder het tabblad 
‘Wanbetaling bij de leverancier’.
c) U vindt deze informatie op 
https://dashboard.vreg.be/report/DMR_SODV%20LEV.html onder het tabblad 
‘Opzeggingen contract en beschermde afnemers’.
