title: Geïntegreerd investeringsprogramma (GIP) 2024 - De Lijn Gent - Nieuwe stel- en werkplaatsen trams en bussen Wissenhage - Bodemsanering grondwater f4
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2012731
thema link: https://www.vlaamsparlement.be/parlementaire-documenten/schriftelijke-vragen/1776520
SCHRIFTELIJKE VRAAG
nr. 170
van STIJN DE ROO
datum: 27 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Lijn Gent  -  Nieuwe stel- en 
werkplaatsen trams en bussen Wissenhage  -  Bodemsanering grondwater f4
In het ontwerp GIP 2024, De Lijn, lees ik dat voor Gent, voor de nieuwe stel- en 
werkplaatsen voor trams en bussen Wissenhage, voor bodemsanering grondwater f4, voor 
het jaar 2024 2.200.000 euro wordt gereserveerd.
1. Kan de minister een nauwkeurige omschrijving geven van de uit te voeren werken? 
2. Wat is de exacte timing voor die werken?
3. Wanneer zullen de werken afgerond zijn?
4. Wat zijn de verdere timing en verloop van het dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 170 van 27 oktober 2023
van STIJN DE ROO
1. De Lijn zal via de bodemsanering een significante afname van de verontreiniging in 
het grondwater realiseren. De uitvoering van de sanering zal verlopen conform het 
bodemsaneringsproject dat goedgekeurd werd door de OVAM. De sanering zal worden 
uitgevoerd door middel van injecties. Om deze sanering te kunnen realiseren, moet 
dit deel van het terrein bouwrijp gemaakt worden. 
2. De timing is onder voorbehoud, aangezien eerst een goedgekeurde 
omgevingsvergunning nodig is voor de stelplaats. De duurtijd van de actieve sanering 
wordt geraamd op één jaar. Nadien wordt de verontreiniging gemonitord gedurende 
drie jaar.
3-4.Zie het antwoord op deelvraag 2.
