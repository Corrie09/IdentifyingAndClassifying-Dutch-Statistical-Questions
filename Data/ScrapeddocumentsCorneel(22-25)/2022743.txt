title: Zeeschelde - Waterkwaliteit en visbestand
thema: Natuur en Milieu
pdf link: https://docs.vlaamsparlement.be/pfile?id=2022743
thema link: https://www.vlaamsparlement.be/parlementaire-documenten/schriftelijke-vragen/1786229
SCHRIFTELIJKE VRAAG
nr. 183
van GWENNY DE VROE
datum: 7 december 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Zeeschelde  -  Waterkwaliteit en visbestand
De Zeeschelde is het deel van de Schelde dat stroomt vanaf de sluis in Gentbrugge tot aan 
de Belgisch-Nederlandse grens. Daar vloeit ze over in de Westerschelde, waarmee ze het 
estuarium van de Schelde vormt. Op haar beurt is de Zeeschelde onder te verdelen in de 
Boven- en Beneden-Zeeschelde. De Zeeschelde is zo genoemd omdat dit deel van de rivier 
onder invloed staat van de getijden van de Noordzee.
1. Wat is voor de waterloop de Zeeschelde de kwaliteitsverbetering of 
kwaliteitsverslechtering van het water (fysico-chemische en biologische kwaliteit) voor 
het jaar 2023 of kan de minister de meest recente beschikbare gegevens en cijfers 
meedelen?
2. a) Welke vooruitgang verwacht men de komende jaren?
b) Wanneer wordt een optimaal niveau van de waterkwaliteit verwacht?
3. a) Op welke plaatsen is het visbestand op de Zeeschelde het grootst en op welke 
plaatsen bijna onbestaand en dat voor het jaar 2023 of kan de minister de meest 
recente beschikbare gegevens en cijfers meedelen?
b) Kan de minister de ligging van de staalnameplaatsen/meetplaatsen meedelen, een 
overzichtstabel van de totale vangsten weergeven en eventueel ook een tabel met 
de effectieve vangst per vissoort en per staalnameplaats?
c) Kan de minister dat vergelijken met (recente) vorige afvissingen?
d) Zijn er tijdens de verschillende afvissingsperiodes (merkwaardige) nieuwe 
vissoorten waargenomen en zo ja, welke vissoorten?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 183 van 7 december 2023
van GWENNY DE VROE
1. De Zeeschelde is in het stroomgebiedbeheerplan (SGBP) 2022-2027 administratief 
ingedeeld in 4 Vlaamse waterlichamen:
•Zeeschelde I: de Ringvaart tussen de sluis in Merelbeke en Melle, en de 
Zeeschelde tussen Melle en de monding van de Dender;
•Zeeschelde II: de Zeeschelde vanaf de monding van de Dender tot de monding 
van de Durme;
•Zeeschelde III + Rupel: de Zeeschelde vanaf de monding van de Durme tot 
Antwerpen en het volledig traject van de Rupel;
•Zeeschelde IV: de Zeeschelde vanaf Antwerpen tot de Nederlandse grens.
De fysisch-chemische kwaliteit van oppervlaktewater wordt volgens de Europese 
kaderrichtlijn Water ingedeeld in 5 klassen: slecht, ontoereikend, matig, goed en zeer 
goed. Ook voor de biologische waterkwaliteit gelden deze klassen.
Het meest recente jaar waarvoor alle meetgegevens volledig afgewerkt en beschikbaar 
zijn, is 2022 voor de fysisch-chemische resultaten en 2021 voor de biologische. Ter 
vergelijking werden de gegevens van 2015 gebruikt.
De fysisch-chemische kwaliteit (als samenvatting van 5 gidsparameters: totaal stikstof, 
totaal fosfor, geleidbaarheid, zuurstof en pH) was in deze 4 Vlaamse 
oppervlaktewaterlichamen zowel in 2015 als in 2022 slecht.
De totale biologische waterkwaliteit was in 2015 slecht in Zeeschelde I, ontoereikend 
in Zeeschelde III+Rupel en Zeeschelde IV, en matig in Zeeschelde II. In 2021 was de 
biologische waterkwaliteit slecht in Zeeschelde I, Zeeschelde II en Zeeschelde 
III+Rupel, en ontoereikend in Zeeschelde IV.
2. a) De 4 waterlichamen van de Zeeschelde worden in het stroomgebiedbeheerplan 
(SGBP) voor de Schelde afgebakend als aandachtsgebied klasse 5. De goede 
ecologische toestand wordt verwacht na 2033, maar met potentieel voor sterke 
vooruitgang, mits uitvoering van de acties opgenomen in SGBP3 en SGBP4.
b) In de Zeeschelde verzamelt zich het water vanuit heel wat grote zijrivieren, zoals 
de Rupel, Nete, Demer, Dijle-Zenne, Boven-Schelde,… Aangezien de grote 
zijrivieren samenstromen, komen ook vervuilende stoffen uit deze verschillende 
gebieden samen en betekent dit een hele opgave om hier de goede toestand te 
behalen. Dit wordt bevestigd vanuit modelmatige doorrekeningen van de 
nutriëntenvrachten voor stikstof en fosfor. 
In de Scheldevallei ligt een hele keten van natuurgebieden van Europees belang, 
namelijk het habitatrichtlijngebied 'Schelde- en Durmeëstuarium van de 
Nederlandse grens tot Gent'. Het Sigmaplan zet onder meer in op het herstellen van 
het ecosysteem van de Schelde.
Het internationale karakter van de Schelde vraagt om een zorgvuldig afgestemd 
beheer. Dit verloopt via de Internationale Scheldecommissie (ISC). Federale en 
gewestelijke overheden uit België, Nederland en Frankrijk werken nauw samen aan 
het waterbeheer van de Schelde. Zij bewaken onder meer de waterkwaliteit, 
stemmen maatregelen op elkaar af inzake overstromingen en droogtes van de rivier 
en overleggen hoe ze het best verontreinigingen kunnen voorkomen of bestrijden.
In de Vlaams-Nederlandse Scheldecommissie (VNSC) werken Vlaanderen en 
Nederland samen aan een duurzaam en vitaal Schelde-estuarium.
3. In het huidige Vlaamse vismeetnet heeft het Instituut voor Natuur- en Bosonderzoek 
(INBO) meerdere locaties op de Zeeschelde. De meetintensiteit verschilt van de rest 
van de bemonsteringen in het meetnet. De vistechniek is anders (ankerkuil voor 
pelagische vissen en fuiken voor benthische vissen) en de meetfrequentie is hoger. Er 
zijn immers drie (seizoenale) afvissingen per meetpunt. Er wordt ook jaarlijks gevist 
omdat de dynamiek van een estuarium heel hoog is. Op 6 locaties, waarvan 2 gelegen 
te Antwerpen, 1 te Bornem, 1 te Hamme, 1 te Zele en 1 te Wetteren, vissen we met 
fuiken en op 4 locaties, telkens 1 in Antwerpen, Hamme, Bornem en Beveren, 
bemonsteren we door middel van de ankerkuil.
De fuikgegevens zijn opgenomen in de INBO-visdatabank (VIS:  http://vis.inbo.be). 
Voor een antwoord op de gestelde vragen onder 3. verwijzen we dan ook naar deze 
databank. De ankerkuilgegevens zijn voorlopig nog niet beschikbaar gesteld in de 
databank.
We verwijzen voor deze vragen ook naar de onderstaande rapporten: 
•Beschrijving van de fuikgegevens van de Zeeschelde van 2020 zijn en 
vergelijking met voorgaande bemonsteringen: 
https://www.vlaanderen.be/inbo/publicaties/opvolgen-van-het-visbestand-in-
het-zeeschelde-estuarium-viscampagnes-2020
•Vergelijking van de ankerkuilgegevens van 2020 met de vroegere gegevens: 
https://www.vlaanderen.be/inbo/publicaties/monitoring-van-de-
visgemeenschap-in-het-zeeschelde-estuarium-ankerkuilcampagnes-2020
•De visbestanden op de Zeeschelde 2022 zijn weer terug te vinden in het 
geïntegreerd datarapport MONEOS van het INBO: Toestand Zeeschelde 2022: 
Monitoringsoverzicht en 1ste lijnsrapportage Geomorfologie, diversiteit Habitats 
en diversiteit Soorten. Vanaf p. 72: 
https://pureportal.inbo.be/nl/publications/moneos-ge%C3%AFntegreerd-
datarapport-inbo-toestand-zeeschelde-2022-mon
