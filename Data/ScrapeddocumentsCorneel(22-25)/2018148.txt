title: Geïntegreerd investeringsprogramma (GIP) 2024 - Kallosluis
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2018148
thema link: https://www.vlaamsparlement.be/parlementaire-documenten/schriftelijke-vragen/1781702
SCHRIFTELIJKE VRAAG
nr. 253
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Kallosluis
In het GIP van het departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over de investeringen die hierin opgenomen worden voor 
de Kallosluis.
1. In het ontwerp GIP 2024 wordt onder nummer GIP003510/01: “Kallosluis” een budget 
van 598.000 euro gereserveerd. 
Kan er een overzicht gegeven worden voor welke concrete investeringen dit budget 
gebruikt zal worden?
2. In het doorkijk GIP 2025 wordt onder GIP003510/01: “Kallosluis” een budget van 
15.893.000 euro gereserveerd. 
Kan er een overzicht gegeven worden voor welke concrete investeringen dit budget 
gebruikt zou worden?
3. In het doorkijk GIP 2026 wordt onder GIP003510/01: “Kallosluis” een budget van 
1.95.000 euro gereserveerd. 
Kan er een overzicht gegeven worden voor welke concrete investeringen dit budget 
gebruikt zou worden?
4. Welke investeringen konden worden gepland met het budget van 598.000 euro dat in 
het GIP 2023 gereserveerd werd voor de Kallosluis?
5. Kan een overzicht gegeven worden van alle investeringen die door de Vlaamse 
overheid deze legislatuur werden uitgevoerd binnen de infrastructuur van de 
Kallosluis? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 253 van 23 november 2023
van ORRY VAN DE WAUWER
1. Het budget in het ontwerp GIP 2024 dat ingeschreven is, is ten behoeve van de 
aanneming “Renovatie deur 1, 2 en 3 Kallosluis”. In deze opdracht is er een vast deel 
voorzien en enkele voorwaardelijke delen. In 2022 werd het vast gedeelte vastgelegd 
en in de navolgende jaren 2024, 2025, 2026 worden de respectievelijke budgetten 
voorzien om de voorwaardelijke delen te kunnen bestellen.
2. Zie punt 1. Naast het bestek omtrent de renovatie van de deurkamers wordt in 2025 
ook een opdracht voorzien om de omloopschuiven van het sluizencomplex te 
renoveren.
3. Zie punt 1.
4. Dit is hetzelfde bedrag dat opgenomen werd in het GIP 2024. Door een latere start 
van de basisaanneming was het niet nodig om dit voorwaardelijk deel al te bestellen 
in 2023.
5. In de huidige legislatuur werden volgende projecten uitgevoerd of zijn de volgende 
projecten in uitvoering:
•Renovatie deur 4 Kallosluis 2.460 keuro
•Kallosluis: vernieuwen snelheidsregelaars deuren en bruggen, vervangen 
veiligheidsgerelateerde componenten, VMS-borden en mistlichten 7.137 keuro
•Kallosluis – aanpassingswerken aan de Farnese- en Melselebrug - OPZB 2.990 
keuro
