title: Innovatieve starterssteun (ISS) - Aanvragen op 23 september 2024
thema: Economie
Wetenschap en Innovatie
pdf link: https://docs.vlaamsparlement.be/pfile?id=2080162
thema link: https://www.vlaamsparlement.be/parlementaire-documenten/schriftelijke-vragen/1834812
SCHRIFTELIJKE VRAAG
nr. 10
van ROBRECHT BOTHUYNE
datum: 18 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Innovatieve starterssteun (ISS)  -  Aanvragen op 23 september 2024
Innovatieve starterssteun omvat steun voor innovatieve starters met een sterk 
groeipotentieel. De steun bestaat uit een begeleiding van de starter door een 
bedrijfsadviseur van Team Bedrijfstrajecten (Agentschap Innoveren en Ondernemen) en 
een vast steunbedrag van 50.000.euro Het gesteunde project dient om een proof of 
concept en/of proof of business uit te werken. De begrote inspanningen moeten minimaal 
een mensjaar of een kostprijs van 70.000 euro bedragen.
Vanaf 2024 is innovatieve starterssteun een programma met doorlopende indiening. 
Starters kunnen zich dus op elk moment aanmelden. Wel zijn er vijf vaste 
evaluatieperiodes. Afhankelijk van de indieningsdatum van het dossier wordt men in een 
van die periodes uitgenodigd om zijn/haar project te komen pitchen:
- week van 19 tot en met 23 februari 2024 (indiening tot 1 februari);
- week van 15 tot en met 19 april 2024 (indiening tot 1 april);
- week van 10 tot en met 14 juni 2024 (indiening tot 27 mei);
- week van 7 tot en met 11 oktober 2024 (indiening tot 23 september);
- week van 18 tot en met 22 november 2024 (indiening tot 5 november).
1. Hoeveel aanvragen zijn er ontvangen op 23 september 2024? Graag totaalaantal en 
opdeling naar:
a) provincie;
b) leeftijd bedrijf (jonger dan 3 jaar, doch 1 jaar, 2 jaar, 3 jaar);
c) aanvraag via welke partner;
d) huidige aantal voltijdsequivalenten (vte’s);
e) sector waar het bedrijf actief is.
2. Welk budget werd in totaal gereserveerd voor deze steun?
3. Hoeveel van de ingediende projecten werden geselecteerd? Graag totaalaantal en 
opdeling naar:
a) provincie;
b) leeftijd bedrijf (jonger dan 3 jaar, doch 1 jaar, 2 jaar, 3 jaar);
c) aanvraag via welke partner;
d) huidige aantal vte’s;
e) sector waar het bedrijf actief is.
4. Hoe evalueert de minister die nieuwe vorm van continue indiening?
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
ANTWOORD 
op vraag nr. 10 van 18 oktober 2024
van ROBRECHT BOTHUYNE
1. Per 23 september 2024 werden in totaal 187 aanvragen ontvangen die hun project 
hebben kunnen pitchen, 54 starters in de eerste evaluatieweek in februari, 35 starters 
voor de evaluatieweek in april, 46 voor de evaluatieweek in juni en 37 voor de 
evaluatieweek in oktober. Onderstaande cijfers hebben enkel betrekking op de 37 
projecten die aan bod kwamen in de evaluatieweek van oktober. 
a) overzicht per provincie
Provincie Aantal aanvragen
Antwerpen 6
Limburg 4
Oost-Vlaanderen 11
Vlaams-Brabant 9
West-Vlaanderen 4
Nog op te richten 3
TOTAAL 37
b) overzicht per leeftijd aanvrager
Leeftijd aanvrager* Aantal aanvragen
< 1 jaar of nog op te richten 25
1 – 2 jaar 12
TOTAAL 37
c) overzicht per partner 
Partner Aantal aanvragen
VLAIO Team Bedrijfstrajecten 9
Startit@KBC 6
Sirris 2
Agoria 1
Unizo 3
VOKA 5
The Birdhouse 3
Flanders DC 3
Flanders Food 2
IMEC iStart 2
LRM 1
TOTAAL 37
d) Aangezien het om starters gaat van jonger dan 2 jaar of om nog op te richten 
bedrijven is er nog geen jaarrekening of informatie beschikbaar met betrekking tot 
de tewerkstelling in de NBB. 
e) overzicht per sector
Sector (o.b.v. NACE-code) Aantal 
aanvragen
Informatie en communicatie 8
Vrije beroepen en wetenschappelijke en technische activiteiten 6
Industrie 1
Administratieve en ondersteunende diensten 3
Bouwnijverheid 2
Nog niet beschikbaar 17
TOTAAL 37
2. Voor 2024 werd het budget begroot op 7,5 miljoen euro, wat overeenkomt met een 
150-tal te steunen starters. Innovatieve starterssteun maakt deel uit van het portfolio 
aan innovatie instrumenten, zodat voorliggend budget een raming is, maar waarbij de 
mogelijkheid bestaat om bijkomend vast te leggen. Elk project ontvangt 50.000 euro 
steun. De selectie van de projecten van de evaluatieweek van oktober is (dd. 5.11.2024) 
nog niet afgerond.
3. De selectie van de projecten die geëvalueerd zijn in oktober is (dd. 5.11.2024) nog niet 
afgerond waardoor deze vraag en bijhorende subvragen nog niet beantwoord kunnen 
worden. 
4. Jonge, innovatieve bedrijven hebben een positief effect op onze economie en welvaart. 
innovatieve starterssteun werd daarom in het leven geroepen. Om nog meer innovatieve 
start-ups in Vlaanderen te kunnen bereiken groeide het programma in 2024 uit van een 
experiment met 1 oproep per jaar, naar een regulier programma met permanente 
indiening en 5 vaste evaluatiemomenten per jaar. Starters kunnen zich dus op elk 
moment aanmelden. Door de frequentie van de evaluatiemomenten te verhogen 
verlagen we de wachttijd en doorlooptijd van dossiers en kan een ruimer aantal starters 
bereikt worden. Dit gewijzigd proces werpt duidelijk zijn vruchten af. Dankzij de 
bijsturing zien we dat de instroom verhoogt en dat we kwalitatieve bedrijven kunnen 
bereiken. Jonge, innovatieve bedrijven uit alle provincies en uit verschillende sectoren 
vinden de weg naar het programma.
Een volledige evaluatie van het eerste jaar met continue indiening zal uitgevoerd worden 
in december 2024 (beschikbaar januari 2025), als alle evaluatieperiodes afgerond zijn.
