title: Werkgroep Institutionele Zaken - Gevensuitwisseling tussen gewesten rond werkbereidheid en medewerking werkzoekenden in activerings- en/of opleidingstrajecten
thema: Staatshervorming en Verhoudingen binnen de Belgische federale staat
Werk
pdf link: https://docs.vlaamsparlement.be/pfile?id=2051096
thema link: https://www.vlaamsparlement.be/parlementaire-documenten/schriftelijke-vragen/1806591
SCHRIFTELIJKE VRAAG
nr. 300
van KARL VANLOUWE
datum: 27 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Werkgroep Institutionele Zaken  -  Gegevensuitwisseling tussen gewesten rond 
werkbereidheid en medewerking werkzoekenden in activerings- en/of opleidingstrajecten
Het Vlaams Parlement richtte in december 2020 een Werkgroep Institutionele Zaken op 
om een grondige reflectie op te starten over de gewenste staatsinrichting.
De versnippering van bevoegdheden tussen met name het federale en het deelstatelijke 
beleidsniveau kwam in de 32 hoorzittingen met 96 experts uit het werkveld herhaaldelijk 
aan bod. De staatsstructuur is complex, waardoor bepaalde bevoegdheden niet altijd 
efficiënt of transparant kunnen worden uitgeoefend. Nochtans heeft de burger recht op 
een efficiënte en effectieve besteding van overheidsmiddelen.
In de nasleep van de werkzaamheden van de werkgroep dienden de Vlaamse 
meerderheidspartijen daarom een parlementaire conceptnota in met zogenaamde ‘quick 
wins’: zaken die zonder staatshervorming, binnen het huidige grondwettelijk en wettelijke 
kader - in afwachting van de nodige meer structurele oplossingen - al kunnen worden 
aangepakt.
Zo werd onder meer de uitwisseling tussen de gewesten van gegevens over werkbereidheid 
en medewerking van werkzoekenden in activerings- en/of opleidingstrajecten ter 
versterking van de interregionale mobiliteit van werknemers als prioriteit naar voren 
geschoven.
1. Kan de minister een overzicht geven van de bestaande 
gegevensuitwisselingsprotocollen die met de verschillende andere overheden zijn 
gesloten? Graag ook een korte toelichting over de aard van de uitgewisselde gegevens 
en de datum waarop het protocol werd gesloten.
2. Welke stappen heeft de minister tijdens deze legislatuur gezet om de uitwisseling van 
gegevens over werkbereidheid en interregionale mobiliteit tussen de Vlaamse en de 
verschillende andere overheden in dit land te verbeteren?
3. Graag een overzicht van alle relevante overlegmomenten ter zake.
4. Hoe evalueert de minister de gegevensuitwisseling in globo en acht hij de inspanningen 
om voor de nodige optimalisering en versterking te zorgen voldoende?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 300 van 27 februari 2024
van KARL VANLOUWE
Op 25 juni 2021 heeft de Vlaamse Regering, op voorstel van de minister van Werk, de 
conceptnota “Elk talent telt: meer mensen aan de slag in duurzame en werkbare loopbanen” 
goedgekeurd. Hierin zijn 29 asymmetrische voorstellen geformuleerd. We brachten deze 
voorstellen in bij de eerste federale werkgelegenheidsconferentie. Voor de stand van zaken 
met betrekking tot de 29 voorstellen verwijs ik naar voorgaande schriftelijke vragen van 
collega Ronse (o.a. SV 725).
In het kader van de IMC Werk (december 2021) hebben we een afspraak gemaakt over de 
aanpak van voorstellen voor asymmetrisch beleid. Een werkgroep, het interfederaal 
platform, werd in het leven geroepen samen met een politieke werkgroep die samen de 
concrete voorstellen van de regio’s moeten onderzoeken. Dit is onder leiding van VDAB. 
Alle regio’s en de federale regering zijn vertegenwoordigd. Bij elke bijeenkomst mag elke 
entiteit 1 fiche als prioriteit naar voor schuiven. 
Vanuit Vlaanderen hebben we uit de lijst van 29 voorstellen 15 prioriteiten naar voren 
geschoven.
1. Binnen VDAB wordt er continu gewerkt aan data-uitwisseling met andere website van 
de KSZoverheden en instanties. Het kan dan gaan over eerder technische optimalisaties 
van bestaande datastromen tot het bekomen en technisch uitbouwen van nieuwe 
datastromen. De tabel in bijlage bevat een overzicht van alle datastromen waarop 
binnen VDAB de afgelopen twee jaren werd gewerkt, inclusief een referentie naar de 
beraadslaging indien van toepassing.
Tijdens deze legislatuur werd, ter bevordering van de interregionale mobiliteit en het 
aantrekken van Brusselse en Waalse werkzoekenden richting de Vlaamse arbeidsmarkt, 
het samenwerkingsakkoord tussen het Vlaamse gewest en het Brussels Hoofdstedelijk 
Gewest in 2021 goedgekeurd. Een gelijkaardig samenwerkingsakkoord tussen 
Vlaanderen en Wallonië is eveneens in de maak. 
In beide akkoorden wordt er verwezen naar de gegevensuitwisseling in functie van de 
bemiddeling van de werkzoekende tussen de publieke tewerkstellingsdiensten (VDAB-
Actiris en VDAB-Forem). Uiteraard moet de uitwisseling voldoen aan de Algemene 
Verordening Gegevensbescherming (AVG).
VDAB, Actiris en KSZ hebben de werken al opgestart voor die uitwisseling, waarbij de 
nodige afspraken gemaakt worden voor de uitwisseling van de nodige 
persoonsgegevens via de KSZ. Hiervoor bestaat al een beraadslaging, die te raadplegen 
is op de website van de KSZ. De analyse voor de gegevensuitwisseling tussen VDAB, 
Forem en KSZ zal in de komende maanden opgestart worden.
2-3.In een moderne en digitale samenleving is het snel kunnen beschikken over de juiste 
data cruciaal. Modern overheidsbeleid is data-gedreven en evidence-informed.  
We beschikken in België over heel veel interessante data maar ze is onvoldoende vlot 
toegankelijk voor de Vlaamse Overheidsinstellingen.
Bijgevolg heb ik het initiatief genomen om het gesprek aan te gaan met de federale 
collega’s om tot structureel betere en soepelere afspraken rond data-uitwisseling te 
komen. Ik heb het Departement Werk en Sociale Economie de opdracht gegeven dit 
te coördineren en af te stemmen met alle relevante Vlaamse overheidsinstellingen - 
ook die buiten het beleidsdomein Werk. Dit zit nu soms over de verschillende 
overheidsniveaus verspreid. Daarom dat er op mijn voorstel op de IMC van 1 december 
2023 een werkgroep werd opgericht om een ontwerp van interfederaal 
samenwerkingsakkoord uit te werken aangaande een vlottere data-uitwisseling tussen 
de betrokken overheden en de onderzoekswereld. Zie daarvoor ook het antwoord op 
uw schriftelijke vraag 292 en 293.
4. a) Op strategisch vlak wordt de activering van leefloongerechtigden besproken in de 
overlegfora gekoppeld aan de samenwerkingsovereenkomsten met Lokale Besturen 
en aan de lokale partnerschappen (micro-niveau). Via een dashboard lokale 
besturen krijgen de OCMW’s terugkoppeling van de activeringsinspanningen en 
resultaten van leefloongerechtigden die zijn ingeschreven bij VDAB. Deze data 
worden gebenchmarkt (met omliggende centrumsteden, regiegebieden sociale 
economie en werk) waardoor ze gebruikt kunnen worden om specifieke acties op te 
zetten ter versterking van de uitstroomresultaten naar werk.
Ook op het meso-niveau in de provinciale werkgroepen lokale besturen en sociale 
partners, komen activeringsresultaten aan bod.
Verder is er een centrale werkgroep lokale besturen (macro-niveau) met 
afgevaardigden van VVSG, lokale besturen, sociale partners die kwartaalsgewijs 
door de gedelegeerd bestuurder VDAB wordt georganiseerd. 
Op operationeel vlak worden er over de verschillende provincies en regio's heen 
“Lerende Netwerken” plaats. Deze gaan in elke provincie 3 tot 4 keer door per jaar. 
Los daarvan zijn er contacten op dossierniveau tussen VDAB bemiddelaars en 
OCMW begeleiders/ maatschappelijk werkers, die we echter niet meten. 
b) Er vinden meerdere overlegmomenten plaats in kader van het bereiken en activeren 
van arbeidsongeschikt erkende burgers. Zo wordt er op strategisch niveau per 
trimester overlegd tussen VDAB, RIZIV en de ziekenfondsen op het strategisch 
comité. De focus van dit overleg is de strategische elementen in de samenwerking 
opvolgen, bijsturen en visiematig verder uitklaren. Op het operationeel niveau 
wordt eveneens per trimester overlegd om operationele knelpunten te bespreken 
en wijzigingen in werking op Vlaams niveau te delen met RIZIV en de ziekenfondsen. 
Tot slot, worden er op provinciaal niveau overlegmomenten gepland per kwartaal 
om de provinciale knelpunten en werkpunten te monitoren, om provinciale 
informatie uit te wisselen en de provinciale werking op te volgen. Dit trimestrieel 
overlegmoment wordt jaarlijks aangevuld door een ‘ronde van Vlaanderen’ waarin 
ingezet wordt op netwerken en relaties opbouwen tussen VDAB en de federale 
partners betrokken bij re-integratie.
5. Het strategisch overleg op macro, meso en micro-niveau laat toe dat er beleidsmatige 
signalen bottom-up gecapteerd worden die bijdragen aan o.a. de versterkte activering 
van leefloongerechtigden, arbeidsongeschikt erkende burgers en burgers met een 
erkenning handicap. Zo ontstond pilootproject route C uit overlegmomenten waarin 
vanuit VDAB aangegeven werd dat veel arbeidsongeschikt erkende burgers zich 
spontaan bij VDAB melden, vooraleer ze goedkeuring hebben vanuit het ziekenfonds. 
Met andere signalen kan VDAB hiaten in de dienstverlening onderzoeken en waar 
mogelijk al of niet in samenwerking met partners opzetten. Daarnaast worden via deze 
wegen ook signalen gecapteerd die worden voorgelegd binnen de beleidsorganen van 
VDAB of worden meegenomen in de opmaak van een aangepast werkingskader ‘VDAB 
en Lokale Besturen 2025-2030’ of eventuele bijsturingen van de raamovereenkomst 
RIZIV, VDAB en ziekenfondsen of bijdraagt aan het uitbouwen van de samenwerking 
met de betrokken partners. Dat aangepast werkingskader wordt momenteel met 
behulp van inzichten uit onderzoek en evaluaties voorbereid in functie van de nieuwe 
aankomende Vlaamse legislatuur.
 
De output van de operationele overlegmomenten is breed. Er wordt thematisch 
gewerkt en sommige thema’s zoals bv. het gebruik van Arvastat door OCMW 
medewerkers of terug-naar-werk coördinatoren, infosessie omtrent 
werkplekinstrumenten, uitwisseling van kennis rond dienstverleningsaanbod VDAB, 
knelpunten wegwerken in samenwerking, case-overleg.
6. Sinds 2019 bereikte VDAB samen met de partners 406.887 niet-beroepsactieven. 
Bijkomend gingen 236.551 voormalig niet-beroepsactieven aan het werk met de hulp 
van VDAB sinds 2019. Tegelijk blijft een groot deel van de Vlaamse bevolking niet-
beroepsactief en blijft de VDAB inspanningen leveren om nog meer niet-
beroepsactieven te sensibiliseren stappen naar werk te zetten. Vanuit VDAB en bij 
uitbreiding Vlaanderen, botsen we op drempels om gegevens over al dan niet 
ingeschreven burgers met andere partners te mogen delen. Hoewel we oog moeten 
blijven hebben voor het belang van privacy-wetgeving, lopen samenwerkingen vast op 
gegevensuitwisselingsuitdagingen.
BIJLAGE
Overzicht
