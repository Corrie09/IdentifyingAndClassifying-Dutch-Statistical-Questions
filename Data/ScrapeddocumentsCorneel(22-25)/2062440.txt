title: Erfbelasting - Ontvangsten 2023
thema: Financiën
pdf link: https://docs.vlaamsparlement.be/pfile?id=2062440
thema link: https://www.vlaamsparlement.be/parlementaire-documenten/schriftelijke-vragen/1815713
SCHRIFTELIJKE VRAAG
nr. 238
van KATRIEN SCHRYVERS
datum: 22 maart 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Erfbelasting  -  Ontvangsten 2023
Op een erfenis moet erfbelasting betaald worden. Hoeveel erfbelasting men moet betalen, 
hangt af van de graad van verwantschap van de erfgenaam met de overledene, de omvang 
van de nalatenschap en de samenstelling van de erfenis (roerend en onroerend goed). 
Erfbelastingen vormen een belangrijke bron van inkomsten voor Vlaanderen.
Sinds 1 september 2018 gelden, wat betreft de categorieën ‘broers en zussen’ en ‘andere 
personen’, nieuwe belastingschijven en nieuwe tarieven. Er kwamen ook nieuwe 
vrijstellingen voor kinderen jonger dan 21 jaar die beide ouders verloren hebben. Voor de 
langstlevende echtgenoot of samenwonende partner geldt sindsdien een nieuwe 
voetvrijstelling op maximaal de eerste 50.000 euro van de nettoverkrijging van roerende 
goederen. 
In zijn antwoord op mijn schriftelijke vraag nr. 298 van 27 maart 2023 gaf de minister 
cijfers over de inkomsten uit erfbelasting voor het jaar 2022.
1. Kan de minister een overzicht geven van de ontvangsten uit erfbelasting voor 2023 op 
basis van de verschillende categorieën van erfgenamen?
2. Hoe verhouden die inkomsten zich tot de inkomsten uit erfbelasting van het jaar/de 
jaren daarvoor? Hoe verklaart de minister die evolutie?
3. Wat is de waarde voor 2023 van het belastbaar actief dat werd opgenomen tussen de 
verschillende categorieën van erfgenamen, opgedeeld in roerend en onroerend 
vermogen? 
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 238 van 22 maart 2024
van KATRIEN SCHRYVERS
1. Hieronder wordt een overzicht gegeven van de in 2023 ingekohierde bedragen aan 
erfbelasting (in euro), opgesplitst per categorie van erfgenaam.
Categorie erfgenaam Ingekohierd bedrag (€)
Echtgenoot/samenwonende partner met vrijstelling gezinswoning 206.254.281
Rechte lijn 688.692.737
Broer/zus 261.096.339
Anderen 685.874.135
Legaat 8,5% 7.040.672
Totaal 1.848.958.164
2. De lichte toename van de in 2023 ingekohierde erfbelasting t.o.v. 2022 is een normale 
evolutie. 
3. Onderstaand overzicht bevat de waarden van de belastbare vermogens (in euro) die 
werden aangegeven voor de verschillende categorieën van erfgenamen. Het betreft het 
aangegeven vermogen in de originele aangiftes, ingekohierd in 2023. Vermogens uit 
historische aangiftes en bijkomend aangegeven vermogen uit verbeterende of 
ambtshalve aangiftes zijn niet opgenomen in onderstaande tabel.
Categorie erfgenaamBelastbaar 
RoerendBelastbaar 
OnroerendBelastbaar 
GezinswoningBelastbaar 
Familiale 
onderneming/
vennootschap
Echtgenoot/samenwonende 
partner met vrijstelling 
gezinswoning 1.748.864.981 384.600.733 1.553.600.350 60.593.944
Rechte lijn 4.374.803.656 4.031.227.608
Broer/zus 383.809.883 206.712.276 83.532.565
Anderen 900.556.474 362.846.307 2.377.889
Vrijgesteld 165.242.990 50.186.316 5.259.403
Legaat 8,5% 67.487.063 10.838.376 75.278
Totaal 7.640.765.047 5.046.411.616 1.553.600.350 151.839.079
