title: Agentschap voor Natuur en Bos (ANB) - Aankoop landbouwgronden
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2047916
thema link: https://www.vlaamsparlement.be/parlementaire-documenten/schriftelijke-vragen/1800946
SCHRIFTELIJKE VRAAG
nr. 326
van CHRIS JANSSENS
datum: 6 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Agentschap voor Natuur en Bos (ANB)  -  Aankoop landbouwgronden
Uit eerdere antwoorden van de minister blijkt dat de Vlaamse overheid steeds meer 
gronden koopt. In 2019 ging het nog om 724 hectare grond, waarvan 232 hectare 
landbouwgrond. In 2022 verdubbelden die cijfers tot 1429 hectare grond, waarvan 464 
hectare landbouwgrond. In totaal kocht de Vlaamse Regering tussen 2019 en 2022 1427 
hectare aan landbouwgrond op, een derde van de totale grondaankopen.
In 2015 was het totale aankoopbudget voor gronden bijna 10 miljoen euro. Dat budget 
steeg in 2020 tot 41 miljoen euro. In 2022 ging het zelfs om 67,5 miljoen euro, ruim zes 
keer meer dan zeven jaar eerder.
1. Welke werkingssubsidies en projectsubsidies ontvingen het Agentschap voor Natuur 
en Bos en Natuurpunt in 2023 van de Vlaamse Regering? Welk budget ging specifiek 
naar de aankoop van landbouwgronden? Welke werkingssubsidie zal ANB in 2024 
ontvangen? Welke projectsubsidies zijn al gepland/goedgekeurd? Hoeveel geld zal in 
2024 minstens vrijgemaakt worden voor de aankoop van gronden? Hoe verklaart de 
minister bepaalde evoluties in die bedragen, en hoe verhouden die zich tegenover de 
bedragen van de voorbije jaren?
2. Hoeveel hectare grond kocht het Agentschap voor Natuur en Bos in 2023? Hoeveel 
hectare van de aangekochte grond was landbouwgrond? Over hoeveel hectare 
grond/landbouwgrond gaat het per provincie? Hoe evalueert de minister die cijfers, en 
hoe verhouden die zich tegenover de vorige jaren?
3. Op welke manier garandeert de minister dat er in 2024 voldoende landbouwgrond 
beschikbaar en betaalbaar blijft voor de (beginnende) Vlaamse landbouwers? Zijn er 
extra maatregelen/initiatieven nodig om de beschikbaarheid en betaalbaarheid van 
landbouwgrond te garanderen? Zo ja, welke; en wanneer zal de minister daartoe actie 
ondernemen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 326 van 6 februari 2024
van CHRIS JANSSENS
1. Voor de jaarlijkse subsidies betaald in 2023 aan Natuurpunt door het Agentschap voor 
Natuur en Bos (ANB) verwijs ik naar mijn antwoorden op de schriftelijke vraag nr. 291 
van 30 januari 2024.
In 2023 bedroeg het regulier aankoopbudget van het ANB 63.145 k€ en het budget 
voor aankoop van gronden voor boscompensatie 5.787 k€. Enkel de totale bedragen 
per aankoop worden bijgehouden en niet de bedragen per perceel.
Voor 2024 bedraagt het subsidiebudget voor aankoop van gronden in kader van 
Natuurbeheerplan type 4 en voor aankopen door lokale besturen voor bosuitbreiding in 
totaal 29.995 k€. Voor 2024 bedraagt het regulier aankoopbudget voor het ANB 43.900 
k€. Het budget voor boscompensatie wordt geraamd op 6.450 k€. Het uiteindelijke 
beschikbare budget voor boscompensatie is afhankelijk van de bedragen die zullen 
gestort worden in het bossencompensatiefonds.
Het reguliere aankoopbudget is tijdelijk gestegen door de extra budgetten die ter 
beschikking gesteld zijn in kader van bosuitbreiding, het Vlaams Klimaatadaptatieplan 
(VAP) en de Programmatische Aanpak Stikstof (PAS).
2. In 2023 heeft het ANB 1.444 ha verworven, waarvan 705 ha gelegen in een gele 
gewestplanbestemming (zie onderstaande tabel). Dit betreft alle ‘gele’ 
gewestplanbestemmingen, dus ook de bestemmingen brongebied, agrarische gebieden 
met ecologisch belang, valleigebied enz., en gronden gelegen in habitat- of 
vogelrichtlijngebied of VEN. De gronden verworven in herbevestigd agrarisch gebied 
(HAG) betreffen ruilgronden.
Alle gronden zijn verworven in der minne waarbij steeds contact wordt opgenomen met 
de pachter van een perceel in landbouwgebruik alvorens de onderhandeling met de 
eigenaar(s) opstart. Het overleg met de pachter is gericht op het verkennen van de 
mogelijkheden met betrekking tot een eindepachtregeling. Naast de locatie en het 
beschermingsstatuut van de aan te kopen gronden bepalen de eventuele voorwaarden 
(timing, bedrag,…) van de eindepachtregeling de prioriteit van de aankoop.
Daarnaast moet ook gezegd worden dat de landbouwers met gronden in gele 
gewestplanbestemmingen door de nieuwe pachtwet nog beter beschermd zijn dan 
vroeger.
ProvincieOpp (ha) 
verworvenOpp (ha) in gele 
bestemmingOpp (ha) in gele 
bestemming en 
in SBZ of VENOpp (ha) in 
HAG
Antwerpen 272 106 74 2
Limburg 354 209 166 2
Oost-Vlaanderen 321 59 10 0
Vlaams-Brabant 115 49 15 3
West-Vlaanderen 382 282 44 11
Totaal 1.444 705 309 17
Uit de cijfers kan enkel afgeleid worden dat de oppervlakten sterk variëren van 
provincie tot provincie, afhankelijk van de opportuniteiten die zich voordoen voor de 
aankoop van gronden in kader van natuurherstel/-behoud, VAP of PAS.
3. Hiervoor verwijs ik naar mijn antwoord op uw schriftelijke vraag nr. 487 van 15 februari 
2023.
