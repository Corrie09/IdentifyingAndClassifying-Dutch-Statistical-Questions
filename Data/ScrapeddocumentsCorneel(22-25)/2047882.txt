title: Preventief overstromingsbeleid Westhoek - Advies taskforce
thema: Landbouw
Natuur en Milieu
Openbare werken
Visserij
pdf link: https://docs.vlaamsparlement.be/pfile?id=2047882
thema link: https://www.vlaamsparlement.be/parlementaire-documenten/schriftelijke-vragen/1800696
SCHRIFTELIJKE VRAAG
nr. 615
van MAXIM VEYS
datum: 2 februari 2024
LYDIA PEETERS 
VLAAMS MINISTER VAN MOBILITEIT EN OPENBARE WERKEN
Preventief overstromingsbeleid Westhoek  -  Advies taskforce
Op 23 januari vond een hoorzitting plaats met de Taskforce Weerbare Westhoek over het 
advies aan de Vlaamse Regering naar aanleiding van de wateroverlast in het IJzerbekken 
van november 2023. Verschillende leden van de taskforce gaven een toelichting. 
Op een groot aantal vragen kreeg ik echter geen concreet antwoord. Om die reden wil ik 
die wel nog achterhalen via deze schriftelijke vraag aan de voogdijminister van De Vlaamse 
Waterweg (DVW), de minister van Leefmilieu en Natuur en de minister van Landbouw.
1. Beschouwt de minister het advies en de 70 kortetermijnacties als beslist beleid?
a) Dhr. Danckaerts gaf aan dat een totaalbudget van 80 miljoen euro ter beschikking 
gesteld moet worden, en specifieerde dat het om de volgende middelen gaat: 10 
miljoen (bevoegdheden minister Brouns), 50 miljoen (bevoegdheden minister 
Peeters), 5 miljoen van de provincie West-Vlaanderen, 15 miljoen (bevoegdheden 
minister Demir).
I. Klopt dat bedrag en de verdeling?
II. Zijn er bijkomende middelen nodig of gaat het om verschuivingen van 
budgetten? Als het om verschuivingen gaat, vanwaaruit worden zij 
verschoven?
b) Graag een overzicht van het budget voor investeringen in waterinfrastructuur in het 
IJzerbekken voor de jaren 2014 tot 2023.
c) Welk aandeel van de middelen van de Blue Deal gaat naar West-Vlaanderen? Graag 
een opsplitsing per bekken.
2. Tijdens de hoorzitting werd gepleit voor een structureel Waterzekerheidsfonds. 
Is de minister het ermee eens dat dit nodig is? Zal de minister een voorstel doen aan 
de ministerraad voor de oprichting ervan tijdens deze legislatuur?
3. De taskforce heeft een bijzondere samenstelling. Er is geen vertegenwoordiging vanuit 
de natuurbeweging. Nochtans stelde de co-voorzitter dat het advies geënt is op de 
algemene principes van het Waterwetboek.
a) Hoe rijmt dat met het participatiebeginsel (8e beginsel)?
b) Wordt de natuurbeweging nog achteraf geconsulteerd?
c) Vindt de minister van Leefmilieu dit een goede zaak?
d) Waarom werd niemand van de natuurbeweging betrokken bij de taskforce?
4. Er wordt gesteld dat lokale expertise zeer belangrijk wordt geacht. Specifiek bij 
sluiswachters is dat van tel. Nochtans is De Vlaamse Waterweg bezig met het plan 
Dynamisch Peilbeheer, waarbij alle sluizen op afstand (digitaal/elektronisch) zullen 
worden bediend.
a) Vloekt dat niet met het geclaimde ‘belang van lokale expertise’?
b) Welk plan is er voor de sluizen op het IJzerbekken? Vanwaaruit zullen zij worden 
bediend? Hoe zullen de noodzakelijke lokale interventies gebeuren?
c) Graag een overzicht van het aantal lokale mensen op het terrein per 
deelgebied/perceel. Graag sinds 2014 tot nu, uitgedrukt in koppen en 
voltijdsequivalenten (vte’s).
5. Ook op vragen over het totale aantal sluizen, het onderhoud en de leeftijd ervan 
kwamen geen concrete antwoorden. Nochtans staan in de kortetermijnacties werken 
aan 10 sluizen op het IJzerbekken opgesomd, goed voor een investeringsbudget van 
10,95 miljoen euro.
a) Graag een overzicht van alle sluizen en stuwen op het IJzerbekken, met een 
overzicht van de leeftijd, de timing van de laatste onderhoudswerken en/of 
investeringen, en de afvoercapaciteit waarop ze vandaag werken.
b) Graag een overzicht van de sluizen en stuwen in slechte staat die vandaag niet 
meer functioneren.
6. Tijdens de wateroverlast in de Westhoek was een aanvoer van pompen vanuit 
Antwerpen vereist om voldoende afvoercapaciteit te verkrijgen.
a) Hoeveel van dergelijke pompen heeft het Vlaamse Gewest in eigendom en zijn er 
beschikbaar? Welke capaciteit hebben de pompen?
b) Kan de Vlaamse overheid met dat aantal pompen twee situaties van wateroverlast 
tegelijk aan? 
Deze vraag werd gesteld aan de ministers Zuhal Demir (313), Lydia Peeters (615), Jo 
Brouns (234).
LYDIA PEETERS
VLAAMS MINISTER VAN MOBILITEIT EN OPENBARE WERKEN
GECOÖRDINEERD ANTWOORD
op vraag nr. 615 van 2 februari 2024 
van MAXIM VEYS
1. De Vlaamse Regering heeft het nodige budget vrijgemaakt voor waterbeheersing in de 
Westhoek conform volgende verdeelsleutel: 50 miljoen euro van het budget komt van 
het beleidsdomein MOW, 15 miljoen euro van VLAIO, en 10 miljoen euro van het 
departement omgeving. Daarbovenop stelt de provincie 5 miljoen euro ter beschikking 
voor kortetermijnmaatregelen. Welke budgetten worden verschoven, maakt deel uit 
van de opmaak van het definitief op te maken GIP 2024.
Hieronder vindt u een overzicht van de investeringskredieten die van 2014 t.e.m. 2023 
door de VMM werden besteed aan investeringsprojecten in het IJzerbekken. Het cijfer 
is excl. kosten voor slibruimingen, aankopen en onderhoudswerken.
Project Jaar Bedrag (euro)
Aanleg waterkeringsdijken Blankaartbekken (IJzer) 
te Diksmuide (aandeel VMM)2016 392.000
Bouw van een pompgemaal met boezem op het 
Engelendelft (Blankaartbekken) (elektromechanica) 2016 733.000
Ecologische oeverherinrichting en sanering 
vismigratieknelpunten op de Kemmelbeek 2016 526.000
Bouw van een noodpompstation op het 
Camerlinckxgeleed in Oostende (bouwkunde en 
elektromechanica)2017 2.846.000
Bouw van een pompgemaal met boezem op het 
Engelendelft (Blankaartbekken) (bouwkunde)2017 863.000
Bouwen van 4 gemaaltjes in het dijklichaam te 
Woumen2017 632.154
Aanleg waterberging op IJzerwegbeek 2019 108.000
Verbeteren energie-efficiëntie pompgemaal op Grote 
Beverdijkvaart2019 105.000
Aanleg visveilige pompen Woumen (IJzer) (aandeel 
VMM)2021 807.000
Herinrichting van de Handzamevaart 2021 966.700
Opwaardering Grote Beverdijkvaart (verbreding 
opwaarts Nieuwpoort)2022 2.237.567
Natuurvriendelijk oeverherstel Koolhofvaart 2022 950.507
EM Vervanging aandrijving schuiven Moerdijkvaart 2023 414.106
Veurne-ambachtgemaal Vervanging HS installatie en 
aanpassing LS installatie2023 465.914
Hieronder vindt u een overzicht van de door De Vlaamse Waterweg nv (DVW) 
uitgevoerde werken (2014-2023).
Eenmalige ingrepen:
•Baggerwerken Ijzer sinds 2013 (ca. 2 mio euro)
o2014: 31.000 m³, zone Fintele sluis en enkele drempels
o2018-2019: 45.000 m³, zone E40 tot Fintele sluis (voornamelijk 
drempels wegwerken)
•Overige baggerwerken op waterwegen in het Ijzerbekken (ca. 2,5 mio euro)
o2016: Kanaal Plassendale Nieuwpoort: 23.000 m³ (drempels 
wegwerken, na peilingen)
o2023: Kanaal Ieper-Ijzer: 6.000 m³
Eerste fase in uitvoering vanaf kanaalkom Ieper
•Recente infrastructurele ingrepen
oVernieuwen van sluisdeuren en schuiven Ganzenpoot - complex 
Nieuwpoort 
oHerstelling oevers ter hoogte van Ganzenpoot n.a.v. de schade 
ingevolge de wateroverlast 2021
oHerstelling schade na wateroverlast november 2023 : ca. 4 mio euro
Recurrente jaarlijkse werken op basis van raamcontract:
•Onderhoud en dringende interventies: ca. 800.000 euro/jaar
•Groenonderhoud: ca. 365.000 euro/jaar
•Verwijderen van drijvend vuil en andere obstakels: ca. 65.000 euro/jaar
De beschikbare informatie vanuit het programmamanagement voor de Blue Deal laat 
alleen toe om een verdeling te maken op provincieniveau op basis van het aantal 
uitvoeringsprojecten die met Blue Deal-middelen (budget van 2020 t.e.m. 2022) 
gefinancierd worden. Van de 525 uitvoeringsprojecten is ruim een vijfde (of 109 
projecten) gelegen in West-Vlaanderen. Daarvan zijn er 32 gelegen in het IJzerbekken, 
45 in het Leiebekken, 28 in het bekken van de Brugse Polders en 4 in het 
Bovenscheldebekken.
2. De recente wateroverlastgebeurtenissen hebben de nood aan een structurele, 
legislatuur overschrijdende financiering, zoals een waterzekerheidsfonds, bevestigd. 
Het advies ‘Weerbaar Waterland’ kwam ook tot die vaststelling. Gelet op de 
uitdagingen en de inspanningen die we moeten leveren de komende jaren, ben ik zeker 
voorstander van de oprichting van een waterzekerheidsfonds. 
3. In de commissie heeft de co-voorzitter aangehaald dat het advies gebaseerd is op het 
advies van het expertenpanel hoogwaterbeveiliging (‘Weerbaar Waterland’). Het 
Waterwetboek werd niet vermeld tijdens de hoorzitting.
De taskforce had als doelstelling om op korte termijn (binnen 1 maand) een advies op 
te leveren voor de korte en lange termijn. Hierbij is vooral informatie ingewonnen van 
de waterbeheerders en de steden en gemeenten in de Westhoek. Na elke samenkomst 
van de taskforce werd er ook door de co-voorzitters teruggekoppeld naar de steden 
en gemeenten, en op 15 december 2023 werd ook teruggekoppeld over de resultaten 
van de taskforce op het bekkenbestuur van het IJzerbekken.
In het adviesrapport ‘Weerbare Westhoek’ is er ook duidelijk aandacht geschonken 
aan de governance voor de verdere uitrol van de maatregelen op het terrein. Hierbij 
wordt vooral gebruikgemaakt van de bestaande overlegstructuren, zoals het 
bekkenbestuur. Binnen deze overlegstructuren is er een brede sectorale 
vertegenwoordiging, zodat de belangen, inzichten en ervaringen in de verdere uitrol 
van de maatregelen kunnen meegenomen worden, zeker voor de lange termijn. 
4. Lokale expertise dient begrepen te worden als kennis van de lokale waterbeheersing 
en het watersysteem. Deze kennis wordt verankerd in de werking van de centrale via 
opleiding, procedures en werkinstructies. 
De visie van DVW is om alle beweegbare kunstwerken op termijn te bedienen vanuit 
drie bedieningscentrales. De kunstwerken uit het IJzerbekken zullen bediend worden 
vanuit een afstandsbedieningscentrale in Evergem. Noodzakelijke lokale interventies 
zullen gebeuren door ofwel eigen interventieploegen, ofwel door aannemers aangeduid 
via onderhoudscontracten.
5. Zie bijlage.
De totale afvoercapaciteit van de site Ganzenpoot bedraagt 6.000.000m³/dag. De 
vertaling van deze totale afvoercapaciteit naar de individuele stuwen+sluizen (in geval 
van open sas) is als volgt:
•Gravensas (afvoer Kanaal Plassendale-Nieuwpoort): 5m³/s
•Ieperstuw en -sas: 50m³/s met pieken tot 150m³/s
•Veurnestuw en -sas (afvoer Lokanaal en Kanaal Nieuwpoort-Duinkerke): 
20m3/s
•Nieuwpoortsluis (afvoer Kanaal Nieuwpoort-Duinkerke): 5m³/s
•Fintelestuw (afvoer IJzer): 15m³/s
Alle sluizen en stuwen zijn operationeel.
6. Onderstaande tabel toont de sluizen waar van 2019 tot 2022 mobiele pompen werden 
ingezet, met het gezamenlijk pompdebiet.
2019 2020 2022
Sluis Wijnegem Albertkanaal 6,10 m³/s 10,00 m³/s 5,07 m³/s
Sluis Olen Albertkanaal 3,60 m³/s
Sluis Diepenbeek Albertkanaal 4,00 m³/s 4,34 m³/s
Sluis Genk Albertkanaal 4,10 m³/s 4,70 m³/s 5,00 m³/s
Sluis Lembeek Kanaal naar Charleroi 1,00 m³/s
Sluis Halle Kanaal naar Charleroi 1,00 m³/s
Sluis Lot Kanaal naar Charleroi 1,00 m³/s
Sluis Ruisbroek Kanaal naar Charleroi 1,00 m³/s
Sluis Berendrecht Port of Antwerp-Bruges 5,32 m³/s
Tijdens de wateroverlast in de Westhoek in november 2023 werden pompen ingezet 
van de Civiele Bescherming en van een private onderneming op basis van het 
raamcontract van DVW.
Eén van de acties van het advies ‘Weerbare Westhoek’ houdt in dat o.b.v. de analyse 
van de wateroverlast zal nagegaan worden op welke plaatsen er behoefte is aan vaste 
pompinstallaties en of er nood is aan een raamcontract voor de installatie van mobiele 
pompen. Een onderdeel van die analyse is het bepalen van de vereiste 
pompcapaciteit.
BIJLAGE
Overzicht sluizen en stuwen op het IJzerbekken
