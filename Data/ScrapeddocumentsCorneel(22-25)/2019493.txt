title: OCMW-gronden - Verkoop
thema: Lokale overheden en Binnenlands bestuur
Welzijn en Gezin
pdf link: https://docs.vlaamsparlement.be/pfile?id=2019493
thema link: https://www.vlaamsparlement.be/parlementaire-documenten/schriftelijke-vragen/1780783
SCHRIFTELIJKE VRAAG
nr. 62
van LISE VANDECASTEELE
datum: 21 november 2023
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
OCMW-gronden  -  Verkoop
Naar aanleiding van de verkoop van 15 hectare landbouwgrond in eigendom van het OCMW 
van Gent aan de Vlaamse Landmaatschappij (VLM), graag een antwoord op volgende 
vragen.
1. Hoeveel OCMW-gronden zijn er de voorbije 10 jaar verkocht? Graag een jaarlijkse 
evolutie.
2. Graag een overzicht van de verkoopprijs per grond.
3. Graag een overzicht of het per verkoop om een private eigenaar gaat of om een ander 
openbaar bestuur.
Deze vraag werd gesteld aan de ministers Hilde Crevits (115), Gwendolyn Rutten (62)
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
GECOÃ–RDINEERD ANTWOORD 
op vraag nr. 62 van 21 november 2023
van LISE VANDECASTEELE
Minister Crevits en ik beschikken niet over overzichten van het aantal OCMW-gronden dat 
de voorbije tien jaar werd verkocht, noch van de verkoopprijs per grond noch van de 
hoedanigheid van de koper. 
Uit de gegevens die de lokale besturen aan de Vlaamse overheid bezorgen over hun 
meerjarenplannen en jaarrekeningen kan niet worden afgeleid hoeveel gronden de 
openbare centra voor maatschappelijk welzijn de voorbije 10 jaar verkocht hebben. De 
rapportering van de lokale besturen over de gegevens van hun beleidsrapporten bevat 
geen informatie over de verkoopprijs per verkochte grond en de hoedanigheid van de koper 
(private eigenaar of een ander openbaar bestuur).
Indien u hierover informatie wil hebben, moet u zich richten tot de betrokken lokale 
besturen. Daarbij wijs ik u er wel op dat er geen decretale verplichting bestaat voor de 
lokale besturen om dergelijke overzichten op te maken.
 
De lokale besturen beslissen autonoom over hun patrimonium. Zij moeten dus geen 
goedkeuring vragen aan de toezichthoudende overheid vooraleer zij kunnen overgaan tot 
een verkoop van hun patrimonium. Evenmin moeten zij een specifieke melding maken van 
dergelijke transacties.
 
