title: Leerkrachten wiskunde - In- en uitstroom
thema: Onderwijs en Vorming
pdf link: https://docs.vlaamsparlement.be/pfile?id=2063655
thema link: https://www.vlaamsparlement.be/parlementaire-documenten/schriftelijke-vragen/1816298
SCHRIFTELIJKE VRAAG
nr. 365
van JEAN-JACQUES DE GUCHT
datum: 27 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Leerkrachten wiskunde  -  In- en uitstroom
Vlaams volksvertegenwoordiger Ann Brusseel vroeg in schriftelijke vraag nr. 436 van 20 
april 2017 aan toenmalig bevoegd minister Crevits om een overzicht te geven van het 
aantal wiskundeleerkrachten. Vlaams volksvertegenwoordiger Franc Bogovic stelde 
toenmalig bevoegd minister Crevits een vervolgvraag op 14 maart 2019 (schriftelijke vraag 
nr. 214). Een laatste actualisering van de data volgde op een vervolgvraag van Vlaams 
volksvertegenwoordiger Steven Coenegrachts aan bevoegd minister Ben Weyts op 21 mei 
2021 (schriftelijke vraag nr. 710). 
Graag wil ik de minister vragen of die gegevens geactualiseerd kunnen worden. Ze worden 
immers in heel veel lerarenopleidingen in Vlaanderen gebruikt en zijn ook uitermate 
belangrijk om het probleem van het tekort aan wiskundeleraars, dat zich in alle Westerse 
samenlevingen manifesteert, goed te begrijpen. 
Om deze reden zou ik de minister de volgende vragen willen stellen:
1. Hoeveel leerkrachten wiskunde zijn in totaal tewerkgesteld in het secundair onderwijs? 
Graag met vermelding van: 
a) het aantal leerkrachten met een bachelor met vereist bekwaamheidsbewijs voor 
wiskunde, bachelor zonder vereist bekwaamheidsbewijs voor wiskunde, 
master/licentiaat met vereist bekwaamheidsbewijs voor wiskunde, 
master/licentiaat zonder vereist bekwaamheidsbewijs voor wiskunde, opgesplitst 
per graad en onderwijsvorm:
1. Tweede graad
(1) Doorstroomfinaliteit 
(2) Dubbele finaliteit 
(3) Arbeidsmarktfinaliteit
2.  Derde graad 
(1) Doorstroomfinaliteit (aso) 
(2) Dubbele finaliteit (kso, tso) 
(3) Arbeidsmarktfinaliteit (bso) 
b) de verhouding tussen mannen en vrouwen. 
2. Hoeveel wiskundeleraars starten er jaarlijks in het secundair onderwijs? 
a) Graag een percentage in zijn totaliteit.
b) Graag een percentage opgesplitst in mannen/vrouwen.
c) Graag een percentage opgesplitst in vereist/voldoende geacht 
bekwaamheidsbewijs voor wiskunde.
d) Graag een percentage opgesplitst in bachelor/master.
e) Graag een percentage opgesplitst in leeftijd. 
3. Hoeveel wiskundeleraars verlaten binnen vijf jaar het secundair onderwijs? 
a) Graag een percentage in zijn totaliteit. 
b) Graag een percentage opgesplitst in mannen/vrouwen. 
c) Graag een percentage opgesplitst in vereist/voldoende geacht 
bekwaamheidsbewijs voor wiskunde. 
d) Graag een percentage opgesplitst in bachelor/master. 
e) Graag een percentage opgesplitst in leeftijd. 
4. Hoeveel studenten studeren jaarlijks af met een vereist bekwaamheidsbewijs 
wiskunde? Graag met vermelding van: 
a) het opleidingsniveau, opgesplitst in bachelor en master;
b) de verhouding tussen mannen en vrouwen. 
5. Om te voorspellen hoe de toekomst eruitziet, graag een leeftijdspiramide: 
a) voor het hele korps van leraars wiskunde;
b) opgesplitst in mannen/vrouwen;
c) opgesplitst in bachelor/master; 
d) opgesplitst in vereist/voldoende geacht bekwaamheidsbewijs voor wiskunde. 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 365 van 27 maart 2024
van JEAN-JACQUES DE GUCHT
Aan het beantwoorden van deze vele deelvragen gaat een gegevensbevraging vooraf. Het 
Agentschap voor Onderwijsdiensten (AGODI) raadpleegde de databanken op 19/04/2024.
1. Het schooljaar 2022-2023 telde 9.132 leerkrachten wiskunde in het secundair 
onderwijs. Het gaat zowel over titularissen van een betrekking als hun eventuele 
vervangers. Een titularis kan zowel een vastbenoemd onderwijspersoneelslid zijn als 
een tijdelijk personeelslid in een openstaande betrekking. Een vervanger is altijd een 
tijdelijk personeelslid in een niet-openstaande betrekking.
De leerkrachten wiskunde in het secundair onderwijs met een vereist 
bekwaamheidsbewijs worden afgezet t.o.v. de leerkrachten wiskunde in het secundair 
onderwijs zonder een vereist bekwaamheidsbewijs. In de groep van leerkrachten 
zonder vereist bekwaamheidsbewijs zitten ook de personeelsleden met een voldoend 
geacht bekwaamheidsbewijs. Dit zijn personeelsleden waar directies bij hun aanstelling 
overtuigd zijn, dat deze personeelsleden voldoende wiskunde onder de knie hebben om 
het vakken te kunnen geven.
3.870 van die afgebakende groep beschikken over een diploma van ten minste master. 
5.262 van die afgebakende groep beschikken over een diploma van ten minste 
bachelor. 
De tweede graad ASO/KSO/TSO (doorstroomfinaliteit) telde tijdens het schooljaar 
2022-2023 2.903 leerkrachten wiskunde. 
De tweede graad KSO/TSO (dubbele finaliteit) telde tijdens het schooljaar 2022-2023 
2.408 leerkrachten wiskunde. 
De tweede graad BSO/KSO/TSO (arbeidsfinaliteit) telde tijdens het schooljaar 2022-
2023 444 leerkrachten wiskunde. 
De derde graad ASO/KSO/TSO (doorstroomfinaliteit) telde tijdens het schooljaar 2022-
2023 2.056 leerkrachten wiskunde. 
De derde graad KSO/ TSO (dubbele finaliteit) telde tijdens het schooljaar 2022-2023 
1.753 leerkrachten wiskunde. 
De derde graad BSO/KSO/TSO ( arbeidsfinaliteit) telde tijdens het schooljaar 2022-
2023 258 leerkrachten wiskunde. 
AGODI berekende telkens ook de man-vrouw verhouding en de verhouding inzake 
bekwaamheidsbewijzen. Ik verwijs naar de bijlage.
2. AGODI neemt alle startende leerkrachten wiskunde in het secundair onderwijs, van alle 
graden, tijdens de schooljaren 2020-2021, 2021-2022 en 2022-2023 mee in de 
analyse. 
Als de groep startende leraren wiskunde in het secundair onderwijs zich afzet t.o.v. het 
totaal aantal leraren wiskunde in het secundair onderwijs, dan verhouden ze zich als 
volgt: 5,61% tijdens het schooljaar 2020-2021; 5,95% in het schooljaar 2021-2022 en 
5,25% in he schooljaar 2022-2023.
De tabeltotalen wijken af van tabel 2.1. Dit komt omdat een aantal leerkrachten op 
meer dan één variabele tijdens dat schooljaar scoorde. Het verschil is te verklaren door 
dubbeltellingen.
Aantal startende leraren wiskunde in het secundair onderwijs, per geslacht
Bekwaamheidsbewijsrubricering 2020-2021 2021-2022 2022-2023
Man 219 261 218
Vrouw 267 275 262
Totaal 486 536 480
Aantal startende leraren wiskunde in het secundair onderwijs, per type diploma
Indeling omschrijving 2020-2021 2021-2022 2022-2023
Buitenlandse diploma's 11 13 9 
Ten minste HSO 0 4 3 
Ten minste bachelor 262 278 248 
Ten minste master 213 241 220 
Totaal 486 536 480 
3. Zie tabel in bijlage. Deze tabel leert dat een deel van de uitstromers gevormd wordt 
door mensen met een pensioengerechtigde leeftijd. 
Aantal startende leerkrachten wiskunde schooljaar 2017-2018 die binnen 5 jaar het 
secundair onderwijs hebben verlaten, per geslacht
Geslacht Aantal
Man 51
Vrouw 70
Aantal startende leerkrachten wiskunde schooljaar 2017-2018 die binnen 5 jaar het 
secundair onderwijs hebben verlaten, per bekwaamheidsbewijsrubricering
Bekwaamheidsbewijsrubricering Aantal
Andere 68
Vereiste 30
Voldoende geachte 29
Sommige startende leerkrachten wiskunde van het schooljaar 2017-2018 die binnen 
5 jaar het secundair onderwijs hebben verlaten, namen tijdens het schooljaar 2017-
2018 bezoldigde opdrachten op in meer dan in één bekwaamheidsbewijsrubricering. 
Zij worden dan voor elke bekwaamheids-bewijsrubricering afzonderlijk geteld. Daarom 
wijkt het tabeltotaal 3.2 af. 
Aantal startende leerkrachten wiskunde schooljaar 2017-2018 die binnen 5 jaar het 
secundair onderwijs hebben verlaten, per type diploma
Indeling omschrijving Aantal
Buitenlandse diploma's 2
Ten minste HSO 0
Ten minste bachelor 40
Ten minste master 79
4. In de twee tabellen geef ik het aantal diploma’s weer waarbij een onderwijsvak (voor 
de PBA’s) of vakdidactiek (voor de EDUMA’s) van wiskunde geregistreerd werd. 
Daarmee beschikken die studenten over de onderwijsbevoegdheid om wiskunde te 
geven. 
Ik geef het aantal diploma’s vanaf de hervorming van de lerarenopleiding. 
AHOVOKS raadpleegde de databanken op 19/04/2024.
Aantal studiebewijzen in de lerarenopleidingen met onderwijsvak of vakdidactiek 
wiskunde, per type opleiding
2019 2020 2021 2022
Master 24 66 73 73
Professioneel gerichte bachelor 174 221 201 199
Totaal 198 287 274 272
Aantal studiebewijzen in de lerarenopleidingen met onderwijsvak of vakdidactiek 
wiskunde, per geslacht
2019 2020 2021 2022
Mannelijk 81102 116 108
Vrouwelijk 117 185 158 164
Totaal 198 287 274 272
5. De leeftijdsopbouw van de leraren wiskunde in het secundair onderwijs tijdens het 
schooljaar 2022-2023 vindt u in bijlage. De volgende tabellen splitsen de groep op 
volgens geslacht, volgens hun diploma en hun bekwaamheidsrubricering.
Aantal leraren wiskunde in het secundair onderwijs, per geslacht
Geslacht Aantal
Man 3.195 
Vrouw 5.937 
 Totaal 9.132 
Aantal leraren wiskunde in het secundair onderwijs, per type diploma
Indeling omschrijving Aantal
Buitenlandse diploma's 64 
Ten minste HSO 9 
Ten minste bachelor 3.869 
Ten minste master 5.190 
Totaal 9.132 
Aantal leraren wiskunde in het secundair onderwijs, per bekwaamheidsbewijs-
rubricering
Bekwaamheidsbewijsrubricering Aantal
Andere 797 
Vereiste 5.416 
Voldoende geachte 3.208 
Totaal 9.421 
Het tabeltotaal wijkt af van het aantal leraren wiskunde in het secundair onderwijs 
tijdens het schooljaar 2022-2023. Dit komt doordat die groep leraren in meer dan in 
één bekwaamheidsbewijsrubricering een bezoldigde opdracht opnamen. De tabel 
bevat m.a.w. dubbeltellingen.
BIJLAGEN
1.Aantal leerkrachten wiskunde in het secundair onderwijs tijdens het schooljaar 2022-
2023, per graad, per finaliteit, per diploma, per bekwaamheidsbewijs, per geslacht
2.Aantal startende leraren wiskunde in het secundair onderwijs, per leeftijd
3.Aantal startende leerkrachten wiskunde schooljaar 2017- 2018 die binnen 5 jaar het 
secundair onderwijs hebben verlaten, per leeftijd
4.Leeftijd in jaren 01-09-2023 Aantal leerkrachten wiskunde
