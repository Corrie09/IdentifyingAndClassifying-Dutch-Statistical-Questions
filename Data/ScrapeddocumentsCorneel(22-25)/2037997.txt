title: Verstrenging regels sociale huur - Standpunt sociale huursector
thema: Wonen
pdf link: https://docs.vlaamsparlement.be/pfile?id=2037997
thema link: https://www.vlaamsparlement.be/parlementaire-documenten/schriftelijke-vragen/1794896
SCHRIFTELIJKE VRAAG
nr. 131
van AN MOERENHOUT
datum: 17 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Verstrenging regels sociale huur  -  Standpunt sociale huursector
De Vlaamse Regering keurde nieuwe, strengere maatregelen voor de sociale huur goed. 
Kandidaat-huurders die werken krijgen vanaf 2025 voorrang om een sociale woning te 
huren. Daarnaast komt er een doorstroompremie. Sociale huurders kunnen een premie tot 
2500 euro krijgen wanneer ze naar de private huurmarkt doorstromen. Ook zal het huren 
van een sociale woning niet meer levenslang zijn. Wie te veel verdient, kan na negen jaar 
zijn sociale woning verliezen.
Heeft de minister over die maatregelen overleg gepleegd met de vertegenwoordigers van 
de sociale huursector? Zo ja, wat was hun standpunt?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 131 van 17 januari 2024
van AN MOERENHOUT
Met deze visienota van 12 januari formaliseerde de Vlaamse Regering haar zienswijze op 
de betreffende maatregelen. Die moeten nu doorvertaald worden in concrete regelgevende 
teksten. Ook de effectieve uitwerking en opstart van de pilootprojecten wordt nu verder 
uitgewerkt. Het overleg met de sector zal hierin kaderen. 
