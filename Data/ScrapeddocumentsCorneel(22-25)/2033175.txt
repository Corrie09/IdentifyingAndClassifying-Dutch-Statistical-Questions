title: Luchthaven van Deurne - Beheer tunnelcomplex R11
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033175
thema link: https://www.vlaamsparlement.be/parlementaire-documenten/schriftelijke-vragen/1792076
SCHRIFTELIJKE VRAAG
nr. 432
van IMADE ANNOURI
datum: 8 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Luchthaven van Deurne  -  Beheer tunnelcomplex R11 
Het tunneldak van de R11 is afgesloten met een doorlopende omheining en geïncorporeerd 
in het luchthaventerrein. Op het tunneldak werd onder meer ook een perimeterweg in 
asfalt aangelegd, die de luchthavenomheining over het hele terrein volgt aan de 
binnenzijde. 
De R11 en dus ook het tunneltracé werd noch door het Vlaamse Gewest, noch door de LOM 
NV in concessie gegeven aan de LEM NV Antwerpen, zoals blijkt uit de erfpacht- en 
concessieovereenkomsten tussen de Vlaamse Regering, de LOM en de LEM (LOM: 
luchthavenontwikkelingsmaatschappij; LEM: luchthavenexploitatiemaatschappij).
1. Kan de minister bevestigen dat de R11 en ook dus het tunnelcomplex met inbegrip 
van het tunneldak nog steeds behoort tot het openbaar domein en onder de 
beheersverantwoordelijkheid valt van het Agentschap Wegen en Verkeer (AWV)?
2. Heeft AWV en/of het Departement Mobiliteit en Openbare Werken (MOW) en/of de 
Vlaamse Regering toestemming gegeven aan de LOM en/of de LEM NV Antwerpen om 
het tunneldak af te sluiten en te gebruiken/incorporeren, onder meer met de plaatsing 
van de conventionele afsluiting en de aanleg van een perimeterweg in asfalt?
3. Kan de minister in voorkomend geval inzage/kopie bezorgen van een aanvraag tot het 
privatieve gebruik van het tunneldak door de LOM en/of de LEM NV Antwerpen?
4. Kan de minister in voorkomend geval inzage/kopie bezorgen van een overeenkomst 
tussen het Vlaamse Gewest/AWV/MOW en de LOM of LEM, of de beslissing/het 
antwoord op een vraag tot het privatieve gebruik van het tunneldak door de LOM of 
LEM NV? 
5. Indien het tunneldak - onderdeel van het tunnelcomplex - van de ondertunnelde R11 
nog steeds tot het openbaar domein behoort en zonder enige titel en of vergoeding 
door de LOM en/of de LEM werd geïncorporeerd in het luchthaventerrein ten voordele 
van de private exploitant, welke maatregelen zal de minister dan nemen om die illegale 
incorporatie te beëindigen?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 432 van 8 januari 2024
van IMADE ANNOURI
Om redenen van vertrouwelijkheid in het kader van lopende gerechtelijke procedures wordt 
het antwoord met toepassing van artikel 90, punt 5 van het Reglement van het Vlaams 
Parlement voor de Vlaamse volksvertegenwoordigers ter inzage gelegd bij de 
parlementsvoorzitter.
