title: Energiezuinige toestellen - Inkomensafhankelijke kortingsbon
thema: Energie
pdf link: https://docs.vlaamsparlement.be/pfile?id=2062772
thema link: https://www.vlaamsparlement.be/parlementaire-documenten/schriftelijke-vragen/1818031
SCHRIFTELIJKE VRAAG
nr. 496
van ROBRECHT BOTHUYNE
datum: 4 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Energiezuinige toestellen  -  Inkomensafhankelijke kortingsbon 
Beschermde klanten hebben recht op een kortingsbon van de netbeheerder ter waarde van 
250 euro bij de aankoop van een nieuw energiezuinig toestel, zoals een wasmachine, 
droogkast, koelkast of diepvries. De Vlaamse ombudsman signaleert echter verschillende 
tekortkomingen aan de huidige regeling. Zo moet de kortingsbon worden aangevraagd 
voor de aankoop van het toestel en is er een verwerkingstijd van minstens twee weken 
voor de verzending van de bon naar het adres van de aanvrager. Dat terwijl de beschermde 
afnemers net een doelgroep vormen die noodgedwongen toestellen gebruiken tot ze 
effectief stuk gaan. Daarom worden de kortingsbonnen vaak uit voorzorg aangevraagd 
zodra men er (opnieuw) recht op heeft, zonder ze later effectief te gebruiken. Een andere 
hindernis is de verplichting van de rechthebbende om met een geldig attest te bewijzen 
dat hij of zij recht heeft op het sociaal tarief, terwijl die informatie gekend is bij de 
netbeheerder. De kortingsbon is bovendien slechts bruikbaar in bepaalde winkels, 
waardoor het toestel soms niet tegen de meest voordelige prijs kan worden aangeschaft 
en de korting deels teniet wordt gedaan.
1. Hoeveel kortingsbonnen werden in 2023 aangevraagd? Graag totaalaantal voor 2023 
en opdeling naar:
a) type toestel (wasmachine, droogkast, koelkast of diepvries);
b) energiebesparing in kwh die erdoor gecreëerd werd.
2. Wat was het bedrag aan kortingsbonnen die aangevraagd werden? Graag totaalbedrag 
voor 2023 en opdeling naar:
a) type toestel (wasmachine, droogkast, koelkast of diepvries);
b) energiebesparing in kwh die erdoor gecreëerd werd.
3. Hoeveel kortingsbonnen werden in 2023 effectief uitbetaald? Graag totaalaantal voor 
2023 en opdeling naar:
a) type toestel (wasmachine, droogkast, koelkast of diepvries);
b) energiebesparing in kwh die erdoor gecreëerd werd.
4. Wat was de waarde van het aantal uitbetaalde kortingsbonnen in 2023? Graag 
totaalbedrag voor 2023 en opdeling naar:
a) type toestel (wasmachine, droogkast, koelkast of diepvries);
b) energiebesparing in kwh die erdoor gecreëerd werd.
5. Hoe evalueert de minister voorgaande cijfers?
6. De premies zijn inkomensafhankelijk. Er werd gestart met een online 
consultatieplatform voor de aanvraag van verschillende premies. Ook voor de 
kortingsbon zou de controle via een geautomatiseerd consultatieplatform verlopen. 
Eveneens wordt met Fluvius bekeken of het afleveren van de bon mogelijk is via Mijn 
Burgerprofiel. 
Wat is de stand van zaken?
7. Wat is de verwerkingstijd bij Fluvius tot het verkrijgen van de kortingsbon op dit 
moment?
8. Er waren 495 handelaars aangesloten in 2022. 
Hoeveel handelaars die de kortingsbon aanvaarden, zijn op dit moment aangesloten? 
Hoe kunnen mensen die recht hebben op die kortingsbon, de handelaar herkennen?
ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD 
op vraag nr. 496 van 4 april 2024
van ROBRECHT BOTHUYNE
1. In 2023 werden in totaal 56.317 kortingsbonnen aangevraagd en verstuurd. Er zijn 
geen cijfers beschikbaar over de opdeling naar type toestel. Bijgevolg kan ook de 
energiebesparing van de verstuurde kortingsbonnen niet berekend worden. De 
energiebesparing wordt uiteraard ook pas gerealiseerd op het moment dat een 
aangevraagde kortingsbon daadwerkelijk wordt omgeruild bij aankoop van een toestel.
2. Elke kortingsbon heeft een waarde van 250 euro. De verstuurde kortingsbonnen samen 
zijn dus goed voor een totale waarde van 14.079.250 euro. Merk op dat lang niet alle 
verstuurde bonnen worden gebruikt, zoals geduid in mijn antwoord op deelvraag 3.
3. In 2023 werden 20.312 kortingsbonnen omgeruild en effectief uitbetaald. In 
onderstaande tabel vindt u een overzicht van de omgeruilde kortingsbonnen opgedeeld 
per type toestel en gerealiseerde energiebesparing. De totale energiebesparing 
bedraagt 2.046.664 kWh. De energiebesparing werd per type toestel berekend ten 
opzichte van het minst energiezuinige type ervan.
EnergielabelAantal omgeruilde 
kortingsbonnen 2023Gerealiseerde 
energiebesparing (kWh)
WASMACHINE
Oude labels AA en AAA 149 12.740
A 5405 394.565
B 1460 84.680
C 911 38.262
Totaal 7925 530.247
DROOGKAST
A++ 2067 706.914
A+++ 0 0
Totaal 2067 706.914
KOELKAST (KOEL-VRIES COMBINATIE)
Oude labels A+ en A++ 2338 285.236
A 65 9.360
B 45 5.580
C 959 92.064
D 2265 133.635
E 2230 53.520
Totaal 7902 579.395
DIEPVRIES (DIEPVRIESKAST 250 LITER)
A 7 1.169
B 3 435
C 594 70.686
D 1814 157.818
Totaal 2418 230.108
Algemeen totaal 20312 2.046.664
4. In onderstaande tabel vindt u een overzicht van het totaal aantal omgeruilde 
kortingsbonnen en de overeenstemmende waarde, opgedeeld per type toestel.
5. Het in 2023 aantal verstuurde bonnen ligt bijna vier keer zo hoog dan in 2021 en 
bedraagt bijna het dubbele van 2022. Het in 2023 aantal omgeruilde bonnen is bijna 
drie keer hoger dan in 2022. Deze stijgingen zijn enerzijds het gevolg van de uitbreiding 
van het sociaal tarief door de federale overheid, waardoor de doelgroep tijdelijk bijna 
dubbel zo groot was. Anderzijds heb ik, naar aanleiding van de stopzetting van deze 
uitbreiding vanaf 1 juli 2023, een sensibiliseringscampagne opgestart midden mei 
2023. Hierbij werd communicatiemateriaal verspreid naar verschillende stakeholders 
(bv. OCMW’s, CAW’s en Verenigingen Waar Armen het Woord Nemen) en de pers. De 
partners konden hiermee potentiële aanvragers beter informeren, waardoor het aantal 
gebruikte kortingsbonnen verder steeg. 
6. Voor de kortingsbon voor energiezuinige toestellen is een inkomensgroep bepaald met 
een inkomensgrens gebaseerd op die van de verhoogde tegemoetkoming in de 
ziektekosten. De ontwikkeling van het online platform voor de aanvraag van 
verschillende premies met een directe toetsing aan het inkomen zit nu in de testfase 
en zal gelanceerd worden in het najaar van 2024. Er zal hierbij een link gemaakt worden 
met Mijn Burgerprofiel. 
7. De gemiddelde verwerkingstijd bij Fluvius is een viertal werkdagen en is afhankelijk 
van de verzendtijd bij Bpost. 
8. Op dit moment zijn er 543 handelaars aangesloten. Dit aantal is dus gestegen ten 
opzichte van 2022. Klanten kunnen de deelnemende handelaars terugvinden op een 
interactief kaartje en op een overzichtslijst op de Fluvius-website. U vindt dit terug via 
de volgende link: https://www.fluvius.be/nl/premies/kortingsbonnen/deelnemende-
winkels. De deelnemende handelaars krijgen van Fluvius ook een sticker om op hun 
deur of vitrine te kleven.Omgeruilde kortingsbonnen 2023
Aantal Bedrag
Wasmachine 7.925 €  1.981.250
Droogkast 2.067 €     516.750
Koelkast 7.902 €  1.975.500
Diepvries 2.418 €     604.500
Totaal 20.312 €  5.078.000
