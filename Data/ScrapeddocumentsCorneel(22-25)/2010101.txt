title: Laadpunten - Stand van zaken
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2010101
thema link: https://www.vlaamsparlement.be/parlementaire-documenten/schriftelijke-vragen/1771734
SCHRIFTELIJKE VRAAG
nr. 104
van SOFIE MERTENS
datum: 16 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Laadpunten  -  Stand van zaken
Om zijn klimaatdoelstellingen te bereiken, wil Vlaanderen omschakelen naar zero-
emissievoertuigen. Om dat te realiseren, heeft Vlaanderen de ambitie om 35.000 
(semi)publieke laadequivalenten (CPE) te plaatsen tegen 2025 en 100.000 tegen 2030.  
Voor de uitrol van laadpalen op het openbaar domein zullen drie strategieën gevolgd 
worden: paal volgt wagen, paal volgt paal en strategische plaatsing. Via het e-loket ‘Paal 
volgt Wagen’ zullen burgers, ondernemingen of taxi-/deelwagenbedrijven een publieke 
laadpaal kunnen aanvragen op het openbaar domein op voorwaarde dat men zelf geen 
plaats heeft voor een laadpaal en er zich geen bestaand publiek laadstation bevindt binnen 
de 250 meter. Daarnaast kunnen lokale besturen via een e-loket suggesties doen voor 
strategische locaties waar volgens hen publieke laadpalen geplaatst moeten worden. Dat 
zijn locaties met een hoge potentiële laadbehoefte (bv. attractiepolen met substantiële 
bezoekersaantallen) en met een logische plek binnen het laadnetwerk. Aanvullend zullen 
er automatisch publieke laadpunten worden bijgeplaatst wanneer bestaande laadpalen 
zeer frequent gebruikt worden (Paal volgt Paal).  
1. Hoeveel publieke, semi-publieke en andere niet-private laadpalen en laadpunten telt 
Vlaanderen in totaal? Graag een overzicht van het totale aantal laadpalen en 
laadpunten voor de periode van 1 januari 2018 tot 1 oktober 2023 en opgesplitst: 
a) per jaar; 
b) per maand; 
c) per provincie; 
d) per gemeente; 
e) naargelang het gaan om normale laders, snelladers en ultrasnelladers; 
f) naargelang het gaat om publieke, semi-publieke en andere niet-private laadpalen 
en laadpunten. 
2. Hoeveel publieke, semi-publieke en andere niet-private laadpalen en laadpunten 
werden effectief in dienst gesteld? Graag een overzicht van het totale aantal laadpalen 
en laadpunten dat in dienst gesteld werd voor de periode van 1 januari 2018 tot 1 
oktober 2023 en opgesplitst: 
a) per jaar; 
b) per maand; 
c) per provincie; 
d) per gemeente; 
e) naargelang het gaan om normale laders, snelladers en ultrasnelladers; 
f) naargelang het gaat om publieke, semi-publieke en andere niet-private laadpalen 
en laadpunten. 
3. Hoeveel publieke, semi-publieke en andere niet-private laadpunten telt Vlaanderen 
per uitrolstrategie (paal volgt wagen, paal volgt paal, strategische laadpaal of een 
combinatie)? Graag een overzicht van het totale aantal laadpalen en laadpunten per 
uitrolstrategie voor de periode van 1 januari 2018 tot 1 oktober 2023 en opgesplitst:
 
a) per jaar; 
b) per maand; 
c) per provincie; 
d) per gemeente; 
e) naargelang het gaat om normale laders, snelladers en ultrasnelladers; 
f) naargelang het gaat om publieke, semi-publieke en andere niet-private laadpalen 
en laadpunten. 
4. Welke evoluties stelt de minister vast? Zitten we op schema om de doelstelling tegen 
2025 te behalen? 
5. Hoe evalueert de minister deze drie uitrolstrategieën? 
6. In de conceptnota ‘Aanpak uitrol laadinfrastructuur 2021-2025’ lezen we dat het ‘de 
doelstelling is om langs de snelwegen minstens op elke dienstenzone voldoende 
snellaadinfrastructuur te voorzien, zodat er om de 25 km snelladers beschikbaar zijn’. 
a) In hoeverre is dat al gerealiseerd (procentueel)? 
b) Wat is de concrete timing om die doelstelling te realiseren? Zijn er tussentijdse 
doelstellingen? 
c) Hoe evalueert de minister de realisatie van die doelstelling? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 104 van 16 oktober 2023
van SOFIE MERTENS
1-2.Hieronder de stand van zaken eind september 2023 en een aantal momenten in het 
verleden. De informatie werd in het verleden minder gedetailleerd bijgehouden. 
publiek september 
2023Laadpunten 
normaal vermogenSnellaadpuntenUltrasnellaadpuntensemi-publiek 
september 2023Laadpunten normaal 
vermogen Snellaadpunten UltrasnellaadpuntenCPE
Antwerpen 2.270 195 94 Antwerpen 5.923 48 36 7.446,5
Limburg 812 69 63 Limburg 2.389 33 15 3.139,0
Oost-Vlaanderen 2.143 101 143 Oost-Vlaanderen 4.480 46 40 6.633,0
Vlaams Brabant 1.294 111 122 Vlaams Brabant 2.959 42 17 4.738,5
West-Vlaanderen 1.626 96 153 West-Vlaanderen 4.959 51 70 6.593,0
Totaal 8.145 572 575 Totaal 20.710 220 178 28.550,0
publiek december 
2022Laadpunten 
normaal vermogenSnellaadpuntenUltrasnellaadpuntensemi-publiek 
december 2022Laadpunten normaal 
vermogen Snellaadpunten UltrasnellaadpuntenCPE
Antwerpen 1.907 51 48 Antwerpen 3.714 24 18 4.649,0
Limburg 778 31 32 Limburg 1.337 15 41.979,0
Oost-Vlaanderen 1.905 61 61 Oost-Vlaanderen 2.520 27 94.192,5
Vlaams Brabant 1.095 57 70 Vlaams Brabant 1.934 30 13 3.187,0
West-Vlaanderen 1.410 50 65 West-Vlaanderen 2.663 22 24 3.816,5
Totaal 7.095 250 276 Totaal 12.168 118 6817.824,0
publiek 31/12/2021Laadpunten 
normaal vermogenSnellaadpuntenUltrasnellaadpuntensemi-publiek 
31/12/2021Laadpunten normaal 
vermogen Snellaadpunten UltrasnellaadpuntenCPE
Antwerpen 1.416 27 2 Antwerpen 1.978 23 62.647,5
Limburg 648 22 8 Limburg 476 22 01.131,0
Oost-Vlaanderen 1.440 68 36 Oost-Vlaanderen 1.261 30 42.865,5
Vlaams Brabant 883 49 30 Vlaams Brabant 1.076 27 22.043,5
West-Vlaanderen 1.208 37 16 West-Vlaanderen 1.196 32 22 2.341,0
Totaal 5.595 111 92 Totaal 5.987 100 3410.483,5
publiek 1/1/2021Laadpunten 
normaal vermogenSnellaadpuntenUltrasnellaadpuntensemi-publiek 
1/1/2021Laadpunten normaal 
vermogen Snellaadpunten UltrasnellaadpuntenCPE
Antwerpen 1.065 30 2 Antwerpen 1.069 8 01.789,5
Limburg 493 8 0 Limburg 282 3 0 681,5
Oost-Vlaanderen 1.151 33 10 Oost-Vlaanderen 655 7 01.761,0
Vlaams Brabant 627 20 2 Vlaams Brabant 525 15 01.047,0
West-Vlaanderen 815 20 8 West-Vlaanderen 450 11 21.257,5
Totaal Vlaanderen 4.151 111 22 Totaal Vlaanderen 2.981 44 26.536,5
publiek 1/1/2020Laadpunten 
normaal vermogenSnellaadpuntenUltrasnellaadpunten
Antwerpen 908 26 0
Limburg 484 8 0
Oost-Vlaanderen 973 30 8
Vlaams Brabant 586 14 0
West-Vlaanderen 773 12 0
Totaal Vlaanderen 3.724 90 8
Publiek
1/1/2019≤ 23kW-
laadpuntensnelladers
locatiesCNG -tankstations
Antwerpen 757 13 23
Limburg 410 5 13
Oost-Vlaanderen 818 8 25
Vlaams Brabant 465 6 18
West-Vlaanderen 597 6 26
Totaal 3.047 38 105
3. De laadpunten in Vlaanderen zijn op erg verschillende manieren tot stand gekomen. 
Hier zitten private initiatieven bij, initiatieven van lokale overheden, en de uitrol via 
Fluvius vóór de huidige concessie. Het is pas sinds oktober 2022 dat, voor wat het 
openbare domein betreft, het merendeel van de laadpunten tot stand komt via de drie 
genoemde strategieën. De cijfers die daarop betrekking hebben, volgen als antwoord 
op de andere parlementaire vragen. 
4. Uit de cijfers blijkt duidelijk dat we de voorbije jaren, zoals gepland, de snelheid van 
uitrol hebben opgedreven. We zitten daarmee voor op het schema om in 2025 te 
beschikken over 35.000 CPE. Bovendien voldoen we hiermee ook aan de nieuwe 
Europese doelstellingen voor publieke laadinfrastructuur. 
5. De drie genoemde uitrolstrategieën hebben uitsluitend betrekking op de nieuwe trage 
laadpunten die op het openbare domein worden geplaatst. Ook daarnaast worden veel 
publiek toegankelijke laadpunten geïnstalleerd, bv. snelladers of laadpunten op 
privaat domein, hetgeen we stimuleren via de projectoproepen. Paal volgt Wagen 
loopt zoals gepland. De doorlooptijden voor de goedkeuring bij het departement MOW 
worden kort gehouden. Het gemiddelde zit nu op 12 dagen (terwijl er 40 dagen zijn 
voorzien). Ook uit de aantallen blijkt dat het systeem succesvol is; meer dan 2000 
aanvragen op een jaar tijd. Ook de aanvragen voor strategische plaatsing komen vlot 
binnen. De grote meerderheid van de lokale besturen maakt er gebruik van en er zijn 
al voorstellen ingediend voor ca. 2700 locaties, al dan niet op termijn. Paal volgt Paal 
zal vooral in een volgende fase worden uitgerold, wanneer de nieuw geplaatste 
laadpalen volop worden gebruikt.     
6. a) Alle locaties, om dit snellaadnetwerk met elke 25 km snellaadmogelijkheden langs 
alle grote verkeersassen te realiseren, zijn reeds in concessie gegeven. Er zijn op 
77 locaties, van de 130 geplande locaties, reeds (ultra)snelladers gerealiseerd. Dit 
komt overeen met 60%. 
b) Deze moeten voor het einde van 2024 opgeleverd worden om de toegewezen 
subsidies te kunnen ontvangen.
c) De realisatiegraad loopt zoals verwacht, kwartaal 4 2023 en kwartaal 1 2024 zullen 
immers nog diverse locaties opgeleverd worden. Uiteraard zijn er op 130 projecten 
altijd wel enkele die om verschillende redenen vertraging hebben opgelopen. De 
doorlooptijd (onder andere door omgevingsvergunningen, noodzakelijke 
versterking van het net, plaatsing van middenspanningscabines, etc.) voor de 
plaatsing van (ultra)snelladers is immers substantieel langer dan de doorlooptijd 
voor traagladers. 95% van de concessiehouders geven aan dat ze zonder twijfel 
nog in 2024 zullen opleveren.
