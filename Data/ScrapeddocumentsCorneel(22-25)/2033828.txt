title: Nieuwe Dijlebrug Rotselaar - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2033828
thema link: https://www.vlaamsparlement.be/parlementaire-documenten/schriftelijke-vragen/1796387
SCHRIFTELIJKE VRAAG
nr. 520
van ARNOUT COEL
datum: 19 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Nieuwe Dijlebrug Rotselaar  -  Stand van zaken
In antwoord op mijn schriftelijke vraag nr. 511 van 5 januari 2023 deelde de minister mee 
dat de werken voor de nieuwe Dijlebrug in Rotselaar zouden aanvangen in september 
2023. Die vervanging wordt gecombineerd met de heraanleg van het stuk van de 
Provinciebaan tussen de brug en het kruispunt met de Haachtsesteenweg (N21).
Daardoor is de brug sinds 25 september 2023 ook niet meer toegankelijk voor alle 
weggebruikers en dienen zij nog tot de zomer van 2024, wanneer de werken afgerond 
zouden moeten zijn, een omleiding te volgen.
1. Wat is de stand van zaken van de werkzaamheden? In welke fase bevinden de werken 
zich momenteel?
2. Zullen alle werkzaamheden afgerond zijn voor de start van Rock Werchter, zodat er 
een vlotte doorstroom van en naar het festivalterrein gegarandeerd kan worden?  
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 520 van 19 januari 2024
van ARNOUT COEL
1. Op dit moment is de bestaande, verzakte brug afgebroken en is de bouw van de nieuwe 
brug opgestart. De paalfunderingen van de nieuwe brug werden recent geboord.  
2. Aangezien de werken met vertraging zijn gestart door laattijdige verplaatsingen van 
de nutsleidingen door de nutsmaatschappijen, is het niet mogelijk om de 
oorspronkelijke timing van het finaliseren van de werken voor de festivals te realiseren. 
Dit verhindert evenwel niet dat er volgens de huidige planning tegen de opstart van de 
festivalperiode een bewandelbare en befietsbare brug zal zijn die ook toegankelijk is 
voor de hulpdiensten. Dit zou voldoende moeten zijn, gelet op de organisatie van de 
parkings bij de vorige festivaledities. 
