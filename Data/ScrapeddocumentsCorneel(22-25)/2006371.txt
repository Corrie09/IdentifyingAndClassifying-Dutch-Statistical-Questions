title: Premietoekenning erfgoedprojecten Oost-Vlaanderen - Stand van zaken
thema: Onroerend erfgoed
pdf link: https://docs.vlaamsparlement.be/pfile?id=2006371
thema link: https://www.vlaamsparlement.be/parlementaire-documenten/schriftelijke-vragen/1770175
SCHRIFTELIJKE VRAAG
nr. 14
van JORIS NACHTERGAELE
datum: 11 oktober 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Premietoekenning erfgoedprojecten Oost-Vlaanderen  -  Stand van zaken
Vlaanderen telde eind 2022 11.416 beschermde monumenten. Uit het antwoord van de 
minister op mijn schriftelijke vraag nr. 482 van 22 september 2020 blijkt dat er eind juni 
2020 456 aanvragen in de wacht stonden, goed voor een bedrag van 239 miljoen euro. 
Daarvan waren 118 projecten gelegen in Oost-Vlaanderen, voor een totaalpremiebedrag 
van 65 miljoen euro.
De Vlaamse Regering gaf op vrijdag 11 december 2020 haar definitieve goedkeuring aan 
het besluit om de aanvraagprocedures voor erfgoedpremies en 
meerjarenpremieovereenkomsten te wijzigen. Het gaat om het besluit waarin een 
verhoging van de erfgoedpremie volgens de standaardprocedure en de invoering van een 
nieuwe premie via oproep is opgenomen. Met dat besluit heeft de Vlaamse Regering een 
optimalisatie van het premiestelsel tot doel, om wachtlijsten maximaal te vermijden. De 
minister wil zo perspectief bieden aan de premienemers met een dossier op de wachtlijst.
In zijn antwoord op mijn schriftelijke vraag nr. 482 van 22 september 2020 liet de minister 
verstaan dat er nog geen timing was voor de toekenning voor de erfgoedpremie voor de 
heraanleg van de kasseiweg de Donderij en voor de restauratie van het oud gemeentehuis 
van Etikhove.
1. Heeft het nieuwe besluit de vooropgestelde doelstelling het premiestelsel te 
optimaliseren en wachtlijsten te vermijden, gehaald?
2. Graag een overzicht van de evolutie van de wachtlijst en de bijbehorende middelen 
deze legislatuur in Oost-Vlaanderen.
3. Hoeveel van de 118 projecten gelegen in Oost-Vlaanderen hebben vandaag hun 
erfgoedpremie ontvangen? Graag een overzicht.
4. Heeft de minister al enig zicht op de timing van toekenning voor de heraanleg van de 
kasseiweg de Donderij?
5. Heeft de minister al enig zicht op de timing van toekenning voor de restauratie van 
het oud gemeentehuis van Etikhove?
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD
op vraag nr. 14 van 11 oktober 2023
van JORIS NACHTERGAELE
1. De bijsturing van het premiesysteem werpt zeker zijn vruchten af. Door de wijziging 
van de regelgeving en de omschakeling naar een systeem met thematische oproepen, 
kan de wachtlijst niet meer aangroeien. De gerichtere manier van werken geeft 
duidelijkheid aan eigenaars en biedt concrete oplossingen voor het erfgoed zelf. De 
thema’s spelen in op de actualiteit, op maatschappelijke noden en uitdagingen die velen 
beroeren. En ik blijf eigenaars en beheerders stimuleren om hun beschermd erfgoed 
goed te onderhouden met de erfgoedpremie standaardprocedure die berekend wordt op 
een hogere kostenraming. U kan de rapportering hierover vinden in de beleids-en 
begrotingstoelichtingen van de voorbije jaren.
2. Hieronder vindt u een overzicht van de evolutie van de premiedossiers uit Oost-
Vlaanderen op de wachtlijst tijdens deze beleidsperiode.
Jaartal Totaal premiebedrag Aantal dossiers
Einde 2019 80.463.059 euro 135
Einde 2020 74.111.120 euro 136
Einde 2021 83.227.593 145
Einde 2023 64.210.800 111
18 oktober 2023 47.719.51 77
Hieronder vindt u een overzicht van de toegekende premies voor dossiers in Oost-
Vlaanderen op de wachtlijst tijdens deze beleidsperiode.
 Jaartal Toegekend premiebedrag Aantal dossiers
2019 13.092.274 euro 18
2020 9.655.590 euro 15
2021 20.286.165 euro 37
2022 12.949.699 euro 29
18 oktober 2023 5.498.074 euro 6
 
3. 59 van de 118 projecten gelegen in Oost-Vlaanderen kregen vandaag hun premie 
toegekend. Een overzicht vindt u als bijlage.
4. Het dossier voor de heraanleg van de kasseiweg Donderij te Maarkedal staat op de 
wachtlijst van de nog toe te kennen premies. Ik heb nog geen zicht op de exacte termijn 
voor de toekenning van deze premie. 
5. Het dossier voor de restauratie van het oud gemeentehuis van Etikhove staat op de 
wachtlijst van de nog toe te kennen premies. Ik heb ook hiervoor nog geen zicht op de 
exacte termijn voor de toekenning van deze premie. 
BIJLAGE
Overzicht van de 59 toegekende restauratiepremies en erfgoedpremies bijzondere 
procedure voor dossiers in Oost-Vlaanderen sinds 22 september 2020
