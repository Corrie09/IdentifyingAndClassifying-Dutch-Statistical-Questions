title: Heraanleg N8 en N454 Oudenaarde-Horebeke - Onteigeningen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2016717
thema link: https://www.vlaamsparlement.be/parlementaire-documenten/schriftelijke-vragen/1780515
SCHRIFTELIJKE VRAAG
nr. 222
van JORIS NACHTERGAELE
datum: 17 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Heraanleg N8 en N454 Oudenaarde-Horebeke  -  Onteigeningen
In het ontwerp GIP 2024 wordt een budget van 2,6 miljoen euro ingeschreven voor de 
onteigeningsfase in het kader van de herinrichting van de N8 en de N454 Oudenaarde-
Horebeke.
1. Wat is de huidige stand van zaken met betrekking tot de onteigeningen?
2. Hoeveel onteigeningsdossiers zijn in behandeling en hoeveel zijn afgerond?
3. In hoeveel dossiers worden wooneenheden onteigend? Hoe wordt aan de eigenaars 
tegemoetgekomen?
4. Wanneer verwacht de minister dat alle onteigeningsdossiers afgerond zullen zijn?
5. Wat zal de totale kostprijs zijn van de onteigeningen voor het Agentschap Wegen en 
Verkeer (AWV)?
6. Komen de lokale besturen ook tussen? Zo ja, welke bijdragen leveren ze?
7. Zijn er naast de lokale besturen nog andere partners betrokken die een financiële 
bijdrage leveren? Zo ja, graag een overzicht met hun respectieve bijdragen.
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 222 van 17 november 2023
van JORIS NACHTERGAELE
1. De verwervingsplannen voor de wegsegmenten N8 te Oudenaarde Mater (tussen N441 
Holleweg en N454 Dorpsstraat Horeke) en de N454 Horebeke (tussen N8 en 
gemeentegrens Zwalm) zijn afgewerkt en zullen in januari met de betrokken eigenaars 
worden gecommuniceerd. In het voorjaar 2024 worden de onderhandelingen voor de 
verwervingen in der minne opgestart. 
2-3.De onteigeningen en de onderhandelingen met de betrokken eigenaars moeten nog 
opstarten.
4. Ik geef alle kansen aan de verwervingsgesprekken in der minne, daarom rekent het 
Agentschap Wegen en Verkeer (AWV) op ca. 1,5 jaar voor de verwervingen op 
grondgebied Oudenaarde en 2 jaar op grondgebied Horebeke.
5. In totaal worden de kosten geraamd op: 
a) 1,25 miljoen euro voor de N8 Mater
b) 3,0 miljoen euro voor de N454 Horebeke
Aangezien de onderhandelingen eerst enkele maanden in beslag nemen alvorens de 
eerste vergoedingen worden uitbetaald, wordt niet het volledige bedrag op 2024 
opgenomen.
6. Alle verwervingskosten worden voorzien vanuit het AWV.
7. Neen, er zijn geen andere partners die een financiële bijdrage leveren.
