title: Verkorte educatieve bacheloropleiding - Spreiding opleiding over meerdere academiejaren
thema: Onderwijs en Vorming
pdf link: https://docs.vlaamsparlement.be/pfile?id=2038247
thema link: https://www.vlaamsparlement.be/parlementaire-documenten/schriftelijke-vragen/1798041
SCHRIFTELIJKE VRAAG
nr. 278
van HILÂL YALÇIN
datum: 25 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Verkorte educatieve bacheloropleiding  -  Spreiding opleiding over meerdere academiejaren
Sinds enkele jaren kan iedereen die al een masterdiploma heeft behaald kiezen voor de 
verkorte educatieve masteropleiding: een programma van 60 studiepunten waarin men 
pedagogische en (vak)didactische vaardigheden in een praktijkgerichte opleiding verwerft. 
Voor geïnteresseerden die al aan het werk zijn, als leerkracht of buiten het onderwijs, kan 
de opleiding gespreid worden over meerdere academiejaren om zo de combinatie tussen 
werk en studeren mogelijk te maken. 
Het traject kan als flextraject gevolgd worden, waar de opleiding over twee academiejaren 
of meer gespreid wordt in samenspraak met een trajectbegeleider. Studenten die al aan 
de slag zijn in het onderwijs kunnen het LIO-traject (leraar in opleiding) volgen. Tot slot 
kan men ook een eenjarig voltijds dagtraject volgen.
1. Kan de minister een overzicht bezorgen van het aantal studenten en het procentuele 
aantal studenten in de verkorte educatieve bachelor die de opleiding op één 
academiejaar voltooien? Graag een vergelijking vanaf de start van de educatieve 
bacheloropleiding tot het huidige academiejaar.
2. Kan de minister een overzicht bezorgen van het aantal studenten en het procentuele 
aantal studenten in de verkorte educatieve bachelor die de opleiding op twee 
academiejaren voltooien? Graag een vergelijking vanaf de start van de educatieve 
bacheloropleiding tot het huidige academiejaar.
3. Kan de minister een overzicht bezorgen van het aantal studenten en het procentuele 
aantal studenten in de verkorte educatieve bachelor die de opleiding op drie 
academiejaren voltooien? Graag een vergelijking vanaf de start van de educatieve 
bacheloropleiding tot het huidige academiejaar.
4. Kan de minister een overzicht bezorgen van het aantal studenten en het procentuele 
aantal studenten in de verkorte educatieve bachelor die de opleiding op meer dan drie 
academiejaren voltooien? Graag een vergelijking vanaf de start van de educatieve 
bacheloropleiding tot het huidige academiejaar.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 278 van 25 januari 2024
van HILÂL YALÇIN
De Vlaamse volksvertegenwoordiger vindt alle beschikbare informatie op de publiek 
beschikbare monitor van de lerarenopleiding via Monitor lerarenopleiding | Vlaams 
Ministerie van Onderwijs (vlaanderen.be). 
