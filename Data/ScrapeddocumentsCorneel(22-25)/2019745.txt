title: Wonen - Mogelijke invoering sociale last
thema: Wonen
pdf link: https://docs.vlaamsparlement.be/pfile?id=2019745
thema link: https://www.vlaamsparlement.be/parlementaire-documenten/schriftelijke-vragen/1782131
SCHRIFTELIJKE VRAAG
nr. 63
van AN MOERENHOUT
datum: 24 november 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Wonen   -  Mogelijke invoering sociale last
In de commissievergadering Wonen van woensdag 8 november 2023 is er tussen de 
minister van Wonen en de leden van de commissie gedebatteerd over de herinvoering van 
de sociale last. De minister gaf aan dat hij geen voorstander is van een algemene 
herinvoering van de sociale last over heel Vlaanderen. Dat in weerwil van het standpunt 
van Groen, de vraag van het Gentse stadsbestuur en middenveld en de aanbevelingen van 
de studie van Steunpunt Wonen om meer sociale woningen te kunnen realiseren. De 
minister is wel voorstander van het invoeren van een sociale last in een specifieke context 
of voor een bepaald segment, zo zei hij in de commissievergadering. Hij verduidelijkte 
echter niet in welke specifieke context hij voorstander is van de herinvoering van een 
sociale last.
1. In welke specifieke context is de minister voorstander van de invoering van een sociale 
last?
2. Voor welke bepaalde segmenten is de minister voorstander van de invoering van een 
sociale last
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 63 van 24 november 2023
van AN MOERENHOUT
In de commissievergadering heb ik herhaaldelijk aangegeven geen voorstander te zijn van 
een herinvoering van de sociale last. Ik heb enkel verduidelijkt dat gemeenten, indien zij 
dit wensen, een sociale last kunnen invoeren op hun grondgebied. 
