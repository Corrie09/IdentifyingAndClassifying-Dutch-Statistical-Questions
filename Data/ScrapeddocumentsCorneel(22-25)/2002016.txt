title: Vlaamse Rand - Vergroening
thema: Brussel en de Vlaamse Rand
pdf link: https://docs.vlaamsparlement.be/pfile?id=2002016
thema link: https://www.vlaamsparlement.be/parlementaire-documenten/schriftelijke-vragen/1767690
SCHRIFTELIJKE VRAAG
nr. 18
van KATIA SEGERS
datum: 5 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaamse Rand  -  Vergroening
De Brusselse Rand vergroenen is een beleidsprioriteit van de minister voor het Vlaamse 
Randbeleid van deze legislatuur. In 2020 en 2021 zijn er verschillende projecten, mede 
door het Vlaamse Randfonds, gesubsidieerd in het kader van de oproepen ‘Groene Rand’. 
In 2022 lanceerde de minister de overheidsopdracht ‘De Vlaamse Rand boomt’. Daarbij 
worden burgers, scholen en lokale besturen betrokken om 100.000 bomen te planten in 
de brede Vlaamse Rand.
1. Graag een overzicht per jaar van 2019 tot op heden van de subsidies die vanuit de 
Vlaamse overheid zijn geïnvesteerd in het planten van bomen in de Vlaamse Rand. 
Daarbij graag het aantal bomen dat in totaal en per jaar werd geplant, het project in 
het kader waarvan die bomen zijn geplant en de gemeente waarin ze zijn geplant. Kan 
de minister verduidelijken vanuit welk beleidsdomein die subsidiëring is gebeurd, of 
dat de financiering vanuit het Vlaamse Randfonds komt?
2. Heeft de minister het doel om 100.000 bomen te planten in de Vlaamse Rand vanaf 
2022 gehaald?
3. Hoeveel budget rest de minister tijdens deze legislatuur nog om bijkomende bomen te 
planten in de Vlaamse Rand? Hoeveel bomen kunnen daar nog van geplant worden? 
Zal hij ze allemaal planten tegen het einde van de legislatuur? Zo niet, wat plant de 
minister te doen met het eventuele resterende budget?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD 
op vraag nr. 18 van 5 oktober 2023
van KATIA SEGERS
1. U verwijst in uw vraag naar mijn vorige acties die ik samen met mijn collega Zuhal 
Demir heb opgezet, met name de oproepen Groene Rand. In 2020 keurden we 24 
projecten goed, voor een totaal van -afgerond- 3,5 miljoen euro, waarvan 1.750.000 
euro gefinancierd vanuit het Vlaamse Randfonds. In 2021 werd 1.956.300 euro aan 
financiële middelen ingezet waarvan 1 miljoen vanuit het Vlaamse Randfonds voor 
negen vergroeningsprojecten in samenwerking met het Agentschap Natuur en Bos.
 
In 2022 was er geen oproep Groene Rand. In 2023 werd er wel terug een oproep 
bekendgemaakt. De jurering van de dossiers is nog lopende. Het aantal weerhouden 
projecten en de toegekende subsidiebedragen is nog niet beslist. De projecten in het 
kader van deze oproepen gaan wel ruimer dan aanplantingsacties; soms betreft het de 
aankoop en bijgevolg bescherming van open ruimte, soms gaat het over de ontharding. 
Het opzet van Groene Rand is niet exclusief het verhogen van het aantal bomen. Het 
gaat over de langdurige en kwalitatieve versterking van natuurwaarden in de Rand. 
Boomplantacties spelen hierin wel een belangrijke rol en zijn een belangrijk onderdeel 
van mijn beleid.
Een overzicht van de bedragen en projecten zijn hieronder in tabellen weergegeven. In 
het antwoord op uw eerdere schriftelijke vraag nummer 150 vindt u de aantallen bomen 
terug die in het kader van deze projecten zullen geplant worden. De in 2020 
goedgekeurde projecten dienen uiterlijk eind 2024 afgerond te zijn. Voor de in 2021 
goedgekeurde projecten loopt de uitvoeringstermijn tot eind 2025.
De Groene Rand 2020
Project Initiatiefnemer Bedrag (euro)
Hondenlosloopzone Hoeilaart Gemeente Hoeilaart 16.276
Groen hoefijzer tussen 2 
dorpskernenGemeente Lennik 164.880 
Groene oase voor mens en 
vroedmeesterpadGemeente Linkebeek 34.819 
Belevingsnatuur in Brussegem Gemeente Merchtem 127.802
Natuurherstel in de 
DruivenstreekNatuurpunt Beheer vzw 17.091
Peerdsbroeken - Ijzenbeek Natuurpunt Beheer vzw 30.941
Aankoop en inrichting Broevink Gemeente Opwijk 181.737
Percelen Hagaardbos Gemeente Overijse 146.282
Broodje bakken in het groen Regionaal Landschap Dijleland 
vzw6.271
Ruisbroekse kamers Gemeente Sint-Pieters-Leeuw 148.367
Vlezenbeek Gemeente Sint-Pieters-Leeuw 18.687
Wipweide Gemeente Sint-Pieters-Leeuw 53.500
Zuunbeek Gemeente Sint-Pieters-Leeuw 33.907
Eerste natuurbegraafplaats 
voor TernatGemeente Ternat 33.433
Natuur en belevingspark 
Zonnestraal te LennikZonnestraal vzw 187.553
Landschapsbufferpark Lot Gemeente Beersel 109.103
Boomgaardwijk Drogenbos Gemeente Drogenbos 197.500
Landschapspark Halle - 
ZennepadStad Halle 85.998
Zenneweide - aankoop gronden Stad Halle 20.258
Zenneweide- inrichtingswerken Stad Halle 342.254
Vergroenen en ontharden 
stationsplein GroenendaalGemeente Hoeilaart 305.277
Asiat - Darse Stad Vilvoorde 565.123
Bebossing en ontsluiting site 
HertenbergstraatGemeente Tervuren 368.321
Van Reek tot Motte en verder 
(Maalbeekvallei)Gemeente Wemmel 303.805
Totaal 3.499.185
De Groene Rand 2021
Project Initiatiefnemer Bedrag (euro)
Herstel van het Zitterbos OCMW Beersel 19.743
Buurtnatuur voor de 
BremtstraatGemeente Affligem 33.211
Mullebos Gemeente Dilbeek 324.360
Park de Molens Stad Vilvoorde 478.947
Het Koldampark Gemeente Hoeilaart 279.574
FeliX-project in Drogenbos Museum Felix De Boeck vzw 72.380
Groebegracht als blauw-groene 
vingerStad Halle 129.393
Woluwedal Gemeente Zaventem 163.538
Zavelbos Gemeente Zaventem 455.154
Totaal 1.956.300
Ook de Bûûmplanters konden de afgelopen jaren op mijn steun rekenen om per 
gordeldeelnemer een boom te planten in de Rand. Op die manier kwamen er in 2021 
dankzij de deelnemers aan de Gordel van 2020 opnieuw duizenden bomen bij. 
Daarnaast gaf ik de Bûûmplanters de opdracht om samen met scholen de Rand verder 
in te groenen door het planten van duizenden extra bomen en struiken. Zo werd de 
Rand in 2021 een stuk groener tijdens de lessen biologie. Voor meer details over deze 
plantacties van de Bûûmplanters verwijs ik naar het reeds geciteerde antwoord op uw 
schriftelijke vraag nr. 150.
Het doel van deze verschillende boomplantoffensieven was inderdaad om in de Vlaamse 
Rand zo’n 100.000 nieuwe bomen bij te planten. Intussen zijn deze 100.000 bomen 
gefinancierd en worden ze volop geplant:
•Gordel 2022: 15.000 bomen 
•Gordel 2023: 15.000 bomen
•Vlaamse Rand Boomt: 70.000 bomen geplant tijdens plantseizoenen 2022-’23 
en 2023-’24.
Plantacties Bûûmplanters winter ’22 – ‘23
Vlaamse Rand 
Boomt
winter 2022-
2023Gordel 2022
winter 2022-
2023
Postcode Gemeente Locaties Bomen Locaties Bomen
1500 Halle + deelgemeenten 5 1944 12 2547
1540 Herne 1 1044 0 0
1547 Bever 0 0 1 1275
1560 Hoeilaart 0 0 2 30
1570 Galmaarden 1 80 1 130
1600 Sint-Pieters-Leeuw 5 2405 20 919
1620 Drogenbos 1 100 0 0
1640 Sint-Genesius-Rode 0 0 0 0
1650Beersel + 
deelgemeenten 1 105 8 498
1670Pepingen + 
deelgemeenten 1 400 0 0
1700Dilbeek + 
deelgemeenten 6 2646 13 1298
1730 Asse + deelgemeenten 1 365 4 395
1740 Ternat + deelgemeenten 5 1841 14 1395
1745 Opwijk 1 270 14 1411
1750 Lennik 2 1295 4 145
1755 Gooik 1 290 2 1225
1760 Roosdaal 2 1540 0 0
1770 Liedekerke 2 1260 0 0
1780 Wemmel 1 330 2 935
1785 Merchtem 1 1165 3 290
1790 Affligem 0 0 1 10
1800 Vilvoorde 0 0 6 495
1820 Steenokkerzeel 0 0 0 0
1830Machelen + 
deelgemeenten 0 0 0 0
1840 Londerzeel 3 1497 2 192
1850Grimbergen + 
deelgemeenten 4 1965 12 972
1860 Meise + deelgemeenten 2 2652 4 93
1910 Kampenhout 0 0 0 0
1930Zaventem + 
deelgemeenten 0 0 0 0
1950 Kraainem 0 0 1 75
1970 Wezembeek - Oppem 0 0 1 1
1980 Zemst + deelgemeenten 0 0 2 439
3080 Tervuren 0 0 2 230
3090 Overijse 2 1260 2 35
Totaal 48 24454 133 15035
Aangezien het plantseizoen 2023-2024 net van start is gegaan en er nog heel wat 
bomen de grond in moeten, kunnen hierover nog geen cijfers meegedeeld worden.
2. Ja. Door de vele acties en de inzet van het Vlaamse Randfonds en de medewerking van 
lokale besturen en andere beleidsdomeinen zal deze doelstelling meer dan gehaald 
worden. 
3. In het Vlaamse Randfonds is er op 18/10/2023 nog een bedrag van 9.501.343,75 euro 
beschikbaar. Dit bedrag kan onder meer ingezet worden op verdere vergroening. Zo is 
er al 500.000 euro geoormerkt voor de oproep Groene Rand 2023. De begunstigden 
krijgen enkele plantseizoenen de tijd om het project uit te voeren. De uitvoering van de 
gesubsidieerde projecten overstijgt dus deze legislatuur. 
We kunnen niet exact bepalen hoeveel bomen er geplant zullen worden met het 
resterende bedrag in het Randfonds. Het Randfonds heeft naast vergroening immers 
ook andere doelstellingen en het toekennen van de subsidies is afhankelijk van de 
aanvragen die binnen komen. We hebben nog vele andere uitdagingen in de Rand, 
waarvoor het Vlaamse Randfonds een belangrijke impulsfunctie opneemt. Zo subsidieert 
het Randfonds mee een nieuwe zorg- en welzijnscampus in Halle, het nieuwe 
gebouwencomplex van het deeltijds kunstonderwijs in Asse, de bouw van een school in 
Sint-Pieters-Leeuw en momenteel is er de uitwerking van het WIES-project door 
Vlabinvest. Zo tracht ik een zo groot mogelijke positieve maatschappelijke impact te 
verwezenlijken in de Vlaamse Rand
