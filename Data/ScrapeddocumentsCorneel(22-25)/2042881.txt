title: Personeelsleden Vlaamse overheid - Geboorteverlof
thema: Vlaamse administratie
pdf link: https://docs.vlaamsparlement.be/pfile?id=2042881
thema link: https://www.vlaamsparlement.be/parlementaire-documenten/schriftelijke-vragen/1799087
SCHRIFTELIJKE VRAAG
nr. 126
van KATRIEN SCHRYVERS
datum: 29 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Personeelsleden Vlaamse overheid  -  Geboorteverlof
Wie vader of meemoeder wordt en werkzaam is binnen de diensten van de Vlaamse 
overheid (ongeacht het arbeidsregime waarin men werkt) heeft recht op geboorteverlof. 
In 2021 bedroeg het geboorteverlof nog tien werkdagen. Vanaf 1 januari 2021 werd het 
geboorteverlof opgetrokken van tien naar vijftien werkdagen en sinds 1 januari 2023 gaat 
het om twintig dagen. 
Het geboorteverlof kan worden opgenomen in een aaneengesloten periode of met losse 
dagen. Wel moet het worden opgenomen per volledige werkdag binnen de vier maanden 
na de geboorte. 
In antwoord op mijn eerdere schriftelijke vraag (nr. 157 van 23 januari 2023) verkreeg ik 
cijfers ter zake en vernam ik ook dat personeelsleden niet verplicht zijn om hun kinderen 
te registreren in het personeelsregistratiesysteem van de Vlaamse overheid (Vlimpers). 
Cijfers hebben dus alleen betrekking op diensten die gebruikmaken van Vlimpers en op 
personeelsleden die hun kinderen daarin hebben laten registreren.
1. Hoeveel medewerkers in dienst van de Vlaamse overheid maakten in 2023 gebruik 
van hun recht op geboorteverlof?
2. Hoeveel dagen geboorteverlof namen die personeelsleden van de Vlaamse overheid 
gemiddeld op?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 126 van 29 januari 2024
van KATRIEN SCHRYVERS
In 2023 namen 270 personeelsleden geboorteverlof op en dit voor gemiddeld 16,80 
werkdagen per personeelslid. Deze cijfers hebben enerzijds betrekking op de diensten van 
de Vlaamse overheid die gebruik maken van het personeelsregistratiesysteem Vlimpers en 
anderzijds op personeelsleden die hun kinderen daarin hebben laten registreren.
