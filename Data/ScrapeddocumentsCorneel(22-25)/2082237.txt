title: De Lijn - Stadsnet Mechelen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2082237
thema link: https://www.vlaamsparlement.be/parlementaire-documenten/schriftelijke-vragen/1836245
SCHRIFTELIJKE VRAAG
nr. 43
van FREYA PERDAENS
datum: 24 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
De Lijn  -  Stadsnet Mechelen
Reizigersvereniging TreinTramBus trekt aan de alarmbel in Mechelen: door besparingen 
zou een geplande hervorming van bepaalde lijnen niet doorgaan; er was, door 
besparingen, al sprake van het samenvoegen van twee bestaande lijnen: enerzijds lijn 3, 
die Muizen verbindt met het station in Mechelen, en anderzijds lijn 4, die Leest verbindt 
met Mechelen via Battel. In de plaats daarvan zou er een nieuwe buslijn komen op het 
traject tussen Muizen, Mechelen, Battel en Leest. Niet meer via het station, maar langs de 
Veemarkt. Maar die nieuwe lijn lijkt nu op de helling te staan.
Een en ander zou betekenen dat het stadsnet in Mechelen drastisch afgebouwd zou 
worden. 
1. Kan de minister duidelijkheid scheppen over de verschillende geplande buslijnen in 
Mechelen? Zal de nieuw geplande buslijn er komen? Zo ja, kan de minister een 
indicatieve timing geven? 
2. Wanneer en hoe werd het lokale bestuur in Mechelen op de hoogte gebracht van die 
plannen? Op welke manier gebeurde dat? Graag een overzicht van de gevoerde 
communicatie (door welke instantie aan welke instantie/personen wanneer) en 
vergaderingen (datum en uitgenodigde/aanwezige personen). 
3. Zijn er (concrete) plannen voor nieuwe stadslijnen in Mechelen? Zo ja, graag een 
overzicht. 
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 43 van 24 oktober 2024
van FREYA PERDAENS
1. Vanaf 6 januari 2025 krijgt Mechelen een volledig hervormd stadsnet, in het kader van 
basisbereikbaarheid. Volgens de principes van basisbereikbaarheid werd het net 
aangepast om beter in te spelen op de vraag. Dit gebeurt op basis van opstapcijfers en 
in bespreking met de stad. Basisbereikbaarheid gebeurt binnen de bestaande 
budgetten: er is dus zeker geen sprake van besparing, maar wel van aanpassingen die 
het net meer vraaggericht maken binnen het bestaande budget. 
De focus ligt van het nieuwe stadsnet ligt dus op de bediening van de belangrijkste 
attractiepolen.
oCentrumpendel blijft behouden zoals ze vandaag rijdt. De nieuwe lijn 2 is een 
combinatie van de huidige lijnen 2 en 5 enerzijds en de lijnen 550/551/552 
anderzijds. Deze lijn zorgt voor de bediening van het AZ-Sint-Maarten via 
Veemarkt en station naar Gandhiwijk. 
oBovenop lijn 2 zorgen de nieuwe lijnen 3 en 30 voor een vlotte en frequente 
verbinding van het station met het Ziekenhuis
oDe nieuwe lijn 4 is een combinatie van de huidige lijnen 3 en 4 en zorgt voor 
een verbinding van Muizen â€“ via Veemarkt naar Battel en Leest. 
oDe industrielijn naar Mechelen Noord blijft ongewijzigd. Voor industriezone Zuid, 
is er de nieuwe lijn 5 die, via de Brusselsesteenweg het industriegebied en 
Technopolis beter zal bedienen. 
2. De Lijn heeft over deze aanpassingen aan het net veelvuldig overleg gehad met het 
stadsbestuur van Mechelen.
3. Zie antwoord 1. Een volledig overzicht van alle wijzigingen voor regio Mechelen vindt 
u op de website van De Lijn via Aangepaste dienstregeling in provincie Antwerpen - De 
Lijn
