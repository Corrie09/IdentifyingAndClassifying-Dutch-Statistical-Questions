title: Geïntegreerd investeringsprogramma (GIP) 2024 - Oosterweelverbinding
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2019236
thema link: https://www.vlaamsparlement.be/parlementaire-documenten/schriftelijke-vragen/1781663
SCHRIFTELIJKE VRAAG
nr. 243 
van ORRY VAN DE WAUWER
datum: 23 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Oosterweelverbinding
In het geïntegreerd investeringsprogramma (GIP) van het Departement Mobiliteit en 
Openbare Werken (DMOW) worden alle investeringen van de verschillende entiteiten 
binnen het domein Mobiliteit en Openbare Werken gebundeld om een beter overzicht van 
de inzet van de middelen te krijgen, evenals een betere afstemming tussen de entiteiten. 
In november 2023 werd het ontwerp GIP 2024 gepubliceerd, maar eveneens een voorlopig 
doorkijk GIP voor 2025 en 2026. Graag vraag ik meer informatie over de investeringen die 
erin opgenomen worden voor de Oosterweelverbinding.
1. In het ontwerp GIP 2024 wordt onder nummer GIP001571/01: “Oosterweel 
Kanaaltunnels + R1 (+LBH)” een budget van 158.000.000 euro gereserveerd, 
aangevuld met een fietsbudget van 1.817.000 euro.
Kan meer duiding worden gegeven over dat budget? Handelt het nog steeds over het 
opvangen van inflatieschokken zoals dat GIP-nummer in 2023 deed? Graag meer 
uitleg.
2. In het doorkijk GIP 2025 wordt onder nummer GIP001571/01: “Oosterweel 
Kanaaltunnels + R1 (+LBH)” een budget van 800.000.000 euro geresveerd, aangevuld 
met een fietsbudget van 9.200.000 euro.
Kan meer duiding gegeven worden over het budget? Graag meer uitleg.
3. In het ontwerp GIP 2024 wordt onder nummer GIP003155/01: “voorbereidende 
werken” een budget van 15.500.000 euro gereserveerd.
Kan meer duiding worden gegeven over dat budget? Welke concrete investeringen 
worden er verder mee gepland?
4. In het doorkijk GIP 2025 wordt een budget van 12.500.000 euro gereserveerd, in het 
doorkijk GIP 2026 een budget van 7.500.000 euro.
Kan meer duiding worden gegeven over dat budget? Welke concrete investeringen 
zullen ermee gepland worden?
5. Welke werken konden worden uitgevoerd met het budget van 8.050.000 euro dat op 
het GIP 2023 gereserveerd werd voor de voorbereideinde werken binnen Oosterweel?
6. Kan een financieel overzicht en een opsomming worden gegeven voor elk jaar van 
deze legislatuur van de investeringen en het studiewerk die door de minister en haar 
administratie werden uitgevoerd voor de aanleg van de Oosterweelwerken en de 
werken die aan de huidige R1 in het kader van de Oosterweelwerken gepland zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 243 van 23 november 2023
van ORRY VAN DE WAUWER
1. De bepaling van de target cost voor het Oosterweelknooppunt (Rechteroever 3A) 
wordt verschoven naar voorjaar/medio 2024. Bijgevolg schuift het saldo van de VAK-
waarde dat oorspronkelijk voorzien was op 2023 door naar het volgend jaar. 
2. De bepaling van de target cost voor het deelproject Rechteroever 3B 
(kanaalzonetunnels, aansluitingscomplex R1 en verdiepte ring R1) wordt verschoven 
naar  voorjaar 2025. Bijgevolg schuift het saldo van de VAK-waarde dat oorspronkelijk 
voorzien was op 2023 door naar 2025. 
3. Dit betreft het verleggen van kabels en leidingen in het projectgebied op 
Rechteroever.
4. Cf. antwoord vraag 3.
5. Uitgaven voor het verleggen van kabels en leidingen op het Oosterweelknooppunt en 
het projectgebied op Rechteroever. 
6. Ik verwijs hiervoor naar de antwoorden op schriftelijke vraag nr. 241, die handelt 
over het studie- en projectmanagementbudget voor de Oosterweelverbinding.
