title: Arbeidsmigratie - Aanvraag toelating arbeid voor bepaalde duur - Beroep tegen weigeringsbeslissing
thema: Werk
pdf link: https://docs.vlaamsparlement.be/pfile?id=2081010
thema link: https://www.vlaamsparlement.be/parlementaire-documenten/schriftelijke-vragen/1836342
SCHRIFTELIJKE VRAAG
nr. 61
van ROBRECHT BOTHUYNE
datum: 25 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Arbeidsmigratie  -  Aanvraag toelating arbeid voor bepaalde duur  -  Beroep tegen 
weigeringsbeslissing
Als een werkgever een buitenlandse werknemer afkomstig uit een niet-EEA-land 
(derdelander) langdurig wil tewerkstellen in Vlaanderen, dan moet daar vooraf een 
toelating tot arbeid voor worden aangevraagd bij de Vlaamse Dienst Economische Migratie. 
Er bestaan verschillende aanvraagcategorieën, afhankelijk van het type werk of 
opleidingsniveau. Een aanvraag kan onontvankelijk verklaard worden of geweigerd 
worden. Bij een onontvankelijkheidsverklaring kan men niet in beroep gaan, bij een 
weigeringsbeslissing kan dat wel.
1. Hoeveel beroepsdossiers werden er in 2021, 2022, 2023 en eerste zes maanden van 
2024 ingediend? Graag totaalaantal per jaar en opsplitsing per:
a) land van herkomst van de werknemer;
b) categorie van werk: seizoensarbeid, knelpuntberoep, …. [1];
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie; 
f) reden van beroep; 
g) betrekking op een hernieuwing of een eerste aanvraag.  
2. Hoeveel beroepsdossiers werden er in 2021, 2022, 2023 en eerste zes maanden van 
2024 aanvaard? Graag totaalaantal per jaar en opsplitsing per:
a) land van herkomst van de werknemer;
b) categorie van werk: seizoensarbeid, knelpuntberoep, , ….;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie; 
f) reden van beroep; 
g) betrekking op een hernieuwing of een eerste aanvraag.  
3. Hoeveel beroepsdossiers werden er in 2021, 2022, 2023 en eerste zes maanden van 
2024 geweigerd? Graag totaalaantal per jaar en opsplitsing per:
a) land van herkomst van de werknemer;
b) categorie van werk: seizoensarbeid, knelpuntberoep, stagiair, ….;
c) gender van de werknemer;
d) scholingsgraad van de werknemer: laag-, midden-, of hooggeschoold;  
e) leeftijdscategorie; 
f) reden van beroep; 
g) betrekking op een hernieuwing of een eerste aanvraag.  
4. Graag de top 3 van redenen van weigering van het beroepsdossiers betreffende een 
eerste aanvraag. Graag top 3 per jaar (2021, 2022, 2023 en eerste zes maanden van 
2024).
5. Graag de top 3 van redenen van weigering van het beroepsdossiers betreffende 
hernieuwing. Graag top 3 per jaar (2021, 2022, 2023 en eerste zes maanden van 
2024).
6. Wat is de gemiddelde doorlooptijd tussen indiening beroepsdossiers en antwoord? 
Graag gemiddelde doorlooptijd van het dossier per jaar (2021, 2022, 2023 en eerste 
zes maanden van 2024).
7. Wat is de top 10 van herkomstlanden van zij die beroepsdossiers indienden in 2021, 
2022, 2023 en eerste zes maanden van 2024? Graag top 10 per jaar.
8. Wat is de top 10 van herkomstlanden van zij bij wie het beroepsdossier aanvaard werd 
in 2021, 2022, 2023 en eerste zes maanden van 2024? Graag top 10 per jaar.
9. Hoe evalueert de minister bovenstaande cijfers over de jaren heen? Waar kan en zal 
ze bijsturen? Met inzet van welke middelen? 
10. Hoeveel positieve beslissingen zijn er genomen naar aanleiding van een 
beroepsprocedure in 2021, 2022, 2023 en eerste zes maanden van 2024 en dat indien 
beroep werd ingediend bij eerste aanvraag? Graag totaalaantal positieve beslissingen 
na beroep per jaar.
11. Hoeveel positieve beslissingen zijn er genomen naar aanleiding van een 
beroepsprocedure in 2021, 2022, 2023 en eerste zes maanden van 2024 en dat indien 
beroep werd ingediend bij hernieuwing? Graag totaalaantal positieve beslissingen na 
beroep per jaar.
[1] Zie: https://www.vlaanderen.be/werken/een-buitenlander-in-vlaanderen-
tewerkstellen/categorieen
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD 
op vraag nr. 61 van 25 oktober 2024
van ROBRECHT BOTHUYNE
De data omtrent de beroepen wordt sinds geruime tijd manueel bijgehouden, en is tot op 
heden niet gekoppeld aan een databank of applicatie, waardoor niet op elke specifieke 
vraag geantwoord kan worden. We onderzoeken een uitbreiding van de databank.
1-3. In 2021 werden er 111 beroepschriften ingediend bij de minister. Na onderzoek 
was het resultaat: 
- 35 positieve beslissingen
- 60 negatieve beslissingen
- 3 onontvankelijk
- 13 zonder gevolg
In 2022 werden er 107 beroepschriften ingediend bij de minister. Na onderzoek 
was het resultaat:
- 40 positieve beslissingen
- 57 negatieve beslissingen
- 0 onontvankelijk
- 10 zonder gevolg
In 2023 werden er 375 beroepschriften ingediend bij de minister. Na onderzoek 
was het resultaat:
- 138 positieve beslissingen
- 126 negatieve beslissingen
- 73 zonder gevolg
- 19 onontvankelijk
- 19 nog te behandelen.
De eerste 6 maanden van 2024 zijn er 158 beroepen ingediend bij de minister. 
Gezien de onvolledige behandeling van deze beroepen, kunnen nog geen 
resultaten gegeven worden. 
b)  Ingediende beroepen kunnen opgedeeld worden per categorie van werknemers.
2021 gunstig ongunstigniet-
ontvankelijkzonder 
gevolg
Art. 17, 2° leidinggevende   2 1
Art. 17,1° BVR - 
hooggeschoolde 1 4 3
Art. 17,14° - Bedienaar 
erkende eredienst  
Art. 18,§1 BVR - overige 21 27 1 2
Art. 18,§1 BVR - overige / 
Art. 18,§2 BVR - knelpunt 2  
Art. 18,§2 BVR - knelpunt 10 25 6
Art. 19,§ 2 -  Onbepaalde 
duur 1 1
Art. 9,14 ° KB - au pair 1 2   
Eindtotaal 35 60 3 13
2022 gunstig ongunstigniet-
ontvankelijkzonder 
gevolg
Art. 17,1° BVR - 
hooggeschoolde 2 9   
Art. 18,§1 BVR - overige 17 7 2
Art. 18,§1 BVR - overige / 
Art. 18,§2 BVR - knelpunt 1 2  
Art. 18,§2 BVR - knelpunt 19 31 8
Art. 19,§ 2 -  Onbepaalde 
duur 4  
Art. 9,14 ° KB - au pair 1 3  
Stagiair (art.9,5˚)  1   
Eindtotaal 40 57  0 10
2023 gunstig ongunstigniet-
ontvankelijkzonder 
gevolgnog te 
behandelen
Art.  9,5° KB - 
gespecialiseerde 
techniekers 7     
Art. 17,1° BVR - 
hooggeschoolde 5 1 3  
Art. 17,14° - Bedienaar 
erkende eredienst 1  
Art. 18,§1 BVR - overige 24 49 10 15 7
Art. 18,§2 BVR - knelpunt 100 71 7 52 12
Art. 19,§ 2 -  Onbepaalde 
duur 1 1 2  
Art. 9,14 ° KB - au pair 1 3  
Verplichte stage (17,9°) 1  
Verschillende artikelen 1  
Vrijwilligers (art.17,18°) 1     
Eindtotaal 138 126 19 73 19
Gezien de onvolledige behandeling van de beroepen ingediend in 2024, zijn 
dergelijke gedetailleerde cijfers nog niet beschikbaar.
g) Ingediende beroepen kunnen opgedeeld worden in eerste aanvraag of 
hernieuwing. 
Voor de jaren 2021, 2022, 2023 werd dit onderscheid niet bijgehouden.
Voor de eerste zes maanden van 2024:
2024 (6maand) Aantal ingediende beroepen
eerste aanvraag 118
hernieuwing 37
onbepaalde duur 3
totaal 158
a+c+d+e+f.Gezien de data omtrent de beroepen heden niet gekoppeld zijn aan een 
databank of applicatie, kunnen geen gegevens inzake herkomst, gender, 
scholingsgraad, leeftijd of reden van beroep gegeven worden.  
4-5.Gezien de data omtrent de beroepen heden niet gekoppeld zijn aan een databank of 
applicatie, kunnen geen gegevens inzake reden van weigering gegeven worden.  
6. Deze data zijn indicatief, daar de data manueel bijgehouden worden. 
2021: ongeveer 119 dagen
2022: ongeveer 127 dagen
2023: ongeveer 257 dagen (echter nog niet alle dossiers zijn afgewerkt).
2024: nog geen data beschikbaar. 
7-8.Beroep wordt ingediend door de werkgever of mandataris. Gezien de data omtrent 
de beroepen heden niet gekoppeld zijn aan een databank of applicatie, kunnen geen 
gegevens inzake nationaliteit van werknemer gegeven worden.  
9. De toename van het aantal beroepen afgelopen jaren heeft tot een langere wachttijd 
geleid. Het inperken van de doorlooptijd in de beroepsdossiers staat nu voorop. Drie 
vacatures voor deze specifieke taak worden momenteel ingevuld. Verder zal ingezet 
worden op een strenge screening en controle om misbruik en sociale dumping tegen 
te gaan. Dit ondermeer door inzet van de extra inspecteurs bij de Vlaamse 
Inspectiedienst en de inzet van artificiële intelligentie.
10-11. Het totaal aantal positieve en negatieve beslissingen is terug te vinden in vragen 
1-2. In het totaal aantal beslissingen is het onderscheid tussen eerste aanvragen 
en hernieuwingen niet gemonitord. 
 
