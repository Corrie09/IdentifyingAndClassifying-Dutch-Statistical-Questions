title: Oversteekplaats busstation Gent Dampoort - Veiligheid slechtzienden
thema: Mobiliteit en Verkeer
pdf link: https://docs.vlaamsparlement.be/pfile?id=2067277
thema link: https://www.vlaamsparlement.be/parlementaire-documenten/schriftelijke-vragen/1830168
SCHRIFTELIJKE VRAAG
nr. 25
van STIJN DE ROO
datum: 22 augustus 2024
aan LYDIA PEETERS
VICEMINISTER-PRESIDENT VAN DE VLAAMSE REGERING, VLAAMS MINISTER VAN MOBILITEIT, OPENBARE 
WERKEN, BINNENLANDS BESTUUR, BESTUURSZAKEN, INBURGERING EN GELIJKE KANSEN
Oversteekplaats busstation Gent Dampoort  -  Veiligheid slechtzienden
Het nieuwe busstation aan Gent Dampoort werd op 1 juni in gebruik genomen. De meest 
rechtse van de vier onderdoorgangen als men stadinwaarts kijkt, wordt uitsluitend gebruikt 
door bussen die het busstation uitrijden. In tegenstelling tot de drie andere 
voetgangersoversteekplaatsen zijn daar geen verkeerslichten geplaatst. Daardoor is er ook 
geen rateltikker voor slechtzienden, wat de oversteek voor hen gevaarlijk maakt.
1. Waarom werden er op die locatie geen verkeerslichten geplaatst?
2. Op welke manier kan de oversteekplaats veiliger gemaakt worden voor mensen met 
een visuele beperking? Wat is de timing?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 25 van 22 augustus 2024
van STIJN DE ROO
1. Na de vorige werken aan het Antwerpenplein (in 2006-2007) werd op een overleg (5 
juni 2007) tussen AWV, De Lijn, lokale politie Gent en stad Gent beslist om de 
verkeerslichten van boog 1 uit te schakelen. De reden was het comfort voor de 
overstekende voetganger en fietser. Door de lengte van de volledige oversteek (meer 
dan 100m) is het immers zeer moeilijk om een voldoende lange groentijd te voorzien. 
De voetgangersoversteek van boog 1 is uitgerust met een gemarkeerde 
voetgangersoversteek waardoor de overstekende voetgangers voorrang hebben op al 
het overige verkeer. 
2. Door de lage intensiteiten van gemotoriseerd verkeer door boog 1 (enkel bussen en 
taxiâ€™s), in enkele richting, is deze oversteek voldoende veilig.
