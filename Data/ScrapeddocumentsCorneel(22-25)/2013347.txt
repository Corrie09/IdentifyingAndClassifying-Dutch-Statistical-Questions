title: Geïntegreerd investeringsprogramma (GIP) 2024 - Leefbaar Antwerpen door Innovatief Samenwerken - Flankerend beleid (minder hinder Waasland)
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2013347
thema link: https://www.vlaamsparlement.be/parlementaire-documenten/schriftelijke-vragen/1777409
SCHRIFTELIJKE VRAAG
nr. 180
van STIJN DE ROO
datum: 8 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Leefbaar Antwerpen door Innovatief 
Samenwerken  -  Flankerend beleid (minder hinder Waasland)
In het ontwerp GIP 2024, Leefbaar Antwerpen door Innovatief Samenwerken, flankerend 
beleid (minder hinder Waasland), lees ik dat voor het jaar 2024 813.000 euro wordt 
gereserveerd.
1. Kan de minister een nauwkeurige omschrijving geven van wat het flankerend beleid 
(minder hinder Waasland) precies inhoudt? Graag meer uitleg.
2. Wat is de timing voor die werken?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 180 van 8 november 2023
van STIJN DE ROO
1. In het kader van de werken aan de Oosterweelverbinding werd een programma 
opgezet in functie van flankerend beleid richting Waasland waarbinnen de afgelopen 
jaren een heel aantal maatregelen reeds werd genomen. Deze kon u terugvinden in 
de begrotingstoelichtingen en het GIP.
Voor het jaar 2024 staat de P&R Melsele nog op het programma. De bestaande 
parking is voldoende groot, maar wordt nog verbeterd met het voorzien in een 
fietsenstalling en aansluitingen op het omliggende fietsnetwerk. 
2. De omgevingsvergunningsaanvraag is in opmaak. De effectieve uitvoering is gepland 
in de loop van 2024.
