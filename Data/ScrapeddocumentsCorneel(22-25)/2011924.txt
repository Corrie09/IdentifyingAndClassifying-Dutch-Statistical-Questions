title: Hulpmiddelen voor personen met een handicap met een zeer uitzonderlijke zorgbehoefte - Aanvullende tegemoetkoming
thema: Welzijn en Gezin
pdf link: https://docs.vlaamsparlement.be/pfile?id=2011924
thema link: https://www.vlaamsparlement.be/parlementaire-documenten/schriftelijke-vragen/1775125
SCHRIFTELIJKE VRAAG
nr. 78
van VERA JANS
datum: 25 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Hulpmiddelen voor personen met een handicap met een zeer uitzonderlijke zorgbehoefte  
-  Aanvullende tegemoetkoming
Er is de refertelijst hulpmiddelen en aanpassingen waarvoor personen met een handicap 
een tegemoetkoming kunnen krijgen bij het Vlaams Agentschap voor Personen met een 
Handicap. Wanneer als gevolg van een zeer uitzonderlijke zorgbehoefte, het 
standaardhulpmiddel onvoldoende is, dan kan de bijzondere bijstandscommissie 
uitzonderlijk ook een aanvullende tegemoetkoming geven.
1. Hoeveel aanvragen bij de bijzondere bijstandscommissie werden ingediend voor een 
aanvullende tegemoetkoming in 2020, in 2021, in 2022 en in 2023? Graag een 
opdeling per provincie.
2. Hoeveel van de aanvragen werden in bovenvermelde jaren goedgekeurd?
3. Wat is het totaalbedrag aan goedgekeurde aanvragen voor een aanvullende 
tegemoetkoming in elk van bovenvermelde jaren? Graag een overzicht per provincie.
4. Wat zijn de meest voorkomende hulpmiddelen waarvoor een aanvullende 
tegemoetkoming wordt aangevraagd?
5. Wat is de gemiddelde wachttijd tussen de aanvraag en het uiteindelijke besluit van de 
bijzondere bijstandscommissie in 2020, in 2021, in 2022 en in 2023?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 78 van 25 oktober 2023
van VERA JANS
1. De onderstaande tabel geeft de hoeveelheid aanvragen weer die aan de bijzondere 
bijstandscommissie werden voorgelegd voor een verhoogde tegemoetkoming. Dit is 
opgesplitst per jaar en per provincie.
Voor 2023 is het nog niet mogelijk om de cijfers mee te delen van het volledige jaar, 
hier worden de cijfers meegedeeld van de eerste twee kwartalen. 
Provincie 2020 2021 2022 2023 (tot 30/6)
Antwerpen 103 85 52 39
Limburg 59 48 31 17
Oost-Vlaanderen 96 82 68 29
Vlaams-Brabant 62 44 46 33
West-Vlaanderen 95 58 64 41
 
2. De onderstaande tabel geeft weer hoeveel aanvragen voor een verhoogde 
tegemoetkoming werden goedgekeurd door de bijzondere bijstandscommissie. Dit is 
opgesplitst per jaar en per provincie. 
Provincie 2020 2021 2022 2023 (tot 30/6)
Antwerpen 85 93 50 25
Limburg 51 50 28 17
Oost-Vlaanderen 75 74 58 37
Vlaams-Brabant 56 54 37 26
West-Vlaanderen 78 65 53 30
Bij het vergelijken van de twee bovenstaande tabellen, is er bij bepaalde 
provincies/jaartallen een hoger aantal goedkeuringen dan aanvragen. Dit is te 
verklaren gezien de aanvragen die geteld worden in tabel 1 de aanvragen zijn die dat 
jaar zijn binnengekomen. De goedkeuringen zijn de vragen die dat jaar zijn 
goedgekeurd. Het kan dus zijn dat er bijvoorbeeld vragen in 2020 werden gesteld die 
pas in 2021 besproken en beslist werden. Zeker als er enkele dossiers bijzitten die wat 
vertraging hadden door bijvoorbeeld het opvragen van extra advies of extra 
informatie.
3. De onderstaande tabel geeft het totaal van gevraagde bedragen weer van de 
goedgekeurde aanvragen voor een verhoogde tegemoetkoming. Dit is opgesplitst per 
jaar en per provincie.
Provincie 2020 2021 2022 2023 (tot 
30/6)
Antwerpen € 329.187,34 € 196.918,97 € 98.148,50 € 49.050,61
Limburg € 126.983,13 € 246.687,97 € 54.231,53 € 54.270,73
Oost-
Vlaanderen€ 270.838,43 € 147.209,41 € 203.684,54 € 132.672,48
Vlaams-Brabant € 143.081,54 € 127.344,64 € 83.820,60 € 47.303,23
West-
Vlaanderen€ 268.019,74 € 221.275,37 € 160.996,81 € 123.491,36
 
4. De meest voorkomende hulpmiddelen waarvoor een zeer uitzonderlijke zorgbehoefte 
wordt aangevraagd waren in 2022: andere noodzakelijke aanpassingen auto, douche- 
en/of toiletstoel met positioneringsvoorziening, aangepaste trippelstoel en 
incontinentiemateriaal.
5. De mediaan van de wachttijd tussen de volledigheid van de aanvraag en de 
goedkeuring van de notulen
●In 2020: 50 dagen
●In 2021: 54 dagen
●In 2022: 45 dagen
●In 2023 (tot 30/6): 42 dagen
