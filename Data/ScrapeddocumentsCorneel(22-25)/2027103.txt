title: Seine-Scheldeproject - Integratie oude meanders
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2027103
thema link: https://www.vlaamsparlement.be/parlementaire-documenten/schriftelijke-vragen/1788972
SCHRIFTELIJKE VRAAG
nr. 402 
van BERT MAERTENS
datum: 14 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Seine-Scheldeproject  –  Integratie oude meanders
In mijn schriftelijke vraag nr. 1494 van 27 juni 2023 bevroeg ik de minister over de stand 
van zaken van het Seine-Scheldeproject. In haar antwoord bezorgde de minister een 
actueel, globaal overzicht van de voortgang.
Daarin werd gesteld, wat het deelproject ‘Aankoppeling op en inrichting van oude 
meanders’ betreft: “Waar mogelijk en zinvol zullen in functie van de vorderingen inzake de 
kalibratie van de waterweg en het luik natte natuur, oude, van de waterweg afgesneden 
meanders worden geïntegreerd in het rivier- en valleisysteem door ecologische inrichting, 
(gedeeltelijke) ontslibbing en/of ontgraving, eventuele aankoppeling, verbetering 
vispasseerbaarheid enzovoort. Een concreet maatregelenprogramma wordt momenteel 
voorbereid.”
1. Werd het maatregelenprogramma al gefinaliseerd? Zo ja, kan de minister het ter 
beschikking stellen? Zo niet, wanneer zou het gefinaliseerd worden?
2. Kan de minister een actueel overzicht geven van de meanders die geïntegreerd zouden 
worden in het riviersysteem? Graag met opgave van de maatregelen die daartoe zullen 
bijdragen en een indicatieve timing.
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 402 van 14 december 2023
van BERT MAERTENS
Omdat het verzamelen van de nodige gegevens extra tijd vraagt, zal u de gevraagde 
informatie begin februari 2024 in een aanvullend antwoord ontvangen.
