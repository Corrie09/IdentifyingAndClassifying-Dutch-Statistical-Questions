title: VDAB - Budget voor ontwikkeling van de dienstverlening
thema: Werk
pdf link: https://docs.vlaamsparlement.be/pfile?id=2048667
thema link: https://www.vlaamsparlement.be/parlementaire-documenten/schriftelijke-vragen/1803843
SCHRIFTELIJKE VRAAG
nr. 274
van THIJS VERBEURGT
datum: 19 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Budget voor ontwikkeling van de dienstverlening
In het antwoord van de minister op mijn schriftelijke vraag nr. 133 van 21 december 2024 
is een grote stijging merkbaar in het budget voor ontwikkeling van de dienstverlening tot 
5.091.929 euro in 2023. Tegelijk is er geen budget meer voor de posten ‘bemiddeling en 
loopbaanondersteuning = ontwikkeling dvl’ en ‘opleiding en werkplekleren = ontwikkeling 
dvl’.
1. Is hier sprake van een verschuiving van de middelen naar een andere budgetpost?
2. Welke concrete projecten werden in 2022 afgerond met de budgetten 2.754.912 euro 
en 1.332.743 euro ‘bemiddeling en loopbaanondersteuning = ontwikkeling dvl’ en 
‘opleiding en werkplekleren = ontwikkeling dvl’? Welke nieuwe dienstverlening is 
daarmee opgezet? 
3. Welke concrete projecten werden in 2023 afgerond met een budget van meer dan 5 
miljoen euro? Welke nieuwe dienstverlening is daarmee opgezet?
4. Hoeveel bedroegen de vaste personeelskredieten voor de dienst Ontwikkeling van de 
dienstverlening voor VDAB in de voorbije 5 jaar? Hoeveel voltijdsequivalenten (vte’s) 
werden daarmee aangesteld in de voorbije 5 jaar? Graag cijfers uitgesplitst tussen 
centrale dienst en provincies.  
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 274 van 19 februari 2024
van THIJS VERBEURGT
In het antwoord van de minister op mijn schriftelijke vraag nr. 133 van 21 december 2024 
is een grote stijging merkbaar in het budget voor ontwikkeling van de dienstverlening tot 
5.091.929 euro in 2023. Tegelijk is er geen budget meer voor de posten ‘bemiddeling en 
loopbaanondersteuning = ontwikkeling dvl’ en ‘opleiding en werkplekleren = ontwikkeling  
dvl’. 
1. “Opleidingen en werkplekleren” en “ bemiddeling en loopbaanondersteuning” zijn sub-
afdelingen binnen de afdeling “Ontwikkeling van de dienstverlening”. In 2023 zijn de 
bedragen op beide afdelingen meegenomen in het totaal van de afdeling “Ontwikkeling 
van de dienstverlening”.
Als we deze correctie ook toepassen voor de jaren 2021 en 2022 dan zijn de totalen 
voor de afdeling “Ontwikkeling van de dienstverlening” als volgt:
2021: 4.454.932 euro
2022: 5.991.743 euro
2-3.Binnen Ontwikkeling van de Dienstverlening (ODVL) wordt budget voor consultancy 
ingezet voor de realisatie van de grote projecten van de vernieuwingsportefeuille van 
VDAB. Het betreft hier belangrijke innovatie- en verbeteringsprojecten van zowel het 
dienstverleningsmodel naar burgers als het dienstverleningsmodel naar werkgevers, 
waarbij ODVL, vertrekkende vanuit de diverse klantenbehoeften en -noden, instaat 
voor de uittekening van de bijhorende business processen en de doorvertaling met IT 
naar de ondersteunende IT-processen en toolings. Hierin zit ook alle implementatie en 
change vervat die nodig is om deze vernieuwingen in te bedden in de organisatie zowel 
qua aansturing als qua uitvoering en opvolging. Een belangrijk deel van deze 
vernieuwing vertrekt vanuit de financiering die gelieerd is aan VESOC-
werkgelegenheidsakkoord (WGA) dat werd gesloten tussen de Vlaamse Regering en 
de Vlaamse sociale partners (Voka, ACV, UNIZO, ACLVB, Boerenbond en Verso). Deze 
bevat 4 grote pijlers.
●Pijler 1 - Bouw een resultaatsgericht activeringsbeleid uit
●Pijler 2 - Ga voor een doorgedreven opleidingsbeleid met focus op 
knelpuntberoepen
●Pijler 3 - Zet versterkt in op werkbaar werk
●Pijler 4 - Benut kansen van interregionale mobiliteit en economische migratie
In het kader van deze projectovereenkomst focust VDAB zich op de eerste twee pijlers. 
VDAB kon voor acties die passen in dit akkoord Europese cofinanciering krijgen. 
Daarvoor moest VDAB een extra versnelling inzetten.
In het werkgeversprogramma 2022-2023 werden verdere stappen in de digitalisering 
van de werkgeversbenadering gerealiseerd en werd een optimalisatie doorgevoerd in 
de dienstverleningsprocessen van de vacaturewerking. 
In het Burgerprogramma 2022-2023 werd hoofdzakelijk ingezet op het verbeteren van 
de interne processen voor de opvolging en de behandeling van de klantenportefeuilles, 
de uitbreiding van de dienstverleningsprocessen naar nieuwe klantengroepen, de 
verfijning van de communicatie richting de diverse klantengroepen, extra methodieken 
om bemiddelaars te ondersteunen in hun klantencontacten, digitalisering van de 
basisdienstverlening en verdere digitalisering van specifieke niche-processen. Er werd 
ook ingezet op vernieuwing van het dienstverleningsaanbod waar klanten gebruik van 
kunnen maken via doorverwijzing en geëxperimenteerd met nieuwe methodieken om 
aanbod te ontsluiten.
Binnen ditzelfde domein werd een opdracht aangevat om meer customer centric te 
werken, door continu de klantenbeleving te meten middels klantenbevraging, 
verwerking van klantenfeedback en andere data analytics en hieruit de nodige 
verbetertracks te destilleren en te realiseren 
Binnen het programma competentieontwikkeling (opleiding en werkplekleren) werd 
ingezet op het vernieuwen van de opleidingengids ‘Vind een Opleiding’ op de website 
en van de achterliggende opleidingendatabank, het vernieuwen van de processen voor 
de creatie en erkenning van nieuw opleidingsaanbod, het optimaliseren van het 
klantenproces voor de behandeling van een opleidingsaanvraag en werden de eerste 
stappen gezet in de uitbouw van een vernieuwd leerecosysteem en bijhorend 
applicatief landschap.
Bijkomend werd in 2022-2023 een professionaliseringstraject uitgevoerd om VDAB 
beter in staat te stellen om digitale disruptie op de arbeidsmarkt te counteren in het 
belang van een inclusieve arbeidsmarkt. Nieuwe spelers zoals LinkedIn en Google 
werden dan ook benaderd vanuit hun potentieel voor versterking van de positie van 
werkzoekenden en werkgevers en de matching tussen beiden. We nemen een win-win 
als basis voor dergelijke partijen en met respect voor elkaars noden en sterktes werken 
we vervolgens een give & take model uit.
Zo zetten we de voorbije jaren in op partnerships met Jobat, Indeed, Google, maar 
bouwen we ook duurzame relaties uit met kleinere digitale spelers die in bepaalde 
niches actief zijn en richten we ons tot specifieke doelgroepen. 
Om de datauitwisseling die deze partnerships ‘stutten’ op een secure en 
GDPRconforme manier te realiseren, werd geïnvesteerd in een maturiteitstraject van 
het team dat instaat voor het toegangsbeheer, de onboarding en de support van 
dergelijke digitale partners 
In 2022-2023 ontwikkelden we een nieuwe tewerkstellingsmaatregel ‘Individueel 
maatwerk’ voor burgers met een arbeidsbeperking. We zorgden voor een end to end 
proces voor de aanvraag, toekenning, gebruik en evaluatie van de 
tewerkstellingsmaatregel. 
Nadat in 2022 bleek dat de markt niet meer wilde instaan voor het verstrekken en 
beheren van wijk-werkcheques, moest VDAB noodgedwongen deze rol overnemen ifv 
continuering van het wijk-werken. ODVL zorgde voor de interne IT processen, bouwde 
een helpdesk uit en ondersteunde de wijk-werkorganisatoren en gebruikers bij deze 
verandering.
4. Onderstaande tabel toont de VTE’s en de budgetlast op jaarbasis voor de dienst 
Ontwikkeling van de dienstverlening. Alle diensten bevinden zich volgens het VDAB-
organogram bij de centrale diensten. 
2019 2020 2021 2022 2023
VTE Ontwikkeling 
van de 
dienstverlening 108,35 120,58 133,51 130,07 135,96
Werkelijke 
budgetlast 
Ontwikkeling van 
de dienstverlening 
(euro) 8.420.851,39 10.321.118,63 11.982.310,04 14.144.292,90 15.052.828,71
 
