title: Toekenningen vervoersgarantie (VG) De Lijn - Stand van zaken
thema: Mobiliteit en Verkeer
pdf link: https://docs.vlaamsparlement.be/pfile?id=2078695
thema link: https://www.vlaamsparlement.be/parlementaire-documenten/schriftelijke-vragen/1832381
SCHRIFTELIJKE VRAAG
nr. 4
van SARAH T'JOENS
datum: 7 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Toekenningen vervoersgarantie (VG) De Lijn  -  Stand van zaken 
Ik baseer me op schriftelijke vraag nr. 1442 van 1 juli 2021 van Chris Janssens: ‘De Lijn  
-  Toekenningen van de vervoersgarantie’. Bepaalde personen hebben recht op een 
abonnement vervoersgarantie bij De Lijn. Op die manier kunnen ze een verminderd tarief 
krijgen voor een Buzzy Pazz of Omnipas. Op dit moment wordt dat toegekend aan volgende 
doelgroepen:
- mensen die verblijven in een lokaal opvanginitiatief;
- asielzoekers;
- mensen in het traject ‘Begeleid zelfstandig wonen’;
- rechthebbenden van het leefloon;
- inwonende schoolgaande kinderen en/of ouders;
- mensen die een gewaarborgd inkomen voor bejaarden ontvangen.
1. Werden er recentelijk nog extra rechthebbenden in een bepaalde categorie toegevoegd 
aan de doelgroepen? Zo niet, om de hoeveel tijd worden die doelgroepen herbekeken 
en mogelijk geëvalueerd?
2. Hoeveel personen beschikken op dit moment over een VG-abonnement voor De Lijn? 
Met hoeveel procent is dat gedaald of gestegen ten opzichte van 2021?
3. Hoeveel van die rechthebbenden betalen zelf het VG-abonnement en hoeveel laten het 
betalen door een derde instantie? Wie zijn die derde instanties?
4. Wat is de totale kostprijs voor De Lijn voor die VG-abonnementen? Graag de 
vergelijkende cijfers tussen januari 2020 en 2024 opgedeeld op jaarbasis.
5. Hoe evalueert de minister die cijfers?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr.4 van 7 oktober 2024
van SARAH T’JOENS
1. Er zijn recent geen aanpassingen gedaan m.b.t. de VG abonnementen, noch in de 
Algemene Reisvoorwaarden, noch in de Algemene Verkoopvoorwaarden, noch in de 
klantencommunicatie. De laatste herziening van de tarieven dateert van 20 maart 
2022.
In de praktijk worden deze abonnementen aangemaakt op basis van lijsten vanuit de 
bevoegde overheidsdiensten, die ook instaan voor de definities van deze doelgroepen 
en de herziening hiervan. 
2-5.De cijfers voor 2024 zijn nog niet definitief gezien het jaar nog lopende is. Ik kan 
bijgevolg die cijfers nog niet meegeven. Een vergelijking maken met 2020 of 2021 is 
dus nog niet mogelijk.
