title: De Lijn - Geschrapte haltes
thema: Mobiliteit en Verkeer
pdf link: https://docs.vlaamsparlement.be/pfile?id=2031745
thema link: https://www.vlaamsparlement.be/parlementaire-documenten/schriftelijke-vragen/1791614
SCHRIFTELIJKE VRAAG
nr. 422
van SOFIE MERTENS
datum: 22 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
De Lijn  -  Geschrapte haltes 
Op 6 januari 2024 gaat de tweede fase van de basisbereikbaarheid in. Daarbij verdwijnen 
er ook haltes: van bijna 20.000 haltes gaat het naar 16.392 haltes.
Een op de vier resterende haltes zal een zogenoemde flexhalte zijn. Er zullen geen bussen 
stoppen op regelmatige basis: ze zullen alleen worden bediend als een omwonende om 
een rit vraagt.
1. Kan er een overzicht gegeven worden van het aantal haltes dat volledig verdwijnt op 
6 januari? Graag een overzicht per gemeente en per vervoerregio.
2. Kan er een overzicht gegeven worden van het aantal haltes dat een flexhalte wordt op 
6 januari? Graag een overzicht per gemeente en per vervoerregio.
3. Wat is de verhouding van het aantal haltes dat per gemeente en per vervoerregio 
verdwijnt ten opzichte van het totaalaantal haltes van die gemeente en vervoerregio?
4. Wat is de verhouding van het aantal haltes dat per vervoerregio verdwijnt ten opzichte 
van het totaalaantal haltes in Vlaanderen?
5. Wat is de verhouding van het aantal haltes dat een flexhalte wordt per gemeente en 
per vervoerregio ten opzichte van het totaalaantal haltes van die gemeente en 
vervoerregio?
6. Wat is de verhouding van het aantal haltes dat een flexhalte wordt per vervoerregio 
ten opzichte van het totaalaantal haltes in Vlaanderen?
7. Hoe verhouden de geschrapte haltes zich ten opzichte van het aantal opstappers van 
die haltes? Graag een overzicht per gemeente en per vervoerregio.
8. Hoe evalueert de minister die cijfers? 
9. Zijn er gemeenten of vervoerregio's die, in verhouding, meer haltes geschrapt hebben 
dan andere gemeenten of vervoerregio's? Zo ja, kan de minister dat verklaren?
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 422 van 22 december 2023
van SOFIE MERTENS
Omdat het verzamelen van de nodige gegevens extra tijd vraagt, zal u de gevraagde 
informatie ontvangen in een aanvullend antwoord tegen midden februari 2024.
