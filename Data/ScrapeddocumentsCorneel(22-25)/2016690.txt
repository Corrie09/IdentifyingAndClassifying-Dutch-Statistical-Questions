title: Geïntegreerd investeringsprogramma (GIP) 2024 - Agentschap Wegen en Verkeer - Studie nieuwe oostelijke verbinding N43 met N35 Deinze
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2016690
thema link: https://www.vlaamsparlement.be/parlementaire-documenten/schriftelijke-vragen/1779748
SCHRIFTELIJKE VRAAG
nr. 218
van STIJN DE ROO
datum: 16 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Agentschap Wegen en Verkeer  -  
Studie nieuwe oostelijke verbinding N43 met N35 Deinze
In het ontwerp GIP 2024, Agentschap Wegen en Verkeer, lees ik dat voor Deinze, voor de 
N43, voor de nieuwe oostelijke verbinding met de N35, voor de eerste fase van de 
stadsboulevard, voor een studie voor het jaar 2024 200.000 euro budget en 40.000 euro 
fietsbudget wordt gereserveerd.
1. Wat zal in de studie precies onderzocht worden? 
2. Welke instanties worden betrokken in deze studie? 
3. Wanneer worden de resultaten van de studie verwacht? 
4. Wat zijn de verdere timing en verloop van dit dossier? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 218 van 16 november 2023
van STIJN DE ROO
1. De studie omvat het onderzoek naar de mogelijke nieuwe oostelijke verbinding tussen 
de N35 en de N43, om de mobiliteit en verkeersleefbaarheid langs de drukke 
gewestwegen te verhogen. De studie zal alternatieven in beeld brengen en screenen 
op impact.
2. In deze studie worden alvast het departement MOW, de provincie, de Lijn en de stad 
Deinze betrokken, maar ook de adviserende instanties van het Vlaamse departement 
Omgeving zullen worden betrokken.
3. De resultaten van de studie worden in de loop van 2025 verwacht.
4. Voor de oostelijke verbindingsweg is allereerst de opmaak van een ruimtelijk 
uitvoeringsplan (RUP) en een milieueffectrapportage (MER) noodzakelijk. Daarna kan 
een technisch ontwerp worden opgemaakt, kunnen de nodige innemingen gebeuren, 
en kan een omgevingsvergunning worden aangevraagd voor de realisatie.
