title: Kind en Gezin - Handhaving veiligheid kinderopvang
thema: Welzijn en Gezin
pdf link: https://docs.vlaamsparlement.be/pfile?id=2052532
thema link: https://www.vlaamsparlement.be/parlementaire-documenten/schriftelijke-vragen/1811447
SCHRIFTELIJKE VRAAG
nr. 285
van ILSE MALFROOT
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kind en Gezin  -  Handhaving veiligheid kinderopvang
In de Onderzoekscommissie naar de veiligheid van de kinderopvang werd duidelijk dat er 
gewerkt wordt met een dynamische lijst voor de opstart van handhavingstrajecten.
1. Graag de duidelijke omschrijving van een “gevaarlijke situatie” in de ogen van de 
minister.
2. Hoeveel voorzieningen stonden/staan geregistreerd als zijnde voorzieningen waar zich 
een gevaarlijke situatie voordeed sinds aanvang van het decreet tot nu? Graag een 
oplijsting met vermelding van:
a) registratiedatum gevaarsituatie;
b) privé of openbaar bestuur;
c) subsidietrap van zowel gezins- als groepsopvang en samenwerkende 
onthaalouders;
d) capaciteit;
e) locatie-ID;
f) overtreding of tekort.
Bovenstaande bevat geen informatie die een overtreding zou zijn op de 
privacywetgeving.
3. Kind en Gezin geeft de lijst “handhaving” door aan Mentes. Mentes geeft de lijst door 
aan de regionale ondersteuners. 
Graag alle lijsten over de start van de lijsten die door Opgroeien bezorgd werden aan 
Mentes met volgende vermeldingen:
a) privé of openbaar bestuur;
b) subsidietrap van zowel gezins- als groepsopvang en samenwerkende 
onthaalouders;
c) capaciteit;
d) overtreding of tekort.
4. a) Weten de voorzieningen dat met de informatie op een dergelijke manier wordt 
omgegaan? Aan hoeveel verschillende partners/diensten geeft Opgroeien de lijst door? 
Aan hoeveel verschillende partners/diensten geven die partners/diensten het door? 5. 
b) Valt de toegepaste werkwijze van die procedure en doorgave van informatie binnen 
de lijnen van de GDPR (General Data Protection Regulation)? Graag meer toelichting.
5. Bestaan er onafhankelijke partijen die bevoegd zijn om de regionale ondersteuning 
aan te bieden?
6. Heeft de organisator de keuze welke begeleiding wordt ingeschakeld?
7. Zijn die diensten die ondersteuning aanbieden zelf organisator binnen de 
kinderopvang? Graag een toelichting en vermelding van de aanbieders van 
kinderopvang en de onafhankelijke aanbieders.
8. Moet Mentes terugkoppelen aan Opgroeien na de begeleiding? Welke informatie moet 
de terugkoppeling bevatten? Graag alle lijsten, vanaf de start van de lijsten, die door 
Mentes bezorgd werden aan de verschillende partners/diensten, dit afzonderlijk per 
dienst met vermelding van:
a) privé of openbaar bestuur;
b) subsidietrap van zowel gezins- als groepsopvang en samenwerkende 
onthaalouders;
c) capaciteit;
d) overtreding of tekort.
9. Hoe evalueert de minister die cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 285 van 8 maart 2024
van ILSE MALFROOT
1. Een gevaarsituatie in de kinderopvang ontstaat wanneer de fysieke of psychische 
integriteit van een kind tijdens de opvangperiode wordt bedreigd of aangetast. 
Dit omvat ook alle situaties van grensoverschrijdend gedrag, waarbij een kind het 
slachtoffer is of dreigt te worden van ongewenste handelingen, bedreigingen of geweld 
door een persoon aanwezig in de kinderopvangomgeving.
2. In onderstaande tabellen is een overzicht van het aantal meldingen van een 
gevaarsituatie te vinden sinds 2019. Analyse over locaties gebeurt sinds 2022.
Gegevens voor 2023 zijn nog niet beschikbaar.
Aantal meldingen (vergund en BKO) per jaar en aantal betrokken locaties sinds 2022:
2019 2020  2021 2022
Aantal meldingen gevaarsituaties (incl bko) 115 99 163 345
Aantal betrokken locaties (incl bko)    314
Aantal meldingen (vergund en BKO) per type van 2019 tot 2022
2019 2020 2021 2022
Lichamelijk letsel 56 46 71 100
Traumatische ervaring/zorgwekkend gedrag 16 16 19 64
Potentieel gevaar 13 15 32 125
Overlijden 13 6 5 6
Weggelopen/achtergebleven 6 1 10 13
Andere 11 15 26 37
Totaal 115 99 163 345
Aantal betrokken locaties (enkel vergund) per capaciteitsklasse voor meldigen in 2022: 
<9 9-18 19-27 28-36 37-45 >45 Eindtotaal
Eindtotaal 61 66 60 40 10 60 297
Aantal betrokken locaties (vergund en BKO) per bestuur, voor 2022:
Bestuur 2022
Privé 152
Openbaar 48
vzw 114
Totaal 314
Gegevens over subsidietrap kunnen niet eenduidig aan een locatie gelinkt worden.
3. Opgroeien bezorgt geen lijsten meer aan Mentes maar werkt met een algemene 
overzichtstabel. Deze tabel wordt telkens aangevuld nadat een nieuwe aanmaning is 
verstuurd. De overzichtstabel kan niet worden bezorgd aangezien deze 
dossiergebonden informatie bevat. 
4. a. Ja, de organisator is ervan op de hoogte dat zijn gegevens worden doorgegeven.
b. Enkel de allernoodzakelijkste informatie wordt doorgegeven:
•locatie
•contactpersoon (telefoon, email)
•vrije prijs of inkomenstarief
•datum aanmaning
•categorie, bv. advies Zorginspectie en crisissituatie
5. Opgroeien bewaart geen totaaloverzicht van alle mogelijke ondersteuning.
De partnerorganisaties en de pools gezinsopvang moeten neutraal optreden in hun 
ondersteuningsopdracht. 
6. Ja, behalve in geval van intensieve ondersteuning (als alternatief voor schorsing of 
opheffing).
7. Mentes is zelf geen organisator kinderopvang, dat is wel het geval voor een aantal 
partnerorganisaties die ondersteunende opdrachten opnemen binnen Mentes:
- Negen van de ondersteunende partnerorganisaties binnen Mentes die geen 
organisator kinderopvang zijn: Hebe, VCOK, KULeuven, CEGO, Leren@Vaart, 
Blenders, Arteveldehogeschool, Karel de Grote Hogeschool en Unizo;
- Vier van de ondersteunende partnerorganisaties binnen Mentes die organisator 
kinderopvang zijn: Felies, De Blauwe Lelie, Stad Gent en 3Wplus.
Twee pools gezinsopvang zijn geen organisator kinderopvang: VVSG en Vlaams 
Welzijnsverbond
Drie pools gezinsopvang zijn organisator kinderopvang: i-mens, Ferm en Felies
8. Mentes koppelt inderdaad terug aan Opgroeien maar doet dit niet via lijsten. Ook dit 
gebeurt in de overzichtstabel. 
Volgende gegevens worden door Mentes teruggekoppeld:
•Op welke datum er contact was met de organisator 
•De status van de ondersteuning (bv: Ondersteuning werd opgestart, Organisator 
staat open voor ondersteuning, Opstart volgt, Organisator heeft aangegeven zelf de 
nodige ondersteuning te hebben,…)
De overzichtstabel kan niet worden bezorgd aangezien deze dossiergebonden 
informatie bevat. 
9. De cijfers geven aan hoeveel meldingen in verband met gevaarsituaties er waren tot 
en met 2022. 
