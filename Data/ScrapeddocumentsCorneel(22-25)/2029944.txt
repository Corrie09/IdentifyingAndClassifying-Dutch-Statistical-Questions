title: Jobbonus - Klachten
thema: Werk
pdf link: https://docs.vlaamsparlement.be/pfile?id=2029944
thema link: https://www.vlaamsparlement.be/parlementaire-documenten/schriftelijke-vragen/1791521
SCHRIFTELIJKE VRAAG
nr. 140
van THIJS VERBEURGT
datum: 21 december 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Jobbonus  -  Klachten
Werknemers kunnen sinds 2022 rekenen op een jobbonus. Werknemers komen vanzelf in 
aanmerking voor de jobbonus. De Vlaamse overheid heeft echter niet de nodige informatie 
om de bonus ook echt uit te betalen. Daarnaast is er ook onduidelijkheid over de 
budgettaire impact van de maatregel.
1. Heeft de minister al klachten ontvangen van mensen die in Vlaanderen werken en 
binnen de inkomenscategorie vallen voor de jobbonus maar er geen recht op hebben 
omdat ze niet in Vlaanderen wonen?
2. Is de minister op de hoogte van juridische procedures die zijn opgestart met betrekking 
tot de grondwettelijkheid van de jobbonus en de mogelijke inbreuk op het 
gelijkheidsbeginsel door de jobbonus of inbreuken op het vrij verkeer van personen?
1JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 140 van 21 december 2023
van THIJS VERBEURGT
1. Neen, de minister heeft nog geen klachten ontvangen van mensen die in Vlaanderen 
werken en binnen de inkomenscategorie vallen voor de jobbonus maar er geen recht 
op hebben omdat ze niet in Vlaanderen wonen.
2. De minister werd informeel ingelicht over de intentie om dergelijke juridische 
procedures op te starten maar ontving hierover nog geen officiÃ«le kennisgeving van 
de betrokken instanties.
 
