title: Strategische Adviesraad Ruimtelijke Ordening - Onroerend Erfgoed (SARO) - Ondersteuning thuiswerkend personeel
thema: Onroerend erfgoed
Ruimtelijke ordening
Vlaamse administratie
pdf link: https://docs.vlaamsparlement.be/pfile?id=2013563
thema link: https://www.vlaamsparlement.be/parlementaire-documenten/schriftelijke-vragen/1779076
SCHRIFTELIJKE VRAAG
nr. 121
van BRECHT WARNEZ
datum: 14 november 2023
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Strategische Adviesraad Ruimtelijke Ordening - Onroerend Erfgoed (SARO)  -  
Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de 
Strategische Adviesraad Ruimtelijke Ordening - Onroerend Erfgoed (SARO):
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Strategische Adviesraad Ruimtelijke Ordening - Onroerend Erfgoed nog 
geen maatregelen genomen zijn zoals in deelvraag 1, zijn er dan extra initiatieven 
gepland? Graag met vermelding van motivatie alsook van timing en budget.
4. Indien bij de Strategische Adviesraad Ruimtelijke Ordening - Onroerend Erfgoed nog 
geen initiatieven genomen zijn over materiële ondersteuning zoals in deelvraag 2, zijn 
er dan extra initiatieven gepland? Graag met vermelding van motivatie alsook van 
timing en budget.
Deze vraag werd gesteld aan de ministers Zuhal Demir (121), Matthias Diependaele (51).
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
GECOÖRDINEERD ANTWOORD
op vraag nr. 121 van 14 november 2023
van BRECHT WARNEZ
1. De SARO voorziet voor alle personeelsleden in een thuiswerkvergoeding voor internet 
via het derdebetalerssysteem.
a) Alle medewerkers van de SARO hebben de voorbije jaren genoten van een 
thuiswerkvergoeding voor internet via het derdebetalerssysteem. De SARO telt drie 
personeelsleden; 100% genoot van de thuiswerkvergoeding voor internet. Er 
werden door de SARO geen andere financiële vergoedingen voorzien.
b) Voor de afgelopen drie jaar (2021-2023) bedraagt het totale budget van de 
thuiswerkvergoeding voor internet 5.405 euro.
2. Alle medewerkers van de SARO beschikken in het kader van thuiswerk over een laptop, 
tweede scherm en printer. 
a) De vergoedingen in materiaal in het kader van thuiswerk bedroegen in 2021 1.996 
euro. In de periode 2022-2023 werd geen nieuw materiaal aangekocht.  
b) Drie medewerkers beschikten in de periode 2021-2023 over een laptop, tweede 
scherm en printer.
