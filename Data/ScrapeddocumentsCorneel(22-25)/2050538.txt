title: Seine-Scheldeproject - Stand van zaken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2050538
thema link: https://www.vlaamsparlement.be/parlementaire-documenten/schriftelijke-vragen/1806114
SCHRIFTELIJKE VRAAG
nr. 700
van BERT MAERTENS
datum: 23 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Seine-Scheldeproject  -  Stand van zaken
Er werd al heel wat voortgang gemaakt in het kader van het Seine-Scheldeproject. Het 
project bestaat niet alleen uit het verhogen en/of vervangen van bruggen, maar ook uit 
het verdiepen en verbreden van de Leie. Ook het Rivierherstel Leie maakt een wezenlijk 
onderdeel uit van het project.
1. Kan de minister een stand van zaken geven van de verschillende nog aan te pakken 
bruggen, alsook van de gereserveerde budgetten en de vooropgestelde timings:
a) verhoging van de Kuurnebrug;
b) herbouw van de spoorbrug De Drie Duikers;
c) herbouw van de brug Wevelgem-Lauwe;
d) modernisering van de doortocht Menen, inclusief de herbouw van de brug in de 
Rijselstraat;
e) afwerking rechteroever doortocht Wervik? 
2. In het project is ook in een versterking van de recreatieve ontsluiting voorzien. 
Kan de minister een overzicht geven van de stand van zaken, budgetten en timings 
van onderstaande fiets- en voetgangersverbindingen:
a) brug ter hoogte van Limnanderdreef in Zulte;
b) brug ter hoogte van Barakkenpark in Menen;
c) brug in de fietssnelweg F422 in Deinze?
3. Kan de minister een overzicht geven van de deelprojecten die Europese subsidies 
kunnen genieten? Lopen die projecten vertraging op? Zo ja, bestaat de kans dat er 
subsidies worden misgelopen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 700 van 23 februari 2024 
van BERT MAERTENS
1. a) Verhoging van de Kuurnebrug: 
De vergunnings- en aanbestedingsprocedures voor de verhoging van deze brug 
werden volledig doorlopen in 2023. De omgevingsvergunning werd bekomen op 26 
september 2023, de sluiting van het uitvoeringscontract vond plaats op 15 januari 
2024. In overleg met de gemeente Kuurne en de stad Harelbeke wordt de start van 
de uitvoering van de werken op het terrein (brug en Vlasstraat) niet vroeger 
voorzien dan eind 2024 (uitvoeringstermijn 240 werkdagen), om de bijhorende 
hinder volledig af te stemmen op (dit is: aansluitend ná) de wegeniswerken aan de 
Harelbeeksestraat thans nog in uitvoering door de gemeente Kuurne. Het 
uitvoeringscontract voor dit project werd gegund voor een bedrag van 2,39 mio. € 
(incl. BTW), waarvan 1,99 mio. € ten laste van De Vlaamse Waterweg nv (DVW).
b) Herbouw van de spoorbrug De Drie Duikers: 
Een eerste voorontwerp voor de herbouw van deze brug werd in 2018 – 2019 
opgesteld in samenwerking met Infrabel. De uitvoering van de gedetailleerde 
project- en uitvoeringsstudie wordt momenteel voorzien voor 2025 – 2026, gevolgd 
door het doorlopen van de nodige vergunnings- en aanbestedingsprocedures in 
2027. De uitvoering van het project, momenteel geraamd op 20,1 mio. € (incl. 
BTW), wordt vervolgens voorzien voor 2028 – 2030.
c) Herbouw van de brug Wevelgem-Lauwe: 
De gedetailleerde ontwerp- en uitvoeringsstudie voor deze brug is afgerond. De 
vergunnings- en aanbestedingsprocedures worden voorzien te worden opgestart in 
2024, teneinde de uitvoering der werken te kunnen aanvangen vanaf medio 2025 
(voorziene uitvoeringstermijn: 2,5 jaar). Het aandeel van de werken laste van DVW 
wordt momenteel geraamd op 23,0 mio. € (incl. BTW).
d) Modernisering van de doortocht Menen, inclusief de herbouw van de brug in de 
Rijselstraat:
De gedetailleerde ontwerp- en uitvoeringsstudie voor dit deelproject is eveneens 
afgerond. De omgevingsvergunning voor deze werken werd bekomen op 19 
december 2023. Het wordt voorzien de aanbestedingsprocedure te doorlopen in 
2024 teneinde de uitvoering der werken te kunnen opstarten in 2025 (voorziene 
uitvoeringstermijn : 3,5 jaar). Het aandeel van de werken ten laste van DVW wordt 
momenteel geraamd op 32,2 mio. € (incl. BTW).
e) Afwerking rechteroever doortocht Wervik:
Het betreft het laatste onderdeel van de modernisering van de Grensleie in de 
doortocht van Wervik. De gedetailleerde ontwerp- en uitvoeringsstudie voor dit 
projectonderdeel is afgerond. In 2023 konden door Voies Navigables de France 
(VNF) ook de benodigde grondverwervingen gerealiseerd worden. De benodigde 
vergunning voor de uitvoering der werken werd reeds bekomen in 2019 
(Déclaration d’Utilité Publique dd. 21 mei 2019). Het is de bedoeling in 2024 de 
aanbestedingsprocedure te doorlopen en de werken op het terrein op te starten 
(voorziene uitvoeringstermijn: 1,5 jaar). De uitvoering der werken wordt 
momenteel geraamd op 5,90 mio. € (incl. BTW).
2. a) Brug ter hoogte van Limnanderdreef in Zulte:
De omgevingsvergunning voor deze brug werd bekomen op 28 februari 2023, de 
aanbesteding vond plaats op 11 maart 2024). De werken (incl. aanpassing oevers) 
worden geraamd op 4,27 mio. € (incl. BTW). De aanvang van de werken is voorzien 
in het najaar van 2024.  
b) Brug ter hoogte van Barakkenpark in Menen:
De uitvoering van deze werken is gestart in mei 2022 en is volop lopende. De 
kostprijs van het volledige project (incl. aanpassing oevers) bedraagt 12,20 mio. € 
(incl. BTW). Volgens de huidige inzichten worden de werken verwacht volledig 
afgerond te zijn uiterlijk in het voorjaar van 2025.
c) Brug in de fietssnelweg F422 in Deinze:
In overleg met alle stakeholders (stad Deinze, provincie, …) werd voor deze brug 
in de loop van 2023 een eerste variantenstudie uitgewerkt. Op basis hiervan is de 
aanbestedingsprocedure voor de gedetailleerde ontwerp- en uitvoeringsstudie 
opgestart (opening offertes op 8 december 2023). Er wordt naar gestreefd deze 
studie uit te voeren in de loop van 2024, zodat de vergunnings- en 
aanbestedingsprocedures voor de werken zelf tegen medio 2025 kunnen afgerond 
worden. Uitvoering der werken, momenteel geraamd op 2,50 mio. € (incl. BTW), is 
vervolgens te voorzien vanaf de 2e helft 2025 (voorziene uitvoeringstermijn: 1,5 
jaar).
3. Binnen het Seine-Scheldeprogramma zijn momenteel drie subsidieovereenkomsten 
(Grant Agreements) lopende onder het CEF-mechanisme. Hieronder volgt een 
overzicht van de verschillende deelprojecten (werken) per overeenkomst en hun 
actuele status: 
CEF1 (Grant Agreement INEA/CEF/TRAN/M2014/1049241 – actie 2014-
EU-TM-0373-M – periode 01/01/2014 – 31/12/2023): 
Sluis Harelbeke afgewerkt
Sluis Sint-Baafs-Vijve afgewerkt
Oeververdedigingen Afleidingskanaal afgewerkt
Baggerwerken Afleidingskanaal in uitvoering
Herbouw fietsbrug Nevele in uitvoering
Bouw kaaimuur Noorderwal Deinze afgewerkt
Oeververdedigingen pand 140 zone A in uitvoering
Fietsbrug Limnanderdreef Zulte op te starten
Uitbreiding terminal RTW afgewerkt
Fietsbrug Waregem-Wielsbeke (Vlasbrug) afgewerkt
Herbouw brug Ooigem-Desselgem 
(Munkenbrug)afgewerkt
Verhoging Kuurnebrug op te starten
Herinrichting Leieboorden Kortrijk afgewerkt
Herbouw wegbrug Bissegem-Marke afgewerktLeie-as
Doortocht Menen - afbraak afgewerkt
Doortocht Wervik – Centrumbrug + 
rechteroeverafgewerkt
Doortocht Wervik - linkeroever op te starten
Aanleg vispassage Menen op te starten
Aanleg vispassage Merelbeke op te starten
Bovenschelde Vernieuwing stuw + vispassage Kerkhove afgewerkt
Bouw Brigandsbrug Ingelmunster afgewerkt KRL
Bouw terminal RTR afgewerkt
Baggerwerken klasse IV afgewerkt
Fietsbrug Wetteren afgewerktBoven-Zeeschelde
Herbouw Bergwijkbrug Merelbeke afgewerkt
Budgettair gezien zal het vooropgestelde investeringsvolume voor CEF1 volledig 
gerealiseerd worden. Omwille van budgettaire beperkingen in 2022 en 2023 dienden 
de realisatie van de fietsbrug in Zulte, de verhoging van Kuurnebrug en de 
vispassages in Menen en Merelbeke te worden uitgesteld. 
Deze deelprojecten zullen niet binnen de toepasselijke tijdslimiet kunnen gerealiseerd 
worden waardoor de globale realisatiegraad op het ogenblik van het indienen van het 
eindrapport (juni 2024) wellicht 96,5% zal bedragen.
CEF2.1 (Grant Agreement 101079271 – actie 21-EU-TG-SEINE-ESCAUT 
2.1 – periode 01/01/2021 – 31/12/2026): 
Oeververdedigingen pand 140 zone B op te starten
Fietsbrug F422 Deinze op te startenLeie-as
Doortocht Menen – oevers fietsbrug in uitvoering
Herbouw Lysbrug Ingelmunster op te starten
Opwaardering kaaimuur Zuid Izegem in uitvoering
Opwaardering kaaimuur Van den Avenne Ooigem in uitvoeringKRL
Opwaardering oevers zwaaikom Kachtem op te starten
Bouw Zuidbrug Halle afgewerkt KBC
Bouw Driefonteinenbrug Sint-Pieters-Leeuw afgewerkt
Zowel technisch als budgettair bevindt de implementatie van deze Grant Agreement 
zich momenteel op schema, en wordt dit verder geborgd in de opmaak van het 
GIP/MJP. Een eerste tussentijdse rapportering naar CINEA toe vond plaats eind 2023.
CEF2.2 (Grant Agreement 101122533 – actie 22-EU-TG-SEINE-ESCAUT 
2.2 – periode 01/02/2023 – 31/12/2027):
Pand 150 - herinrichting Waregem Barrage op te starten Leie-as
Doortocht Menen – werken centrumzone fase 1 op te starten
KRL Opwaardering kaaimuur Braet Wielsbeke in uitvoering
KGO Herbouw Steenbruggebrug fase 1 (fietsbrug) op te starten
Herbouw Bospoortbrug Halle in uitvoering KBC
Oeververdedigingen Molens Ruisbroek in uitvoering
Ook hier bevindt de implementatie van de Grant Agreement zich momenteel nog op 
schema, en wordt dit verder geborgd in de opmaak van het GIP/MJP.
