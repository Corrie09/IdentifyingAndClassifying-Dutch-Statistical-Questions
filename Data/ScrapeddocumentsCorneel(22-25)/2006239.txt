title: Sluikstorten - Handhavingsbeleid
thema: Natuur en Milieu
pdf link: https://docs.vlaamsparlement.be/pfile?id=2006239
thema link: https://www.vlaamsparlement.be/parlementaire-documenten/schriftelijke-vragen/1769968
SCHRIFTELIJKE VRAAG
nr. 36
van MARINO KEULEN
datum: 11 oktober 2023
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Sluikstorten  -  Handhavingsbeleid
Sluikstorten is een gegeven dat we blijkbaar moeilijk uitgeroeid krijgen. In het verleden 
kregen Vlaamse ambtenaren ook de bevoegdheid om te controleren en te sanctioneren.
1. Hoeveel processen-verbaal (pv’s) schreven ambtenaren jaarlijks uit in 2021, 2022 en 
2023, opgesplitst per provincie? 
2. Hoeveel van die pv’s leidden tot een administratieve geldboete in 2021, 2022 en 2023, 
opgesplitst per provincie? 
3. Hoeveel bedroegen de inkomsten van die administratieve geldboetes in 2021, 2022 en 
2023, opgesplitst per provincie? 
4. Hoeveel van die bedragen werden ook effectief geïnd voor de boetes van 2021, 2022 
en 2023?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 36 van 11 oktober 2023
van MARINO KEULEN
1. De gewestelijke beboetingsentiteit heeft geen kennis van het totaal aantal processen-
verbaal dat is opgesteld op het terrein door de verschillende gewestelijke 
handhavingsactoren bevoegd voor het vaststellen van sluikstorten1, maar beschikt wel 
over de gegevens van processen-verbaal die opgesteld zijn door gewestelijke 
handhavingsactoren waarvoor de procureur des Konings tijdig beslist heeft tot niet-
strafrechtelijke behandeling waardoor de feiten in aanmerking komen voor bestuurlijke 
sanctionering door de gewestelijke beboetingsentiteit.
De gewestelijke beboetingsentiteit heeft kennis van 110 pv's voor sluikstorten 
opgesteld door gewestelijke handhavingsactoren in 2021, 49 pv's opgesteld in 2022, 
34 pv's opgesteld in 2023 (status 17 oktober 2023). Indien het achterlaten van 
afvalstoffen werd geverbaliseerd op basis van bijzondere milieuwetgeving (bv. artikel 
97 van het Bosdecreet, artikel 35 van het Decreet Natuurbehoud’) werden deze 
processen-verbaal in het dossieropvolging- en behandelingssysteem niet geregistreerd 
onder het thema ‘achterlaten afval’ waardoor deze processen-verbaal niet zijn 
opgenomen in bovenstaande aantallen. Het onderscheid naar provincie wordt niet 
bijgehouden in het dossieropvolging- en behandelingssysteem. De cijfers voor 2023 
zijn nog niet gekend.
De handhavers zwerfvuil bij de OVAM schrijven BV’s (bestuurlijke verslagen) die 
werden opgemaakt voor het achterlaten van Zwerfvuil, niet voor sluikstort. Ze zijn als 
GAS-ambtenaar niet bevoegd voor sluikstorten.
Totaal 2021 59 bestuurlijke verslagen
Totaal 2022 5.011 bestuurlijke verslagen
Totaal 2023 (tot 
en met oktober)6.611 bestuurlijke verslagen
Totaal project 11.681 bestuurlijke verslagen
2. Het aantal pv’s dat leidde tot een administratieve geldboete of een voorstel tot betaling 
van een geldsom (bestuurlijke transactie, BT) is weergegeven in onderstaande tabel. 
De gewestelijke entiteit kan op het moment van de kennisgeving van het voornemen 
tot opleggen van een alternatieve bestuurlijke geldboete een voorstel tot betaling van 
geldsom aan de overtreder doen. Indien de overtreder tot betaling van de geldsom 
overgaat, stopt de procedure en dient er geen boetebeslissing te worden opgesteld. 
1 De begrippen ‘sluikstorten’ en ‘achterlaten van afvalstoffen’ werden in het verleden vaak als synoniemen 
gebruikt. Merk op dat sinds inwerkingtreding van het verbod op sluikstorten in afdeling 4.6.1. van het 
VLAREMA op 27 augustus 2021 het begrip ‘sluikstorten’ een eigen en beperkte invulling dan het begrip 
‘achterlaten van afvalstoffen’ heeft gekregen. Artikel 1.2.1, § 2, 77/2° van het VLAREMA definieert 
‘sluikstorten’ als: “het bewust ontwijken van de huishoudelijke afvalophaling of bedrijfsafvalophaling door 
afvalstoffen achter te laten of te storten op niet-reglementaire plaatsen, tijdstippen of in de foute recipiënten”. 
Elk sluikstort is sindsdien een achterlaten van afvalstoffen, maar niet elk achterlaten van afvalstoffen is een 
sluikstort.
Het betreft bestuurlijke boetes in de zin van DABM en dus geen GAS-boetes die ook 
vaak voor sluikstorten worden gegeven (GAS-ambtenaren).
Afgerond in 2021 Afgerond in 2022 Afgerond in 2023
Jaar 
opgesteldBT 
betaaldBoete 
opgelegdTotaalBT 
betaaldBoete 
opgelegdTotaalBT 
betaaldBoete 
opgelegdTotaal
2021 29 10 39 35 21 56 0 8 8
2022 x x x 14 8 22 8 15 23
2023 x x x x x x 8 7 15
Voor 2021 en 2022 ontving de OVAM van iets minder dan de helft van de bestuurlijke 
verslagen een terugkoppeling van de sanctionerend ambtenaren. Er staat in de 
vigerende GAS-wetgeving immers geen verplichting voor de sanctionerend ambtenaar 
om hierover terug te koppelen naar de handhavers. 
3. Een overzicht van de bedragen van de betaalde bestuurlijke transacties en de 
opgelegde bestuurlijke geldboetes in 2021, 2022 en 2023 is weergegeven in 
onderstaande tabel.
BT betaald (euro) Boete opgelegd (euro) Totaal (euro)
2021 6.145 4.990 11.135
2022 13.615 5.397 19.012
2023 4.665 11.670 16.335
Totaal 24.425 22.057 46.482
4. Een bedrag is geïnd indien een bestuurlijke transactie of een opgelegde bestuurlijke 
geldboete volledig betaald. In de jaren 2021, 2022 en 2023 werden volgende bedragen 
effectief geïnd.
BT betaald (euro) Boete betaald (euro) Totaal (euro)
2021 6.145 1.195 7.340
2022 13.615 3.345 16.960
2023 4.665 3.397 8.062
Totaal 24.425 7.937 32.362
Het verschil tussen de bedragen van de opgelegde bestuurlijke geldboetes en de 
betaalde geldboetes kan onder meer verklaard worden door het feit dat voor 
verschillende recent opgelegde bestuurlijke geldboetes de toegestane betalingstermijn 
nog lopende is, door het feit dat voor verschillende opgelegde bestuurlijke geldboetes 
een afbetalingsplan is aangevraagd en toegekend  en door het feit dat men bij 
invordering regelmatig geconfronteerd wordt met omstandigheden die leidden tot een 
stopzetting van de inning (overlijden van een natuurlijke persoon, collectieve 
schuldenregeling, ambtshalve schrapping in het rijksregister, faillissement van een 
rechtspersoon, …).
Dit is niet gekend bij de OVAM vermits dit wordt geïnd door de steden en gemeenten.
