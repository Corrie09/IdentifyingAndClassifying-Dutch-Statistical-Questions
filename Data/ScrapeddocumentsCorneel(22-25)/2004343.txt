title: Verkeersveiligheid schoolroutes - Knelpunten provincie Antwerpen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2004343
thema link: https://www.vlaamsparlement.be/parlementaire-documenten/schriftelijke-vragen/1764139
SCHRIFTELIJKE VRAAG
nr. 17 
van ORRY VAN DE WAUWER
datum: 28 september 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Verkeersveiligheid schoolroutes  -  Knelpunten provincie Antwerpen
In 2021 werd een bevraging gelanceerd bij lokale besturen om onveilige plekken en 
kruispunten op schoolroutes te detecteren. Uit deze bevraging kwam een lijst van 874 
schoolrouteknelpunten in heel Vlaanderen. Hierop werd binnen de relancemiddelen zowel 
in 2021 als 2022 15 miljoen euro uitgetrokken om de schoolrouteknelpunten aan te 
pakken. Veel van de schoolrouteknelpunten werden de voorbije jaren aangepakt, nog meer 
schoolrouteknelpunten worden de komende periode verder aangepakt. 
Uit mijn schriftelijk vraag nr. 1217 van 5 mei 202 bleek dat er 205 schoolrouteknelpunten 
in de provincie Antwerpen liggen. Hiervan werden toen 13 knelpunten aangeduid als in 
onderzoek, 55 knelpunten waren in voorbereiding, van 7 knelpunten werd de voorbereiding 
gepland, 30 knelpunten waren in uitvoering, 31 knelpunten werden reeds uitgevoerd, 24 
knelpunten stonden on hold en 45 knelpunten waren afgesloten (geen verdere actie 
wegens andere geplande werken, geen oplossing, geen infrastructuur in beheer van het 
Agentschap Wegen en Verkeer (AWV), dubbele opname van knelpunten enzovoort). 
Graag kreeg ik een overzicht van deze schoolrouteknelpunten in de provincie Antwerpen.
1. Kan er een update worden gegeven van de huidige stand van zaken van de 205 
knelpunten in de provincie Antwerpen? 
2. Hoeveel knelpunten zijn momenteel nog in onderzoek? Kan er een overzicht worden 
gegeven van de knelpunten met opgave van locatie, het probleem van het  knelpunt, 
welk onderzoek er concreet loopt en in welke verdere stappen en timing wordt 
voorzien?
3. Hoeveel knelpunten zijn momenteel in voorbereiding om te worden aangepakt? Kan 
een overzicht worden gegeven van de knelpunten met opgave van locatie, het 
probleem van het knelpunt, welke maatregelen er zullen worden genomen en in welke 
verdere stappen en timing wordt voorzien?
4. Hoeveel knelpunten zijn momenteel gepland om te worden aangepakt? Kan een 
overzicht worden gegeven van de knelpunten met opgave van locatie, het probleem 
van het knelpunt, welke maatregelen er genomen zullen worden en in welke verdere 
stappen en timing wordt voorzien?
5. Hoeveel knelpunten zijn momenteel concreet in uitvoering en worden dus op dit 
moment aangepakt? Kan een overzicht worden gegeven van de knelpunten met 
opgave van locatie, het probleem van het knelpunt, welke maatregelen er zullen 
worden genomen en in welke verdere stappen en timing wordt voorzien?
6. Op hoeveel knelpunten werden de werken reeds uitgevoerd? Kan een overzicht worden 
gegeven van de knelpunten met opgave van locatie, het probleem dat op het knelpunt 
was gesignaleerd, welke maatregelen er werden genomen, en welke resultaten ze 
opleveren?
7. Hoeveel knelpunten hebben momenteel de status on hold? Kan een overzicht worden 
gegeven van deze knelpunten met opgave van locatie en het probleem van het 
knelpunt? Kan meer informatie worden gegeven waarom de aanpak van deze 
knelpunten on hold staat en welke verdere stappen er zullen worden gezet?
8. Hoeveel knelpunten zijn afgesloten en dienen dus niet aangepakt te worden? Kan een 
overzicht worden gegeven van deze knelpunten met opgave van locatie, het initieel 
gemelde probleem van het knelpunt en om welke reden het knelpunt afgesloten werd?
9. Kan een overzicht worden gegeven van de financiering van de aanpak van de 
knelpunten in de provincie Antwerpen? In welke budgetten dient nog te worden 
voorzien voor de knelpunten die nog moeten worden aangepakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 17 van 28 september 2023
van ORRY VAN DE WAUWER
1. Er zijn in Antwerpen momenteel 12 knelpunten in onderzoek, 52 in voorbereiding, 3 
gepland, 21 in uitvoering, 54 uitgevoerd, 17 geblokkeerd en 46 afgesloten.
2-9.Het gevraagde overzicht voor deelvragen 2 t.e.m. 9 kunt u terugvinden in de 
bijgevoegde tabel.
BIJLAGE
Tabel 
