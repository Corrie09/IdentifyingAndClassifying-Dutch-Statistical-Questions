title: Beschikbare bedrijventerreinen - Stand van zaken
thema: Economie
pdf link: https://docs.vlaamsparlement.be/pfile?id=2080182
thema link: https://www.vlaamsparlement.be/parlementaire-documenten/schriftelijke-vragen/1834855
SCHRIFTELIJKE VRAAG
nr. 12
van ROBRECHT BOTHUYNE
datum: 21 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Beschikbare bedrijventerreinen  -  Stand van zaken
Onze economie heeft bedrijven nodig. Onze bedrijven hebben terreinen nodig. 
De strategische reserve omvat alle percelen en terreinen die verantwoord in eigendom zijn 
van een onderneming, maar die momenteel niet actief worden gebruikt voor economische 
activiteiten. 
De beschikbare bedrijventerreinen kunnen we opsplitsen in het effectieve aanbod (die dus 
echt al worden aangeboden) en het potentiële aanbod (die nog ontwikkeld/geactiveerd 
moeten worden).
1. Hoeveel hectare ‘effectief’ aanbod was er in 2023 en is er in de eerste zes maanden 
van 2024 in Vlaanderen? Graag aantal hectare per jaar en opgesplitst naar provincie.
2. Hoeveel hectare daarvan is eigendom van de overheid (in de meest ruime zin) in 2023 
en eerste zes maanden van 2024? Graag aantal hectare per jaar en opgesplitst naar 
provincie. 
3. Welke tien gemeenten hebben het grootste effectieve aanbod aan bedrijventerreinen 
in 2023? En in de eerste zes maanden van 2024? 
4. Hoeveel hectare ‘potentieel’ aanbod was er in 2023 en is er in de eerste zes maanden 
van 2024 in Vlaanderen? Graag aantal hectare per jaar en opgesplitst naar provincie.
5. Hoeveel hectare daarvan is eigendom van de overheid (in de meest ruime zin) in 2023 
en eerste zes maanden van 2024? Graag aantal hectare per jaar en opgesplitst naar 
provincie. 
6. Welke tien gemeenten hebben het grootste ‘potentiële’ aanbod aan bedrijventerreinen 
in 2023? En in de eerste zes maanden van 2024? 
7. Hoeveel hectare strategische reserve bedrijventerreinen was er in 2023 en is er in de 
eerste zes maanden van 2024 in Vlaanderen? Graag aantal hectare per jaar en 
opgesplitst naar provincie.
8. Op welke manier en met inzet van welke middelen zal de minister de strategische 
reserve beter/sneller activeren?
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
ANTWOORD 
op vraag nr. 12 van 21 oktober 2024
van ROBRECHT BOTHUYNE
1. De cijfers in de volgende antwoorden zijn afkomstig uit het GIS-bedrijventerreinen. 
Deze cijfers worden steeds weergegeven in hectare. De cijfers van 2023 zijn gebaseerd 
op de gegevens die uit de monitoringstabel werden gehaald op 1 januari 2024. Ze 
geven dus een beeld van het aanbod op de bedrijventerrein op het einde van het jaar 
2023. De gegevens van 2024 zijn deze op 4 november 2024. Momenteel zijn de 
tussenliggende datasets nog niet beschikbaar.
Het effectief aanbod omvat de oppervlakte van de bedrijventerreinpercelen die 
aangeboden worden en waarvan verwacht wordt dat ze extra ruimte voor economie 
vormen. 
 Effectief aanbod 
2023Effectief aanbod 
2024
Antwerpen 100,7 77,6
Limburg 403,5 334,2
Oost-Vlaanderen 72,9 86,9
Vlaams Brabant 76,1 77,4
West-Vlaanderen 117,5 102,0
Totaal 770,8 678,1
2. De gegevens over het eigenaarstype zijn niet volledig in de databank omdat ze niet 
voor elk perceel worden bijgehouden. Over deze cijfers rapporten zou tot foutieve 
conclusies kunnen leiden. In de toekomst is het de betrachting van VLAIO om 
kadastrale eigenaarsgegevens te koppelen waardoor er een juist beeld ontstaat van de 
bedrijfspercelen in eigendom van de overheid.
3. Dit zijn de 10 gemeenten die het grootste effectief aanbod hadden eind 2023 en op 4 
november 2024.
 Effectief aanbod 2023
Genk 69,7
Lommel 58,2
Beringen 42,0
Dilsen-Stokkem 41,7
Tessenderlo 30,9
Kluisbergen 27,9
Oostende 27,5
Geel 25,6
Tongeren 22,7
Sint-Truiden 19,0
 Effectief aanbod 2024
Genk 60,1
Lommel 54,4
Oudsbergen 40,3
Beringen 36,4
Geel 25,1
Ronse 20,8
Dilsen-Stokkem 19,7
Tongeren 19,6
Pelt 18,4
Hasselt 18,3
4. Het totale potentieel aanbod bestaat uit het verwachte aanbod en het potentieel 
aanbod. Het totaal daarvan is te zien in de tabel per provincie. Dit benoemen wie hier 
als de totale potentie.
Het verwachte aanbod omvat de oppervlakte waarvan verwacht wordt dat ze binnen 
de 10 jaar (binnen de planperiode) in gebruik zullen worden genomen voor economie. 
Het verwacht aanbod omvat de te verwachten omvang aan bouwrijpe en uit te rusten 
terreinen die moet voorzien in de vraag naar bedrijventerreinen gedurende de 
planperiode. In dit verwacht aanbod zitten de terrein vervat die in ontwikkeling zijn, 
terreinen die niet in gebruik zijn en geen beperkingen hebben en reservegronden van 
ontwikkelaars.
Het potentieel aanbod omvat die oppervlakte die op termijn een economische functie 
kan krijgen. Daarvoor is er activering nodig door het wegwerken van beperkingen. Het 
ontwikkelingspotentieel van deze terreinen is lager waardoor deze terreinen pas op 
langere termijn in aanbod zullen komen. In dit potentieel aanbod zitten terreinen met 
andere functies dan economie, terreinen met beperkingen en reservegronden die in 
eigendom zijn van bedrijven.
2023 Verwacht aanbod Potentieel aanbod Totale potentie
Antwerpen 709,4 713,7 1423,1
Limburg 936,3 700,5 1636,8
Oost-Vlaanderen 838,8 515,2 1354,0
Vlaams-Brabant 273,0 642,2 915,3
West-Vlaanderen 933,8 587,6 1521,4
Totaal 3691,3 3159,2 6850,5
2024 Verwacht aanbod Potentieel aanbod Totale potentie
Antwerpen 704,2 608,1 1312,3
Limburg 894,0 687,4 1581,4
Oost-Vlaanderen 707,4 469,5 1176,9
Vlaams-Brabant 289,5 619,2 908,6
West-Vlaanderen 871,5 501,6 1373,2
Totaal 3466,5 2885,8 6352,3
5. De gegevens over het eigenaarstype zijn niet volledig in de databank omdat ze niet 
voor elk perceel worden bijgehouden. Over deze cijfers rapporten zou tot foutieve 
conclusies kunnen leiden. In de toekomst is het de betrachting van VLAIO om 
kadastrale eigenaarsgegevens te koppelen waardoor er een juist beeld ontstaat van de 
bedrijfspercelen in eigendom van de overheid. 
6. In de volgende 10 gemeenten is de totale potentie aan aanbod het grootst in 2023 en 
2024. 
2023 Verwacht aanbod Potentieel aanbod Totale potentie
Genk 120,4 93,5 213,8
Lommel 149,1 24,0 173,0
Gent 71,9 84,1 156,0
Roeselare 78,8 48,3 127,1
Sint-Niklaas 113,7 12,4 126,1
Maasmechelen 93,3 30,9 124,2
Aalst 92,03 22,19 114,2
Waregem 71,9 34,2 106,1
Brugge 89,5 13,8 103,3
Kortrijk 30,8 67,5 98,3
2024 Verwacht aanbod Potentieel aanbod Oppervlakte (Ha)
Genk 135,3 94,3 229,6
Lommel 123,0 22,9 145,9
Gent 54,6 77,0 131,6
Lanaken 70,1 54,4 124,4
Roeselare 72,8 42,1 114,9
Aalst 90,4 19,2 109,6
Sint-Niklaas 85,8 15,74 101,5
Maasmechelen 78,6 21,9 100,5
Waregem 66,0 32,6 98,6
Kortrijk 38,6 57,9 96,5
7. De strategische reserve die wordt aangehouden door bedrijven is in onderstaande tabel 
te zien per provincie voor 2023 en 2024. Deze categorie zit in bovengenoemd potentieel 
aanbod vervat. Dit cijfer mag dus niet opgeteld worden bij de voorgaande 
berekeningen.
 2023 2024
Antwerpen 206,2 186,1
Limburg 240,6 242,3
Oost-Vlaanderen 205,5 175,6
Vlaams-Brabant 175,2 233,0
West-Vlaanderen 305,2 280,5
Totaal 1132,7 1117,6
8. Voor terreinen die ontwikkeld geweest zijn onder toepassing van het terugkooprecht 
zoals geregeld door het decreet Ruimtelijke Economie (van 2012), bestaat de 
mogelijkheid om van percelen die voor een substantieel deel niet bebouwd of in gebruik 
zijn, een gedeelte terug te kopen. Of dit opportuun is, hangt af van de dynamiek van 
het bedrijf in kwestie en de visie op het terrein. Dat is moeilijk te beoordelen op basis 
van data maar vergt een effectief beheer van het terrein. VLAIO is gestart om ook los 
van de (her)aanleg van een bedrijventerrein de opmaak van uitgifte-en 
terreinbeheerplannen te stimuleren én om die via gebiedsregisseurs te helpen 
implementeren. Die aanpak wordt voortgezet en herhaald. Daarnaast wordt onderzocht 
in hoeverre een wijziging van het decreet Ruimtelijke Economie voor een doelmatiger 
publiek grondbeleid kan zorgen.
