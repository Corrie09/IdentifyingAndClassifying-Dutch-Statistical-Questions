title: Leerlingen met tijdelijke vrijstelling van leerplicht - Evolutie
thema: Onderwijs en Vorming
pdf link: https://docs.vlaamsparlement.be/pfile?id=2082924
thema link: https://www.vlaamsparlement.be/parlementaire-documenten/schriftelijke-vragen/1836793
SCHRIFTELIJKE VRAAG
nr. 77
van MERCINA CLAESEN
datum: 31 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Leerlingen met tijdelijke vrijstelling van leerplicht  -  Evolutie
Als een leerling door een beperking onmogelijk les kan volgen op school of thuis in het 
basis- en secundair onderwijs, kunnen ouders een vrijstelling van de leerplicht aanvragen 
bij het Zorgpunt van de onderwijsinspectie. Die vrijstelling kan tijdelijk of permanent 
zijn.[1] Deze mogelijkheid steunt op de decretale regels zoals bepaald in artikel 26, §2, 
van het Decreet basisonderwijs, artikel 123/5, van de Codex secundair onderwijs en artikel 
43bis, §2, van het Decreet betreffende de kwaliteit van onderwijs.
De ouders of de opvoedingsverantwoordelijke zoals een voogd vraagt de vrijstelling aan. 
Indien nodig kan het centrum voor leerlingenbegeleiding (CLB) hen helpen bij de beslissing 
en de aanvraag. Naast het aanvraagformuler van de vrijstelling moeten de ouders of voogd 
ook de volgende documenten indienen:
- een motivatie van de ouders of de opvoedingsverantwoordelijke;
- een verslag van bijvoorbeeld een centrum voor ontwikkelingsstoornissen (COS) of CLB 
over waarom onderwijs onmogelijk is;
- een medisch verslag ondertekend door een arts, over waarom onderwijs onmogelijk is.
De onderwijsinspectie organiseert een vergadering Zorgpunt om de aanvragen te 
onderzoeken. Onderwijsinspecteurs met ervaring in buitengewoon basisonderwijs (bubao), 
buitengewoon secundair onderwijs (buso) en CLB gaan na of er een grondige reden is om 
een leerling vrij te stellen van leerplicht. De onderwijsinspecteurs analyseren de 
documenten, ze bespreken de aanvraag en ze beslissen samen over het advies. [2]
Het Zorgpunt beslist over de aanvraag. Ouders krijgen de beslissing via e-mail. Het CLB 
en de zorginstelling krijgen die ook als ouders toestemming gaven via het 
aanvraagformulier. Als Zorgpunt de aanvraag afkeurt, contacteert het de ouders om uit te 
leggen waarom. Tegen de beslissing is geen beroep mogelijk. Alle betrokkenen zoals het 
CLB, ouders en de zorginstelling bekijken daarna samen de onderwijsmogelijkheden, dit 
vanuit de redenering dat de leerling zo de beste kans krijgt om te leren en te groeien.
1. Graag had ik een overzicht met per schooljaar het totaalaantal leerlingen dat een 
tijdelijke vrijstelling van de leerplicht heeft, dit voor de recentste tien schooljaren 
waarvoor er cijfers beschikbaar zijn.
2. Is er ter zake een evolutie/trend merkbaar? Zo ja, hoe evalueert de minister die trend?
3. Graag had ik ook een overzicht met per schooljaar het aantal nieuwe aanvragen voor 
tijdelijke vrijstelling van de leerplicht, opnieuw voor de recentste tien schooljaren 
waarvoor er cijfers beschikbaar zijn.
a) Hoeveel van deze nieuwe aanvragen voor een tijdelijke vrijstelling van de leerplicht 
werden goedgekeurd? Graag ook een overzicht per schooljaar voor diezelfde 
periode.
b) Hoeveel van deze nieuwe aanvragen voor een tijdelijke vrijstelling van de leerplicht 
werden afgekeurd? Graag ook een overzicht per schooljaar voor diezelfde periode.
c) Bij hoeveel van deze nieuwe aanvragen voor een tijdelijke vrijstelling van de 
leerplicht werd er geen beslissing genomen of kon er geen beslissing genomen 
worden (bv. intrekking aanvraag, niet ontvankelijk zijn van de aanvraag, tekort aan 
informatiebronnen die niet werden aangeleverd door de aanvrager,…)? Graag ook 
een overzicht per schooljaar voor diezelfde periode.
4. Als aanvragen voor tijdelijke vrijstelling van de leerplicht worden afgekeurd, wat zijn 
dan in de praktijk de voornaamste redenen tot afkeuren? Gaat het dan bijvoorbeeld 
om ouders die te snel hun toevlucht zoeken tot die procedure, bijvoorbeeld omdat ze 
eventuele andere mogelijkheden zoals permanent onderwijs aan huis (POAH) of 
tijdelijk onderwijs aan huis (TOAH) niet kennen?
5. Als aanvragen voor een tijdelijke vrijstelling van de leerplicht worden afgekeurd, wat 
gebeurt er dan de facto naderhand met die dossiers en de desbetreffende kinderen? 
Wordt er dan in de praktijk meestal overgegaan naar POAH of naar TOAH? Of zijn er 
gevallen waarbij kinderen met aanvraag tot tijdelijke vrijstelling alsnog in een 
onderwijsinstelling ingeschreven konden worden om er fysiek les te volgen, hetzij met 
de nodige aanpassingen t.a.v. de zorgnood van het kind?
[1] https://www.vlaanderen.be/onderwijs-en-vorming/ondersteuning-en-begeleiding-
voor-leerlingen-cursisten-en-studenten/basis-en-secundair-onderwijs/aanvraag-
vrijstelling-van-de-leerplicht.
[2] https://www.onderwijsinspectie.be/nl/andere-opdrachten/advisering/zorgpunt.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 77 van 31 oktober 2024
van MERCINA CLAESEN
1. De AGODI-databank werd op 14/11/2024 geraadpleegd.
Onderstaande tabel geeft het overzicht per schooljaar van het totaal aantal leerlingen 
dat een tijdelijke vrijstelling van de leerplicht heeft. Opgelet: één kind kan geteld 
worden over verschillende schooljaren naargelang de duurtijd van de vrijstelling. 
Tijdelijke 
vrijstelling2014-
20152015-
20162016-
20172017-
20182018-
20192019-
20202020-
20212021-
20222022-
20232023-
2024
Aantal 
leerlingen24 26 25 30 13 19 27 26 30 31
2. Ik merk dat het aantal toegekende tijdelijke vrijstellingen van de leerplicht eerder 
beperkt is en relatief stabiel blijft. Enkel in de schooljaren 2018-2019 en 2019-2020 
zijn er minder tijdelijke vrijstellingen toegekend.
3. In onderstaande tabel vindt u het cijferoverzicht van Zorgpunt.
Zorgpunt volgt elke aanvraag van een leerling (permanente of definitieve vrijstelling 
van leerplicht, tijdelijke vrijstelling van leerplicht), als een apart dossier op.  
Zorgpunt kan eenzelfde leerling meerdere keren bespreken tijdens eenzelfde 
schooljaar. Bijvoorbeeld wanneer een uitgestelde beslissing opnieuw wordt besproken 
in hetzelfde schooljaar of bijvoorbeeld wanneer een aanvraag in het begin van het 
schooljaar wordt besproken en opnieuw tijdens de laatste maand van datzelfde 
schooljaar.
De deelvragen 3 a (aantal nieuwe aanvragen) en 3b (aantal afgekeurde aanvragen) 
vindt u eveneens in onderstaande tabel weergegeven.
Vraag 3 c (geen beslissing) wordt niet weergegeven als dusdanig. Een beslissing kan 
wel uitgesteld worden (eveneens opgenomen in de tabel). Bijvoorbeeld wanneer er 
relevante informatie ontbreekt. Het gebeurt ook dat Zorgpunt voorafgaand aan de 
besluitvorming extra informatie opvraagt om uitstel te vermijden. Het cijfer ‘uitgesteld’ 
geeft dus een onvolledig beeld van de mate waarin het nodig is om extra informatie in 
te winnen.
  
 14-
1515-16 16-17 17-18 18-19 19-20 20-2121-
22
Aantal aanvragen vrijstelling van leerplicht 
(VLP)14 17 45 19 20 30 34 21
Permanent goedgekeurd 9 3 14 9 9 8 8 5
Tijdelijk goedgekeurd 3 6 16 7 7 11 9 13
Uitgesteld 1 1 6 3 3 8 2 /
Afgekeurd 1 7 9 / 1 3 6 3
De opsplitsing tussen een aanvraag permanente vrijstelling van leerplicht en tijdelijke vrijstelling 
van leerplicht werd pas als dusdanig opgenomen in het schooljaar 2022-2023. Voordien werd er 
enkel gesproken van een aanvraag vrijstelling van leerplicht. Daarom splitsen we het gevraagde 
overzicht van tien schooljaren op en vindt u hieronder het overzicht van de laatste twee 
schooljaren.
  22-23 23-24
Totaal 9 20
Permanent goedgekeurd 3 4
Tijdelijk goedgekeurd 5 5
Afgewezen 1 9
Uitgesteld / 2Aantal aanvragen permanente VLP
 
 
 
 
 
   
Totaal 11 9
Tijdelijk goedgekeurd 11 8
Afgewezen / 1Aantal aanvragen tijdelijke VLP
 
 
 Uitgesteld / /
4. Een aanvraag voor tijdelijke vrijstelling van leerplicht (VLP) - in voege sinds 2020-
2021 - wordt zelden afgekeurd, zoals in de cijfers weergegeven is. Men houdt hierbij 
de mogelijkheid open om na één of twee schooljaren de actuele beeldvorming opnieuw 
te bespreken en de mogelijkheid om in een onderwijsaanbod op maat voor de leerling 
te voorzien. Een positieve evolutie in de medische noden of een verbeterde 
medicamenteuze aanpak kan hiervoor bijvoorbeeld aan de basis liggen.
Indien een dossier uitgesteld of afgekeurd wordt, volgt er een telefonisch contact om 
te duiden waarom een aanvraag werd uitgesteld en welke vervolgstappen er kunnen 
genomen worden.
Zorgpunt zal hierbij verwijzen naar de rol van het centrum voor leerlingenbegeleiding 
(CLB). Het is één van hun taken mee te helpen zoeken naar wat een passend 
onderwijsaanbod voor de leerling kan zijn. 
5. Indien op basis van een analyse door Zorgpunt blijkt dat de mogelijkheid tot een 
onderwijsaanbod bestaat (eventueel via een beperkt aanbod van 4u) zal de 
mogelijkheid van permanent onderwijs aan huis (POAH) toegelicht worden. Hierop 
volgend kan men opnieuw een aanvraag POAH indienen.
Zorgpunt vraagt zich telkens af of er mogelijkheden zijn om voor een kind/jongere 
met specifieke zorgnoden in een onderwijsaanbod te voorzien.
