title: Autocars en aanhangwagens - Belastingvermindering
thema: Begroting
Financiën
Toerisme
pdf link: https://docs.vlaamsparlement.be/pfile?id=2064244
thema link: https://www.vlaamsparlement.be/parlementaire-documenten/schriftelijke-vragen/1823857
SCHRIFTELIJKE VRAAG
nr. 267
van MIEKE SCHAUVLIEGE
datum: 25 april 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Autocars en aanhangwagens  -  Belastingvermindering
Er geldt een belastingsvermindering voor autocars en aanhangwagens die getrokken 
worden door autocars als die minstens 5 jaar ingeschreven zijn en uitsluitend voor 
het bezoldigd vervoer van personen gebruikt worden. De belastingsvermindering bedraagt 
25%. En heeft als doelstelling om de automobielnijverheid te stimuleren.
In het eindrapport van de Vlaamse Brede Heroverweging van het Departement Financiën 
en Begroting (DFB) noemt het departement die belastingvermindering achterhaald. Het 
geeft aan dat de belastingsvermindering grotere bedrijven begunstigt en het bezit van 
oudere meer milieubelastende voertuigen stimuleert.
1. Hoeveel unieke rechtspersonen maken gebruik van de belastingvermindering? Graag 
een overzicht voor de periode 2019-2024.
2. Op hoeveel ingeschreven autocars is de belastingsvermindering van toepassing? Graag 
een overzicht voor de periode 2019-2024. Graag opgesplitst naar autocars en 
aanhangwagens die getrokken worden door autocars.
3. Wat is de fiscale uitgave voor de belastingvermindering? Graag een overzicht voor de 
periode 2019-2024.
4. Wat is de geschatte administratieve kost voor de belastingsvermindering? Graag inzet 
personeel, databases, verwerkingskosten.
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 267 van 25 april 2024
van MIEKE SCHAUVLIEGE
1-3.In onderstaande tabel vindt u een overzicht van het aantal belastingplichtigen 
waarvoor op basis van artikel 2.2.5.0.1 van de Vlaamse Codex Fiscaliteit (VCF) de 
vermindering van 25% op de jaarlijkse verkeersbelasting werd toegekend (autocars, 
gebruikt voor het bezoldigd vervoer van personen, die minstens 5 jaar zijn 
ingeschreven en aanhangwagens van deze voertuigen). 
Jaar Aantal 
belastingplichtigenAantal 
voertuigenVermindering 
verkeersbelasting (€)
2019 246 1.270 152.665
2020 232 1.309 134.232
2021 225 1.075 110.919
2022 216 1.176 135.940
2023 142 857 111.679
4. Een autocar is een aangifteplichtig voertuig, net als bv. een vrachtwagen. Indien op de 
aangifte wordt aangeduid dat voor het voertuig een machtiging is uitgereikt voor de 
exploitatie van autocardiensten wordt de vermindering vermeld in artikel 2.2.5.0.1 VCF 
automatisch toegekend. 
De toekenning van de vermindering genereert dus niet noemenswaardig meer of minder 
administratief werk dan de vestiging van de jaarlijkse verkeersbelasting op zich.
