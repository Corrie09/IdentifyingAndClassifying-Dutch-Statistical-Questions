title: Invoer honden via Trade Control and Expert System (TRACES) - Doeleinde
thema: Dierenwelzijn
pdf link: https://docs.vlaamsparlement.be/pfile?id=2063644
thema link: https://www.vlaamsparlement.be/parlementaire-documenten/schriftelijke-vragen/1824025
SCHRIFTELIJKE VRAAG
nr. 381
van LUDWIG VANDENHOVE
datum: 26 april 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Invoer honden via Trade Control and Expert System (TRACES)  -  Doeleinde
Ik ontving vragen over het grote aantal honden dat Vlaanderen binnenkomt en 
ingeschreven wordt op TRACES. Het zou interessant zijn om te weten met welk doeleinde 
de honden naar hier gehaald worden.
1. Hoeveel honden werden vanuit het buitenland geïmporteerd naar Vlaanderen in 2022 
en 2023? Graag ook een opdeling naar land van herkomst.
2. Is de minister op de hoogte van de oorsprong van de honden? Zo ja, kan hij een 
overzicht geven van de organisaties die honden naar hier halen en per organisatie 
vermelden over hoeveel honden het gaat?
3. Zitten er ook straathonden bij? Zo ja, hoeveel in 2022 en 2023? Graag een opdeling 
naar land van herkomst.
4. Is het verboden om straathonden in te zetten voor dierenproeven?
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 381 van 26 april 2024
van LUDWIG VANDENHOVE
1. Zoals u weet bevat de TRACES databank de gegevens van de als commercieel 
aangegeven bewegingen met dieren. Deze gegevens worden voor ons land beheerd 
door het FAVV. Dierenwelzijn Vlaanderen heeft slechts beperkte toegang tot TRACES 
voor het trekken van rapporten. Dit is het beeld dat wij krijgen: 
Land 2022 2023
Bulgarije 1
Cyprus 22 36
Duitsland 2 8
Frankrijk 19 44
Griekenland 15
Hongarije 2560 1439
Ierland 18 20
Italië 101 72
Kroatië 1
Litouwen 2 4
Nederland 13 4
Oostenrijk 1
Polen 134 124
Portugal 13 16
Roemenië 1840 1295
Slovenië 1 1
Slowakije 3275 3121
Spanje 1380 1065
Tsjechië 2493 1370
United Kingdom (Northern 
Ireland) 1
Eindtotaal 11876 8635
2-3.In TRACES staat een verzender vermeld. Dit gaat om zowel privépersonen als 
organisaties en bedrijven, maar de hoedanigheid van de verzenders wordt niet 
aangegeven en evenmin of het gaat om straat- en asielhonden of rashonden. We 
hebben dus onvoldoende gegevens om deze deelvragen te beantwoorden. 
4. Dit is inderdaad verboden. Ook bijvoorbeeld verloren, achtergelaten of verwilderde 
huisdieren mogen absoluut niet gebruikt worden voor proeven. 
