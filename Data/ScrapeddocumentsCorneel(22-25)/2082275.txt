title: Certimed - Werking
thema: Onderwijs en Vorming
pdf link: https://docs.vlaamsparlement.be/pfile?id=2082275
thema link: https://www.vlaamsparlement.be/parlementaire-documenten/schriftelijke-vragen/1836468
SCHRIFTELIJKE VRAAG
nr. 67
van LOES VANDROMME
datum: 29 oktober 2024
aan ZUHAL DEMIR
VLAAMS MINISTER VAN ONDERWIJS, JUSTITIE EN WERK
Certimed  -  Werking
Onderwijspersoneel dat door een langdurige ziekte niet meer voltijds kan werken, kan 
langdurig verlof voor verminderde prestatie wegens medische redenen (afgekort lvvp med) 
aanvragen. Na onderzoek verklaart een geneesheer-specialist dat het personeelslid tot het 
einde van de loopbaan zijn/haar werk niet meer voltijds kan opnemen. Certimed is de 
organisatie die de onafhankelijke medische controles uitvoert voor aanvragen van 
onderwijspersoneel.
1. Graag volgende gegevens, telkens opgesplitst per provincie en per jaar, vanaf 2020 
tot heden.
a) Totaalaantal aanvragen van lvvp med bij Certimed;
b) totaalaantal goedkeuringen;
c) totaalaantal definitieve weigeringen waarbij dus (voorlopig) geen extra stap gezet 
werd door het personeelslid in de procedure tot het verkrijgen van het verlof;
d) aantal bezoeken bij een controlearts;
e) aantal goedkeuringen na bezoek bij controlearts;
f) aantal weigeringen na bezoek bij controlearts;
g) aantal bezoeken bij een arbitragearts;
h) aantal goedkeuringen na bezoek arbitragearts;
i) aantal weigeringen na bezoek arbitragearts.
2. Hoeveel klachten over de werking van Certimed ontving het Agentschap voor 
Onderwijsdiensten (AGODI) in de laatste vijf jaar? Graag een overzicht uit welke 
provincie die klachten kwamen, de aard van de klacht en hoe het dossier werd 
afgehandeld.
3. Hoeveel controleartsen zijn bevoegd om goedkeuringen of weigeringen te verlenen? 
Graag een evolutie van het aantal in de laatste 5 jaar, opgesplitst per provincie.
4. Hoeveel arbitrageartsen zijn bevoegd om goedkeuringen of weigeringen te verlenen? 
Graag een evolutie van het aantal in de laatste 5 jaar, opgesplitst per provincie.
5. Hoeveel klachten ontving de Orde der geneesheren in het kader van een aanvraag tot 
lvvp med? Graag een overzicht van de laatste 5 jaar, uit welke provincie de klachten 
kwamen en hoe de klacht telkens werd afgehandeld.
ZUHAL DEMIR
VLAAMS MINISTER VAN ONDERWIJS, JUSTITIE EN WERK
ANTWOORD
op vraag nr. 67 van 29 oktober 2024
van LOES VANDROMME
1. Het jaarlijkse ‘ Rapport afwezigheden naar aanleiding van ziekte’ dat opgemaakt wordt 
door het Agentschap voor Onderwijsdiensten (AGODI), bevat cijfergegevens over het 
langdurig verlof voor verminderde prestaties wegens medische redenen Meer bepaald 
in rubriek 7.2 vindt u het totaal aantal aanvragen, met inbegrip van de verlengingen.
2. Wanneer AGODI individuele klachten over de werking van Certimed ontvangt, wijst 
het Agentschap de vraagsteller systematisch door naar de klachtendienst van 
Certimed. AGODI volgt de afhandeling van die klachten verder op. 
Er worden bij Certimed ook klachten ingediend zonder expliciete kennisgeving aan 
AGODI. Over het aantal en de aard van alle klachten wordt gerapporteerd in het 
‘Rapport afwezigheden naar aanleiding van ziekte’ in rubriek 8.8.
 
3. Sinds 2020 worden de aanvragen langdurig verminderde prestaties wegens medische 
redenen (LVVP-med) beoordeeld door een beperkte groep van ‘kernartsen’. Zij maken 
deel uit van de totale populatie van controleartsen met wie Certimed samenwerkt en 
die de gewone ziektecontroles en de controles verlof verminderde prestaties wegens 
ziekte uitvoeren.  
3.1 Aantal controleartsen bij Certimed, per provincie
Totaal aantal artsen 2021 2022 2023 2024
Limburg 29 29 19 19
Antwerpen 37 37 23 23
Vlaams Brabant 26 26 19 19
Oost-Vlaanderen 41 41 23 23
West-Vlaanderen 31 31 22 22
3.2 Aantal controleartsen bij Certimed die gaan over LVVP-med, per provincie
 
Totaal aantal artsen LVVP-med 2021 2022 2023 2024
Limburg 3 3 3 3
Antwerpen 3 3 3 2
Vlaams Brabant 2 2 2 0
Oost-Vlaanderen 1 1 1 1
West-Vlaanderen 2 2 2 2
 
4. De arbitrageartsen die een goedkeuring of weigering kunnen verlenen worden vermeld 
op de officiële lijst van de FOD Werkgelegenheid, Arbeid en Sociaal Overleg. 
De actuele lijst is raadpleegbaar via de website van de Orde der 
artsen: https://werk.belgie.be/nl/erkenningen/controlegeneeskunde-lijst-van-artsen-
scheidsrechters onder het specialisme ‘arts-scheidsrechter controlegeneeskunde’. 
Voor een historiek van deze lijst verwijzen we naar de Orde der Artsen
5. Certimed noch AGODI hebben een zicht op de klachten die bij de Orde der Artsen 
worden ingediend. De Orde richt zich in dergelijke gevallen rechtstreeks tot de 
betrokken arts, en niet tot Certimed. 
We verwijzen dan ook naar de Nationale Orde der Artsen. 
