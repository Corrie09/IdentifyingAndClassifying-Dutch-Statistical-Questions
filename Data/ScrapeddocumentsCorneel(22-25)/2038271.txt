title: Onderwijspersoneel - Omstandigheidsverlof naar aanleiding van bevalling van partner
thema: Onderwijs en Vorming
pdf link: https://docs.vlaamsparlement.be/pfile?id=2038271
thema link: https://www.vlaamsparlement.be/parlementaire-documenten/schriftelijke-vragen/1799089
SCHRIFTELIJKE VRAAG
nr. 284
van KATRIEN SCHRYVERS
datum: 29 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Onderwijspersoneel  -  Omstandigheidsverlof naar aanleiding van bevalling van partner
Wie vader of meemoeder wordt en werkzaam is in het onderwijs heeft recht op 
omstandigheidsverlof naar aanleiding van de bevalling van de echtgenote of 
samenwonende partner. 
In 2021 bedroeg het geboorteverlof nog tien werkdagen. Vanaf 1 januari 2021 ging het 
om vijftien werkdagen en sinds 1 januari 2023 is het opgetrokken naar twintig dagen. 
Minstens vijf dagen daarvan moeten aaneensluitend worden opgenomen, tenzij het school- 
of centrumbestuur anders toestaat. 
In antwoord op mijn eerdere schriftelijke vragen (meest recente nr. 283 van 23 januari 
2023) verkreeg ik graag cijfers daaromtrent.
1. Hoeveel (unieke) onderwijspersoneelsleden (d.i. alle personeelsleden uit het basis- en 
secundair onderwijs, alsook personeelsleden uit de hogescholen, CLB-centra, DKO 
etc.) maakten in kalenderjaar 2023 gebruik van het recht op geboorteverlof? Graag 
een opdeling per provincie en naar gender.
2. Hoeveel dagen geboorteverlof namen de onderwijspersoneelsleden in 2023 gemiddeld 
op? Graag een opdeling per provincie en naar gender.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 284 van 29 januari 2024
van KATRIEN SCHRYVERS
AGODI voerde de gevraagde analyse uit op 12/02/2024. In de bevraging nam AGODI alle 
personeelsleden uit basis- en secundair onderwijs, hogescholen, CLB’s, DKO, 
volwassenenonderwijs, onderwijsinternaten, onderwijsinspectie en pedagogische 
begeleidingsdiensten mee.
1. Tijdens het kalenderjaar 2023 maakten 1.685 onderwijspersoneelsleden gebruik van 
het omstandigheidsverlof n.a.v. de bevalling van hun partner. De groep bestond uit 
1.640 mannen en 45 vrouwen. Onderwijspersoneelsleden met omstandigheidsverlof 
n.a.v. de bevalling van de partner tijdens 2023, per provincie
Provincie Aantal personeelsleden
Antwerpen 467
Brussels Hoofdstedelijk Gewest 130
Limburg 214
Oost-Vlaanderen 388
Vlaams-Brabant 225
West-Vlaanderen 312
Totaal 1.736
Een aantal onderwijspersoneelsleden met het onderzochte omstandigheidsverlof 
namen een betaalde tewerkstelling op in meer dan in één provincie tijdens het 
werkjaar 2023. Daarom wijkt het tabeltotaal af van het getal dat meegedeeld werd in 
bovenstaande alinea. De tabel bevat m.a.w. dubbeltellingen.
2. Gemiddeld genomen nam elk personeelslid 17,66 kalenderdagen omstandigheidsverlof 
n.a.v. de bevalling van de partner op. 
De twee volgende tabellen berekenen het gemiddeld aantal genoten kalenderdagen 
volgens geslacht en volgens provincie.
2.1. Gemiddeld aantal kalenderdagen omstandigheidsverlof n.a.v. de bevalling van 
de partner in 2023, per geslacht
Geslacht Gemiddeld aantal kalenderdagen
Man 17,62
Vrouw 19,13
2.2. Gemiddeld aantal kalenderdagen omstandigheidsverlof n.a.v. de bevalling van 
de partner in 2023, per provincie
Provincie Gemiddeld aantal kalenderdagen
Antwerpen 18,10
Brussels Hoofdstedelijk Gewest 17,50
Limburg 17,79
Oost-Vlaanderen 17,08
Vlaams-Brabant 16,97
West-Vlaanderen 17,83
