title: Individueel huisonderwijs - Leerlingenaantallen en slaagpercentages
thema: Onderwijs en Vorming
pdf link: https://docs.vlaamsparlement.be/pfile?id=2055778
thema link: https://www.vlaamsparlement.be/parlementaire-documenten/schriftelijke-vragen/1809489
SCHRIFTELIJKE VRAAG
nr. 339
van LOES VANDROMME
datum: 5 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Individueel huisonderwijs  -  Leerlingenaantallen en slaagpercentages
In opvolging van mijn schriftelijke vraag nr. 390 van 24 februari 2023 over huisonderwijs 
in Vlaanderen, ontvang ik graag recente cijfers.
1. Hoeveel leerlingen volgden in het schooljaar 2022-2023 huisonderwijs in Vlaanderen? 
Graag een opdeling per onderwijsniveau, per provincie en naar geslacht. Welk 
percentage vertegenwoordigen die leerlingen van de totale leerlingenpopulatie? 
2. Hoeveel leerlingen die individueel huisonderwijs volgen, wonen in een van de Vlaamse 
centrumsteden? Graag een overzicht per centrumstad en per onderwijsniveau voor het 
schooljaar 2022-2023. 
3. Leerlingen die les volgen via huisonderwijs moeten een examen afleggen voor de 
examencommissie om een getuigschrift basisonderwijs of getuigschrift/diploma 
secundair onderwijs te behalen. 
Wat is het slaagpercentage voor leerlingen uit huisonderwijs voor het behalen van een 
attest basisonderwijs? Hoe verhouden de cijfers zich tegenover het algemene 
slaagpercentage voor de examencommissie?
4. In antwoord op mijn schriftelijke vraag nr. 390 meldde de minister dat de 
examencommissie secundair onderwijs geen specifieke gegevens bijhoudt van 
leerlingen die zich registreerden voor individueel huisonderwijs.  
Worden die gegevens ondertussen wel bijgehouden? Zo ja, dan graag het 
slaagpercentage voor leerlingen uit huisonderwijs voor het behalen van een 
attest/diploma secundair onderwijs en de cijfers graag ook in verhouding tot het 
algemene slaagpercentage voor de examencommissie secundair onderwijs. 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 339 van 5 maart 2024
van LOES VANDROMME
1-2.Het Agentschap voor Onderwijsdiensten (AGODI) raadpleegde op 14/3/2024 de 
databanken.  
Het eerste tabblad geeft het aantal leerlingen dat een verklaring van huisonderwijs 
indiende voor het volgen van individueel huisonderwijs weer, opgesplitst per 
onderwijsniveau (basisonderwijs â€“ secundair onderwijs), provincie en geslacht. Ook 
wordt het percentage dat deze leerlingen vertegenwoordigen ten opzichte van de 
totale leerplichtige bevolking gegeven.
In het tweede tabblad wordt het aantal leerlingen dat een verklaring van huisonderwijs 
indiende voor het volgen van individueel huisonderwijs weergegeven per centrumstad 
en per onderwijsniveau.
3. De Onderwijsinspectie maakte een overzicht op van het aantal leerlingen dat al dan 
niet slaagde voor het examen basisonderwijs afgenomen door de Examencommissie 
basisonderwijs opgesplitst naar provincie.
Provincie Deelnemers Geslaagd Niet-geslaagd
Antwerpen 189 132 57
Vlaams-Brabant 37 30 7
West-Vlaanderen 21 14 7
Oost-Vlaanderen 11 7 4
Limburg 18 17 1
 
4. Voor het behalen van een getuigschrift/het diploma secundair onderwijs moeten 
jongeren zich inschrijven voor de examens van de Examencommissie secundair 
onderwijs. Slaagpercentages, specifiek voor leerlingen die zich registreerden voor 
individueel huisonderwijs worden door de Examencommissie secundair onderwijs niet 
bijgehouden. 
BIJLAGE
Overzicht
