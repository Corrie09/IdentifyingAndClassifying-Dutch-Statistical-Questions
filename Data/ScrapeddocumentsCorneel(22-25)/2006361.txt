title: Agentschap Opgroeien - Ondersteuning thuiswerkend personeel
thema: Vlaamse administratie
Welzijn en Gezin
pdf link: https://docs.vlaamsparlement.be/pfile?id=2006361
thema link: https://www.vlaamsparlement.be/parlementaire-documenten/schriftelijke-vragen/1770772
SCHRIFTELIJKE VRAAG
nr. 42
van BRECHT WARNEZ
datum: 12 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Agentschap Opgroeien  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Agentschap Opgroeien:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Agentschap Opgroeien nog geen maatregelen genomen zijn zoals in 
deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Agentschap Opgroeien nog geen initiatieven genomen zijn omtrent 
materiële ondersteuning zoals in deelvraag 2, zijn er dan extra initiatieven gepland? 
Graag met vermelding van motivatie alsook timing en budget.
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 42 van 12 oktober 2023
van BRECHT WARNEZ
1. a. De thuiswerkvergoeding voor internet van 20 euro wordt aan alle functies die onder 
hybride werken vallen toegekend. De afgelopen 3 jaar hebben in totaal 3.125 
personeelsleden de thuiswerkvergoeding voor internet ontvangen. Over dezelfde 
periode bekeken gaat het om 54% van de personeelsleden.
b. Het totale budget van de afgelopen 3 jaar dat hieraan besteed werd tot nu toe 
bedraagt € 1.487.530.
2. a. Er is geen specifieke materiële ondersteuning voor thuiswerk. Er is eventueel wel 
ondersteuning in het kader van het ergonomisch beleid. En wie op basis van zijn 
functie een laptop, GSM of draagtas nodig heeft die krijgt er één. Maar dit is ruimer 
dan puur thuiswerk.
b. nvt
3. nvt
4. Vanaf 2023 wordt een extra thuiswerkvergoeding van 20 euro, bovenop die van 20 
euro voor vergoeding internet, toegekend, deze kan aangewend worden voor materiële 
ondersteuning. Raming van deze kost bedraagt 552 000 euro.
