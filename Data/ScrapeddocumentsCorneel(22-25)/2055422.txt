title: Robinpasproject - Evaluatie (2)
thema: Onderwijs en Vorming
pdf link: https://docs.vlaamsparlement.be/pfile?id=2055422
thema link: https://www.vlaamsparlement.be/parlementaire-documenten/schriftelijke-vragen/1811278
SCHRIFTELIJKE VRAAG
nr. 343
van HANNELORE GOEMAN
datum: 8 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Robinpasproject  -  Evaluatie (2)
In opvolging van mijn schriftelijke vraag nr. 176 van 5 december 2023 heb ik bijkomende 
vragen over de verdeling en het gebruik van de Robinpas.
Op de website van Stichting Robin worden twee types Robinpas vermeld. 
- De type 1 - Robinpas: biedt de leerling standaard een afbetalingsplan over 10 maanden, 
tegen 0 procent interest.   
- De type 2 - Robinpas: biedt de leerling standaard een afbetalingsplan over 10 maanden 
tegen 0 procent interest. En de leerling krijgt 25 procent korting bij de aankoop van zijn 
leermiddelen bij de start van het schooljaar (met een maximum van 50 euro op een 
factuur van 200 euro). 
1. Hoeveel Robinpassen van het type 1 werden in het schooljaar 2023-2024 verdeeld en 
hoeveel daarvan werden verzilverd?
2. Hoeveel Robinpassen van het type 2 werden in het schooljaar 2023-2024 verdeeld en 
hoeveel daarvan werden verzilverd?
3. In het antwoord op schriftelijke vraag nr. 176 stelt de minister dat er het afgelopen 
schooljaar (2022-2023) 234 scholen samenwerkten met Stichting Robin, zogenaamde 
Robinscholen. 
Betreft dit het aantal instellingsnummers? Zo ja, graag het aantal instellingsnummers 
met een uniek adres dat samenwerkt met Stichting Robin. 
4. In antwoord op mijn vraag om uitleg van 22 februari over het gebruik van de Robinpas, 
stelt de minister: “Wij gaan voor het schooljaar 2023-2024 naar de doelstelling - de 
key performance indicator (KPI) - om 350 scholen te bereiken, en minstens 12.500 
passen.”
a) Gaat dat om 350 instellingsnummers met een uniek adres? 
b) Gaat het om 12.500 verzilverde passen? 
c) Graag een overzicht van alle outputindicatoren die de Stichting Robin kreeg 
opgelegd voor schooljaar 2023-2024. 
d) Welke afspraken werden gemaakt bij het niet behalen van de outputindicatoren? 
5. Wat is de reactie van de minister op het feit dat vzw Krijt momenteel kampt met een 
wachtlijst van twee jaar om scholen te begeleiden in het voeren van een kostenbewust 
beleid? 
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 343 van 8 maart 2024
van HANNELORE GOEMAN
1-2.De verdeling van de Robinpassen in schooljaar 2023-2024 gebeurt vooral in het 
voorjaar en loopt dus nog volop. De passen worden vervolgens verzilverd in de 
zomermaanden en het najaar van 2024. 
3. De 234 scholen die samenwerkten met Stichting Robin waarnaar werd verwezen in 
een vorige schriftelijke vraag betreffen instellingsnummers. Op de website van 
Stichting Robin kan u een interactieve kaart terugvinden met de samenwerkende 
scholen.  Ze vertegenwoordigen 158 unieke adressen van hoofdvestigingsplaatsen. 
Naast deze hoofdvestigingsplaatsen werken ook verschillende andere 
vestigingsplaatsen van de respectieve scholen met de Stichting samen. In totaal gaat 
het dan om 321 unieke adressen waar Robin actief is. 
4. a. De huidige vooropgestelde indicatoren betreft 350 ‘scholen’, hier opnieuw te 
begrijpen als hoofdvestigingsplaatsen. In de feiten gaat het over nog meer 
vestigingsplaatsen. 
b. Doel is om 50 percent effectieve aanwending te bereiken van de 25.000 passen die 
worden verdeeld, dus 12.500 verzilverde passen.
c-d.Voor schooljaar 2023-2024 gelden als kritische prestatie-indicatoren voor de 
Stichting Robin enerzijds het aantal uitgereikte passen (20.000 euro) en anderzijds 
het effectieve gebruik van de passen (10.000 euro). Het aantal uitgereikte passen 
moet minimaal 25.000 bedragen en het aantal effectief gebruikte passen moet 
minimaal 12.500 bedragen. Het niet bereikte deel van de kritieke 
prestatieindicatoren wordt verhoudingsgewijs in mindering gebracht van de 
financiële ondersteuning. Deze is samengesteld uit een sokkel van 70.000 euro en 
een bedrag van 30.000 euro dat afhankelijk is van kritieke prestatieindicatoren.    
5. Vzw Krijt en Stichting Robin bereiken heel wat scholen. Het bereik van Stichting Robin 
ligt een heel stuk hoger dan vermoed en oorspronkelijk gerapporteerd werd. Uit een 
bevraging van Stichting Robin blijkt dat het grootste deel van de aan ouders verdeelde 
passen daadwerkelijk gebruikt werd. De Stiching leerde uit haar bevraging bij Robin-
scholen dat het aantal effectief gebruikte passen voor Type 1 Robin-pas op 65,69% 
ligt, van de Type 2 Robin-pas werd 83% gebruikt. Wat vzw Krijt betreft heeft de 
organisatie individuele begeleiding geboden aan 29 scholen, verspreid over 39 
campussen. Daarnaast hebben lokale Krijt-begeleiders in 2023 48 Krijt-trajecten 
begeleid. In totaal werden 77 scholen begeleid. Er lopen ook groepstrajecten die over 
twee jaar gespreid zijn. Hierbij zijn 102 scholen betrokken. Met de voorziene subsidies 
bereiken beide organisaties dus heel wat scholen, ouders en leerlingen. 
Het klopt dat er momenteel een wachttijd bestaan voor scholen die beroep willen doen 
op vzw Krijt. Om deze wachttijd zo beperkt mogelijk te houden, zet de vzw, zoals door 
mij gevraagd, al geruime tijd in op de opschaling van haar bereik. Enerzijds doet ze 
dat door personeel van lokale besturen en andere onderwijsprofessionals op te leiden 
in haar train-the-traineraanbod. Zoals aangehaald bij de cijfers werkt de vzw niet enkel 
met individuele trajecten, maar ook via groepstrajecten. Daarin worden heel wat 
scholenteams samengenomen. 
