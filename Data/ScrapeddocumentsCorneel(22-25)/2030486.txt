title: Leegstand handelspanden - West-Vlaanderen
thema: Economie
pdf link: https://docs.vlaamsparlement.be/pfile?id=2030486
thema link: https://www.vlaamsparlement.be/parlementaire-documenten/schriftelijke-vragen/1793506
SCHRIFTELIJKE VRAAG
nr. 180
van BRECHT WARNEZ
datum: 11 januari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Leegstand handelspanden  -  West-Vlaanderen
De leegstand in centrumsteden neemt gestaag toe. Uit onderzoek blijkt dat in Vlaanderen 
vandaag één op tien winkelpanden leegstaat. De leegstand is de afgelopen jaren gestegen 
van 5,4% naar 11,1%. Om aan die problematiek tegemoet te komen, stelde de Vlaamse 
Regering in 2020 het plan ‘Werk aan de Winkel’ voor, een initiatief om de lokale 
middenstand te ondersteunen. Vanuit dat initiatief ontstonden er tal van projecten:
- de ‘profploeg’: een team van experten dat lokale besturen kosteloos adviseert over 
ruimtelijke planning, e-commerce, vastgoed, events, sociale media of stedelijke 
logistiek;
- premies voor verfraaiing en verduurzaming van handelspanden;
- investeringsprojecten voor duurzame bereikbaarheid van de kernen;
- subsidies voor de aankoop en transformatie van leegstaande of vrijkomende 
handelspanden en bedrijfsruimten met het oog op de ondersteuning van het lokaal 
ondernemerschap in de kern;
- ondersteuning bij de opmaak van planconcepten integraal handelsvestigingsbeleid.
Graag alle data in Excel beschikbaar stellen.
1. In eerdere schriftelijke vragen vroeg ik naar het aantal leegstaande handelspanden in 
West-Vlaanderen. Kan de minister een actueel overzicht geven van de 
bovengenoemde projecten in West-Vlaanderen? Graag een overzicht per gemeente 
met vermelding van:
a) welke van bovengenoemde type projecten er lopende zijn;
b) de timing van elk project (start- en einddatum);
c) het toegekende budget per project.
2. Zijn er West-Vlaamse gemeenten waar op dit moment geen enkel project loopt?
a) Zo ja, graag een overzicht van die gemeenten.
b) Heeft de minister weet van de onderliggende redenen waarom die gemeenten 
geen beroep doen op een van de projecten?
c) Hoe gaat de minister die gemeenten aansporen om gebruik te maken van de vele 
projecten?
3. Hoe evalueert de minister de participatiegraad van de West-Vlaamse gemeenten, in 
het bijzonder in vergelijking met andere provincies?
4. Is de minister van mening dat er nood is aan bijkomende initiatieven? Zo ja, welke?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 180 van 11 januari 2024
van BRECHT WARNEZ
1. Voor het overzicht van de West-Vlaamse steden en gemeenten met een gesubsidieerd 
project in één van de oproepen rond kernversterking, verwijs ik naar het 1ste tabblad 
van het Excel-bestand in bijlage.
Hieronder staat het overzicht van de West-Vlaamse steden en gemeenten met een 
Profploeg-traject. Ter verduidelijking: de Profploeg is een overheidsopdracht waarmee 
steden en gemeenten kosteloos een begeleidingstraject rond kernversterking kunnen 
volgen. Het betreft hier dus geen gesubsidieerde projecten.
1) Avelgem
2) Bredene
3) Diksmuide
4) Gistel
5) Harelbeke
6) Izegem
7) Jabbeke
8) Knokke-Heist
9) Koksijde
10)Kuurne
11)Menen
12)Meulebeke
13)Nieuwpoort
14)Oostende
15)Oostkamp
16)Oudenburg
17)Poperinge
18)Tielt
19)Torhout
20)Veurne
21)Waregem
22)Wervik
23)Wevelgem
24)Zonnebeke
25)Zwevegem
2. a) Hieronder staat een tabel met de West-Vlaamse steden en gemeenten die een 
subsidie voor kernversterking toegekend hebben gekregen van VLAIO, en/of een 
Profploeg-traject doorlopen hebben. Het gaat in totaal om 30 steden/gemeenten, 
waarvan er 12 zowel een subsidieproject als een Profploeg-traject hebben, 5 alleen 
een subsidieproject en 13 alleen een Profploeg-traject. Van de 64 West-Vlaamse 
steden en gemeenten zijn er dus 34 zonder project of traject.
Gemeente Subsidie kernversterking Profploegtraject
Avelgem X (3) X
Bredene X
Brugge X (2)
Damme X (1)
Deerlijk X (1)
Diksmuide X (2) X
Gistel X
Harelbeke X (2) X
Izegem X (2) X
Jabbeke X
Knokke-Heist X
Koksijde X
Kortrijk X (1)
Kuurne X
Menen X
Meulebeke X
Nieuwpoort X (1) X
Oostende X (1) X
Oostkamp X (1) X
Oudenburg X
Poperinge X
Roeselare X (2)
Tielt X (1) X
Torhout X (1) X
Veurne X (1) X
Waregem X (2) X
Wervik X
Wevelgem X (4) X
Zonnebeke X
Zwevegem X
Totaal 17 (28) 25
b) Tussen de 34 West-Vlaamse steden en gemeenten zonder project of traject zijn er 
geen die zonder succes een aanvraag voor een subsidie of een begeleiding hadden 
ingediend. De niet-succesvolle aanvragen betreffen telkens gemeenten met een 
ander subsidieproject en/of een Profploeg-traject. De West-Vlaamse aanvragen 
voor een Profploeg-traject werden na een intakegesprek met de experts allemaal 
gevalideerd en uitgevoerd.
1) Knokke-Heist: aankoop/transformatie 2023
2) Kuurne: aankoop/transformatie 2023
3) Nieuwpoort: bereikbaarheid kern 2023
4) Oostende: bereikbaarheid kern 2022
5) Oostende: bereikbaarheid kern 2023
6) Zonnebeke: bereikbaarheid kern 2023
Er kunnen verschillende, uiteenlopende redenen zijn om geen subsidie- of 
begeleidingsaanvraag in te dienen bij VLAIO: geen nood aan of interesse in 
financiering/begeleiding, geen budget om het eigen aandeel te dragen, geen 
capaciteit om personeel en middelen te spenderen aan een project of 
begeleidingstraject, te laat of helemaal niet kennisgenomen van de oproepen, 
enzovoort. VLAIO heeft deze ‘afwezige’ steden en gemeenten niet bevraagd. 
Mogelijk beschikt VVSG wel over deze gegevens.
c) VLAIO heeft destijds alle kanalen aangewend om de oproepen bekend te maken 
aan de Vlaamse steden en gemeenten. Ze werden ruim op voorhand afgekondigd, 
gepubliceerd op de website en gecommuniceerd via sociale media en een specifiek 
op lokale besturen gerichte nieuwsbrief. Ook partners zoals VVSG, de provincies en 
de intercommunales werden geïnformeerd en hebben de oproepen mee 
bekendgemaakt. VLAIO heeft in 2021 en 2022 verschillende webinars 
georganiseerd waarin de oproepen en hun modaliteiten en gunningscriteria werden 
toegelicht.
De oproepen zijn reeds afgesloten en de budgetten volledig gespendeerd. Ik zal dus 
geen initiatief meer nemen om de steden en gemeenten die niet hebben 
deelgenomen, aan te sporen alsnog een aanvraag in te dienen.
3. Zoals het 2de tabblad van het Excel-bestand weergeeft, is de participatiegraad van de 
West-Vlaamse steden en gemeenten in de oproepen en de Profploeg niet onder- of 
bovenmaats. In sommige oproepen ‘presteert’ de provincie wat beter en in andere wat 
slechter, maar over alle oproepen heen kunnen we stellen dat de participatiegraad 
redelijk goed is.
4. Jazeker, maar we willen eerst evalueren wat de impact is van het kernversterkend 
beleid. VLAIO heeft daartoe een studie besteld. In afwachting van een eventuele 
bijsturing van maatregelen, willen we de steden ondersteunen die hun stedelijke 
distributie emissievrij willen maken.
BIJLAGE
Overzicht West-Vlaanderen
