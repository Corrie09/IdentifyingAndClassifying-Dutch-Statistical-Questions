title: Taalwetwijzer - Daling adviesaanvragen uit Brussel
thema: Brussel en de Vlaamse Rand
Lokale overheden en Binnenlands bestuur
pdf link: https://docs.vlaamsparlement.be/pfile?id=2042882
thema link: https://www.vlaamsparlement.be/parlementaire-documenten/schriftelijke-vragen/1799133
SCHRIFTELIJKE VRAAG
nr. 127
van KLAAS SLOOTMANS
datum: 30 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Taalwetwijzer  -  Daling adviesaanvragen uit Brussel
In het zopas verschenen jaarverslag van de Taalwetwijzer over 2022-2023 staat te lezen 
dat het aantal adviesaanvragen vanuit Brussel daalt, al voor de tweede jaar op rij. Daarbij 
wordt als commentaar gegeven: “Mogelijks vinden Brusselaars sneller en beter de weg 
naar onze website, waar uitgebreide informatie over de toepassing van de taalwetgeving 
in Brussel terug te vinden is.”
Als verklaringsgrond lijkt mij dat nogal zwak. Aan een vermindering van de overtreding 
van de taalwetgeving in het Brusselse kan het bovendien ook niet liggen.
1. Zijn er aanwijzingen of zelfs harde bewijzen voor deze verklaringsgrond of cijfers die 
dat kunnen staven?
2. Neemt de minister maatregelen om in Brussel, meer bepaald in de milieus van de 
Brusselse Vlamingen, meer bekendheid te geven aan het bestaan van de 
Taalwetwijzer?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 127 van 30 januari 2024
van KLAAS SLOOTMANS
Voor het antwoord op deze vraag verwijs ik u door naar mijn collega-minister de heer 
Benjamin Dalle, Vlaams minister van Brussel, Jeugd, Media en Armoedebestrijding. Hij is 
bevoegd voor de Taalwetwijzer.
