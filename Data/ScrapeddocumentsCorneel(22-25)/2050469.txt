title: Elektrische wagens - Premieaanvragen
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2050469
thema link: https://www.vlaamsparlement.be/parlementaire-documenten/schriftelijke-vragen/1803863
SCHRIFTELIJKE VRAAG
nr. 686
van SOFIE MERTENS
datum: 19 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Elektrische wagens  -  Premieaanvragen
In 2024 kunnen natuurlijke personen, rechtspersonen zonder winstoogmerk die niet 
onderworpen zijn aan de vennootschapsbelasting en aanbieders van autodelen een premie 
aanvragen voor de aankoop van een zero-emissievoertuig. Het gaat om een premie van 
5000 euro voor een nieuwe wagen die een maximale aankoopprijs heeft van 40.000 euro 
(inclusief btw) en 3000 euro voor een tweedehandswagen met een oorspronkelijke 
cataloguswaarde van maximaal 60.000 euro (inclusief btw). De premie kan worden 
toegekend wanneer de elektrische wagen na 25 september 2023 besteld werd, op 
voorwaarde dat hij pas ingeschreven werd vanaf 1 januari 2024. Daarvoor heeft de 
Vlaamse Regering in 2024 een subsidiebudget van 20 miljoen euro uitgetrokken, goed voor 
4000 nieuwe auto’s.
Op maandag 12 februari om 13 uur opende het langverwachte digitale loket voor de 
aanvraag van de premie. Kopers van een elektrische wagen moeten zich binnen 90 dagen 
na ondertekening van de verkoopovereenkomst van de wagen aanmelden via het loket. 
Voor wagens besteld voor de datum van de bekendmaking van het besluit in het Belgisch 
Staatsblad en na 25 september 2023, kan de aanmelding nog worden gedaan tot 90 dagen 
na de bekendmaking. De aanvraag wordt gecontroleerd door de dossierbehandeling van 
het Departement Mobiliteit en Openbare Werken (DMOW). Zodra de nieuwe regelgeving in 
het Belgisch Staatsblad gepubliceerd is, ontvangt de aanvrager feedback en kan de premie 
worden uitbetaald.
1. Hoeveel kopers vroegen inmiddels een premie voor een elektrische wagen aan? Graag 
een overzicht:
a) per dag;
b) naargelang de entiteit van de aanvrager (natuurlijke persoon, rechtspersoon 
zonder winstoogmerk of aanbieder van autodelen);
c) naargelang het gaat om een premie voor een nieuwe of een tweedehandswagen;
d) naargelang de provincie van de aanvrager.
2. Voor welke merken van elektrische wagens werd een premie aangevraagd? Graag een 
overzicht:
a) van de top tien van merken;
b) van de top tien van merken van tweedehandswagens;
c) van de top tien van merken van nieuwe wagens;
d) per provincie.
3. Hoeveel aanvragen werden gecontroleerd door een dossierbeheerder van DMOW?
a) Graag het totale aantal aanvragen dat gecontroleerd werd.
b) Wat is de gemiddelde tijd tussen de aanvraag en de controle van de premie?
c) Wat was het resultaat van de controles?
4. Hoe evalueert de minister bovenstaande cijfers?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 686 van 19 februari 2024
van SOFIE MERTENS
1. a) Per dag:
DatumAantal 
aanvragen
feb 1406
26/feb 876
27/feb 273
28/feb 143
29/feb 114
mrt 735
1/mrt 81
2/mrt 60
3/mrt 57
4/mrt 48
5/mrt 63
6/mrt 47
7/mrt 45
8/mrt 54
9/mrt 42
10/mrt 47
11/mrt 56
Eindtotaal 2006
b) Naargelang de hoedanigheid van de aanvrager:
Hoedanigheid aanvrager Aantal aanvragen
Aanbieder van autodelen 18
Burger 1975
Rechtspersoon zonder 
winstoogmerk die niet 
onderworpen is aan de 
vennootschapsbelasting (zoals 
vzw's en stichtingen) 13
Eindtotaal 2006
c) Naargelang het type voertuig:
Type voertuig Aantal voertuigen
Nieuw 1594
Tweedehands 412
Eindtotaal 2006
d) Deze informatie is niet beschikbaar in het loket.
2. Deze informatie is nog niet beschikbaar. Wel kan ik een overzicht van de top tien 
modellen uit de aanmeldingen (fase 1) meegeven:
Citroën 
TESLA 
VOLVO 
DACIA 
BYD 
SSANGYONG  
VOLKSWAGEN 
SKODA
RENAULT
CUPRA
3. De administratie analyseert systematisch de binnenkomende aanmeldingen uit de 
eerste fase van de procedure. Bij vele aanmeldingen moet er nog bijkomende 
informatie worden opgevraagd alvorens ontvankelijk te kunnen worden verklaard. Er 
werden ook reeds wat aanmeldingen onontvankelijk verklaard.
De vervolledigde aanvraag voor de premie is de tweede fase in deze procedure. Het 
loket is voor dit onderdeel slechts opengesteld sinds 26 februari. De vervolledigde 
aanvragen worden momenteel geanalyseerd door de administratie. Hoeveel van deze 
vervolledigde aanvragen ook effectief aan alle voorwaarden voldoen en goedgekeurd 
kunnen worden, zullen we weten na de volledige analyse.
  
4. De premie heeft al duidelijk zijn effect. We zien dat automerken hun prijzen lieten 
zakken om onder de drempel van € 40.000 te geraken, zodat hun wagen in 
aanmerking kan komen voor de premie. Deze prijsdaling zorgt er in combinatie met 
de premie voor dat de burger zich nu een EV kan aanschaffen voor dezelfde prijs als 
een benzine-variant. 
Er is reeds een groot aantal aanmeldingen van particulieren en de andere doelgroepen 
gebeurd die een zero-emissie wagen besteld of gekocht hebben. De vervolledigde 
aanvragen komen ook vlot binnen, zoals te zien is in bovenstaande cijfers. 
Qua wagens wordt er voornamelijk gekozen voor Europese merken. 
Ik ben als minister erg tevreden met deze evolutie.
