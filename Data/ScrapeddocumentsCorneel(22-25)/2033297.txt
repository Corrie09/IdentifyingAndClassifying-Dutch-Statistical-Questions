title: Hondenfokkers en -handelaars - Controles inspectie Dierenwelzijn
thema: Dierenwelzijn
pdf link: https://docs.vlaamsparlement.be/pfile?id=2033297
thema link: https://www.vlaamsparlement.be/parlementaire-documenten/schriftelijke-vragen/1792068
SCHRIFTELIJKE VRAAG
nr. 225
van LUDWIG VANDENHOVE
datum: 8 januari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Hondenfokkers en -handelaars  -  Controles inspectie Dierenwelzijn
Broodfok is niet alleen een probleem bij de import en verkoop van honden en katten uit 
Oostbloklanden. Ook in Vlaanderen zijn er nog puppyfabrieken waar geregeld honderden 
verwaarloosde dieren in beslag worden genomen. 
Graag ontvang ik volgende cijfers per jaar van 2019 tot en met 2023:
1. Hoeveel meldingen ontving de dierenwelzijnsinspectie over hondenfokkers/-
handelaars? 
2. Hoeveel controles werden door de dierenwelzijnsinspectie uitgevoerd bij 
hondenfokkers/-handelaars?
3. Bij hoeveel van die controles werden inbreuken vastgesteld?
Graag ontvang ik de cijfers in totaal en ingedeeld naar de aard van de inbreuk.
4. Hoeveel van die inbreuken leidden tot een waarschuwing?
Graag ontvang ik de cijfers in totaal en ingedeeld naar de aard van de inbreuk.
5. Hoeveel van die inbreuken leidden tot een proces-verbaal?
Graag ontvang ik de cijfers in totaal en ingedeeld naar de aard van de inbreuk.
6. Hoeveel erkenningen van hondenfokkers of -handelaars werden ingetrokken? 
7. a) Hoeveel hondenfokkers of -handelaars moesten sluiten? 
b) Hoeveel sluitingen waren tijdelijk en hoeveel permanent? 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 225 van 8 januari 2024
van LUDWIG VANDENHOVE 
1-5.Voor cijfermateriaal over erkende hondenkwekers (hobbykwekers, beroepskwekers, 
kweker-handelaars) verwijs ik naar mijn antwoord op de schriftelijke vraag nr. 742 
van 21 juni 2023 en de schriftelijke vraag nr. 748 van 1 augustus 2022. 
De inspectiecijfers voor 2023 zijn nog niet beschikbaar. 
Ik herinner er ook aan dat occasionele kwekers (max. 2 nestjes per jaar) momenteel 
niet erkend moeten worden. 
In uw vraag verwijst u niet alleen naar hondenfokkers, maar ook naar 
hondenhandelaars. Ik herinner er u aan dat dierenhandelszaken  geen honden mogen 
verkopen.
6. Van 2019 tot en met 2023 werden 23 erkenningen van hondenkwekers ingetrokken.
7. Ik heb niet de bevoegdheid om een inrichting te sluiten, enkel om een erkenning in 
te trekken. Aan een intrekking koppel ik altijd een verbod om gedurende een 
bepaalde termijn een nieuwe erkenningsaanvraag in te dienen en een verbod op het 
beheren van een erkenningsplichtige inrichting en er een direct toezicht uit te oefenen 
op de dieren. 
