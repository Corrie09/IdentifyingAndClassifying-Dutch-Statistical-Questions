title: Boerenakkoord - Impact op Nationaal Park Scheldevallei en openruimteproject Moervaartvallei
thema: Landbouw
Natuur en Milieu
Visserij
pdf link: https://docs.vlaamsparlement.be/pfile?id=2053010
thema link: https://www.vlaamsparlement.be/parlementaire-documenten/schriftelijke-vragen/1806712
SCHRIFTELIJKE VRAAG
nr. 386
van MIEKE SCHAUVLIEGE
datum: 27 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Boerenakkoord  -  Impact op Nationaal Park Scheldevallei en Moervaartvallei
Er is weinig natuur in Oost- en West-Vlaanderen. In het algemeen zijn die provincies 
verstoken van grote, aaneengesloten natuurgebieden. En ook de oppervlakte Habitat- en 
Vogelrichtlijngebied ligt er een stuk lager dan in andere provincies.
In de nota over het overleg tussen de Vlaamse Regering met landbouworganisaties van 
donderdag 15 februari 2024 lees ik:
“-De Vlaamse overheid koopt geen gronden meer aan in herbevestigd agrarisch gebied en 
agrarisch gebied herbevestigd in RUP’s voor andere doeleinden dan landbouw.
-Tot de datum van 1 oktober 2024 koopt de Vlaamse overheid geen gronden meer aan 
gelegen in agrarisch gebied (niet gelegen in HAG). Uitzonderingen hierop betreffen:
- de aankoop van gronden in agrarisch gebied i.f.v. infrastructuurwerken van 
algemeen belang of in overstromingsgebieden in functie van noodzakelijke 
waterbeheersingswerken;
- de aankoop van gronden in agrarisch gebied binnen SBZ;
- grondenbanken in functie van flankerend beleid exclusief voor de 
landbouw/uitvoering PAS (grondenbank voor landbouwers);”
1. Kan de minister een verdeling geven van de oppervlakte SBZ-H (speciale 
beschermingszone - Habitatrichtlijn) en SBZ-V (speciale beschermingszone - 
Vogelrichtlijn) over de verschillende provincies? Graag een verdeling voor enerzijds 
SBZ-H en anderzijds SBZ-V, evenals de gecombineerde oppervlakte (rekening 
houdende met de overlap tussen de gebieden). Graag in absolute cijfers en in 
percentages.
2. Kan de minister een verdeling geven van de oppervlakte SBZ-H en SBZ-V over de 
verschillende provincies per bestemmingscategorie? Graag een verdeling voor 
enerzijds SBZ-H en anderzijds SBZ-V, evenals de gecombineerde oppervlakte 
(rekening houdende met de overlap tussen de gebieden). Graag in absolute cijfers en 
in percentages.
3. Recentelijk werd het Nationaal Park Scheldevallei erkend door de Vlaamse overheid. 
Wat is de impact van het boerenakkoord op het Nationaal Park?
4. Wat is de oppervlakte van het Nationaal Park Scheldevallei? Graag ook een opsplitsing 
per bestemmingscategorie.
5. Kan de minister de oppervlakte per functiecatergorie geven binnen de contouren van 
het Nationaal Park Scheldevallei (natuur, bos, landbouw, wonen, …)?
6. Wat is de oppervlakte SBZ-H en SBZ-V binnen het Nationaal Park Scheldevallei (ook 
de gezamenlijke oppervlakte rekening houdende met de overlap tussen SBZ-H en SBZ-
V)?
7. Wat is de doelstelling voor de realisatie van het Nationaal Park Scheldevallei? Graag 
indicaties van oppervlaktedoelstellingen per functiecategorie voor de realisatie van het 
Nationaal Park Scheldevallei.
8. Welke projecten heeft de Vlaamse overheid lopen binnen het projectgebied Nationaal 
Park Scheldevallei? Graag een oplijsting met een indicatie gepland, opgestart, in 
uitvoering, afgerond.
9. Welke impact heeft het Boerenakkoord op de realisatie van die projecten binnen het 
projectgebied Nationaal Park Scheldevallei? Graag een overzicht van de projecten die 
gedeeltelijk on hold gezet moeten worden omdat er niet aangekocht kan worden in 
agrarisch gebied.
10. Graag eenzelfde analyse voor deelvragen 4 tot en met 9 voor het openruimteproject 
Moervaartvallei.
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 386 van 27 februari 2024
van MIEKE SCHAUVLIEGE
1. Het gevraagde overzicht is opgenomen als bijlage 1.
2. Het gevraagde overzicht is opgenomen als bijlage 2. 
3. De impact van het landbouwakkoord op het Nationaal Park Scheldevallei is eerder 
beperkt gelet op de bepalingen voor de aanduiding van de perimeter die werden 
opgenomen in artikel 4 van het Parkendecreet. Dit artikel bepaalt de bestemmingen 
en/of beschermingen waaraan een natuurkern dient te voldoen. Op basis van de 
bestemmingen of beschermingen vermeld in artikel 4 §1 van het Parkendecreet kan 
gesteld worden dat de perimeter an sich niet gevat wordt door het akkoord. Het artikel 
bepaalt namelijk dat gronden met agrarische bestemming slechts als natuurkern 
kunnen worden aangeduid indien ze in een speciale beschermingszone gelegen zijn.
4. De totale oppervlakte van het Nationaal Park Scheldevallei bedraagt 7.845,59 ha. De 
oppervlakten per bestemmingscategorie volgens de ruimteboekhouding (toestand 1 
januari 2023) worden in onderstaande tabel weergegeven.
Bestemmingscategorie Oppervlaktes binnen 
perimeter NP 
Scheldevallei (ha)
aan te leggen waterwegen 0,00
agrarische gebieden 36,65
agrarische gebieden met ecologisch belang 691,43
ambachtelijke bedrijven en kmo's 0,59
bestaande autosnelwegen 0,40
bestaande waterwegen 1192,18
bijzondere natuurgebieden (waterzuivering, afvoerleidingen en 
leidingstraten) 0,62
bosgebieden 905,99
bosgebieden met ecologisch belang 130,33
bufferzones 20,28
gebieden voor dagrecreatie 83,66
gebieden voor gemeenschapsvoorzieningen en openbaar nut 33,01
gebieden voor verblijfrecreatie 3,43
groengebied met vissershutten 2,07
groengebieden 111,07
industriegebieden 14,05
landschappelijk waardevolle agrarische gebieden 165,91
milieubelastende industrieën 59,42
natuurgebieden 2351,09
natuurgebieden met wetenschappelijke waarde of natuurreservaten 1070,87
oeverstrook met bijzondere bestemming (Antwerpse kaaien) 3,97
ontginningsgebieden 64,49
parkgebieden 189,33
recreatiegebieden 58,85
speelbossen of speelweiden 66,84
valleigebieden (of 'agrarische gebieden met landschappelijke waarde') 567,75
woongebieden 12,54
woongebieden met cultureel, historische en/of esthetische waarde 1,26
woongebieden met landelijk karakter 4,93
woonuitbreidingsgebieden 2,32
zone met cultuurhistorische waarde 0,25
Totaal 7845,59
5.Onderstaande tabel geeft de opdeling weer volgens het landgebruik (toestand 2022). 
Landgebruik verwijst naar het daadwerkelijke gebruik van de grond voor welbepaalde 
menselijke activiteiten zoals huisvesting, industrie en diensten, recreatie,… of teelten, 
zoals akkerbouw, grasteelt, ... of natuurlijke begroeiing, zoals bos, struikgewas,... De 
data zijn publiek beschikbaar via 
https://www.vlaanderen.be/datavindplaats/catalogus/landgebruik-vlaanderen-
toestand-2022 
Functiecategorie GRIDCODE Oppervlaktes binnen 
perimeter NP 
Scheldevallei (ha)
Huizen en tuinen 1 72,26
Industrie 2 11,05
Commerciële doeleinden 3 1,56
Diensten 4 15,21
Transportinfrastructuur 5 255,16
Recreatie 6 286,87
Landbouwgebouwen en –infrastructuur 7 1,56
Overige bebouwde terreinen 8 23,93
Overige onbebouwde terreinen 9 354,82
Actieve groeves 10 0,00
Luchthavens 11 0,00
Bos 12 1910,07
Akker 13 121,76
Grasland in landbouwgebruik 14 1062,65
Struikgewas 15 390,58
Braakliggend (onbegroeid) en duinen 16 63,56
Water 17 1635,71
Moeras 18 1100,02
Overige graslanden 19 528,88
6. De oppervlakte SBZ-V binnen perimeter bedraagt 3.253,87 ha, de oppervlakte SBZ-H 
binnen perimeter bedraagt 4.506,07 ha. De gezamenlijke oppervlakte binnen de 
perimeter bedraagt 5.174,18 ha.
7. De doelstelling van het Nationaal Park Scheldevallei wordt uitgebreid beschreven in het 
lijvige masterplan dat werd opgemaakt door de gebiedscoalitie. De doelstellingen zijn 
opgehangen aan de hand van vier pijlers met name (1) verweven en verwilderen: 1 
aaneengesloten gebied voor natuur; (2) verwonderen met verhalen: 1 gebied creëren 
in de harten en de hoofden van de bewoners en bezoekers; (3) intuïtief verkennen: 1 
gebied door een sterk, overkoepelend aanbod en verhaal en (4) samen vormgeven en 
omarmen: 1 gebied door afstemming van beleid en samenwerking.
De eerste pijler maakt de natuurambitie concreet aan de hand van 15 ambities die 
weergegeven worden op een pijlenkaart in het masterplan. Verder worden er per 
ambitie in de mate van het mogelijke kwantitatieve doelstellingen bepaald met 
bijhorende indicator. Die zijn echter niet opgesplitst per functiecategorie. Het 
masterplan Scheldevallei is te raadplegen via 
https://www.natuurenbos.be/sites/default/files/2023-11/vr_2023_1310_doc.1349-
10_erkenning_nationaal_park_-_bijlage.pdf 
8. Onderstaande tabel geeft een overzicht van de lopende Vlaamse projecten in het kader 
van het Sigmaplan.
Project Afgerond In 
uitvoeringOpgestart Gepland
Sigmaplan Zandput Melle (was reeds 
een zandwinning, wordt aangetakt, 
geen LB)X
Sigmaplan GOG Bastenakkers (blijft in 
LB gebruik)**X
Sigmaplan Kalkense Meersen X
Sigmaplan Wijmeers X
Sigmaplan Bergenmeersen X
Sigmaplan Paardenweide X
Sigmaplan Paardenbroek X
Sigmaplan Ham X
Sigmaplan tijarm Gentbrugge X
Sigmaplan Vlassenbroek en Uiterdijk X
Sigmaplan Wal-Zwijn X
Sigmaplan Groot Schoor Dendermonde X
Sigmaplan Groot Schoor Hamme X
Sigmaplan De Bunt X
Sigmaplan Groot Broek** X
Sigmaplan Klein Broek X
Sigmaplan Weijmeerbroek** X
Sigmaplan Oude Durme*   ** X
Sigmaplan Bulbierbroek* X
Sigmaplan Durmemeersen*  ** X
Sigmaplan Sombeekse Meersen*-  ** X
Sigmaplan Polder van  Waasmunster*  
**X
Sigmaplan Hof ten Rijen*  ** X
Sigmaplan Hamputten*  ** X
Sigmaplan Nonnengoed* X
Sigmaplan Tielrodebroek** X
Sigmaplan Schouselbroek X
Sigmaplan Groot Schoor Hingene X
Sigmaplan Oudbroekpolder X
Sigmaplan Schellandpolder X
Sigmaplan Polders van Kruibeke X
Sigmaplan Potpolder IV* X
Sigmaplan Potpolder V** X
*Opmaak gewestelijk ruimtelijk uitvoeringsplan (GRUP) lopende
**Gelegen in Scheldevallei, maar (nog) niet in Nationaal Park Scheldevallei
De Dendervallei tussen Aalst en Dendermonde is eveneens onderdeel van de perimeter 
Nationaal Park. Het TOP Dender project is opgestart. 
9. Alle onder punt 8 vermelde projecten zijn onderdeel van het geactualiseerde 
Sigmaplan. Het geactualiseerde Sigmaplan, een infrastructuurproject van algemeen 
belang i.h.k.v. bescherming tegen overstromingen, valt onder de uitzonderingen van 
het landbouwakkoord. Er kan m.a.w. zowel in herbevestigd agrarisch gebied als in 
agrarisch gebied worden gekocht om de doelstelling van het plan te realiseren.
Voor een aantal Sigmaprojecten loopt nu de opmaak van een gewestelijk ruimtelijk 
uitvoeringsplan (GRUP) (zie projecten met een *). Daarbij krijgen de perimeters van 
de Sigmaprojecten een groene inkleuring. 
Het TOP Dender project is net als het Sigmaplan een infrastructuurproject van 
algemeen belang.
10.Het landinrichtingsproject Moervaartvallei is goedgekeurd en ingesteld bij Besluit van 
de Vlaamse Regering van 25 mei 2018. Deze instelling gebeurde in navolging van het 
Onderzoek naar de Opportuniteiten en Haalbaarheid (OOH) van een 
landinrichtingsproject voor de Moervaartvallei. De oppervlakte van het goedgekeurde 
landinrichtingsproject Moervaartvallei is ca. 4.530 ha. 
Het GRUP Moervaartvallei fase 1 en het gewestplan vormen het juridisch-planologisch 
kader. Het projectgebied van het landinrichtingsproject Moervaartvallei kent volgende 
bestemmingscategorieën: 38 ha wonen, 267 ha recreatie, 983 ha natuur en reservaat, 
45 ha overig groen, 267 ha bos, 2.572 ha landbouw, 4 ha industrie en 354 ha overige 
bestemmingen.
Het projectgebied van het landinrichtingsproject Moervaartvallei kent volgende 
functiecategorieën:
 
Onder functiecategorie wordt verstaan: landgebruikscategorie waarbij verwezen wordt 
naar het daadwerkelijk gebruik van de grond voor menselijke activiteiten (bron: 
landgebruikskaart 2022).
Het projectgebied van het landinrichtingsproject Moervaartvallei overlapt deels met het 
habitatrichtlijngebied (SBZ-H) ‘Bossen en heiden van zandig Vlaanderen: oostelijk deel’ 

(BE2300005) met deelgebieden Heernisse-Fondatie, Siesmeersbos en Tussen de twee 
leden, Draaiboom en Etbos (Eksaarde) (BE 2300005-8 en BE2300005-9). Dit 
habitatrichtlijngebied (SBZ-H) kent een oppervlakte van 814,7 ha. 
Binnen de perimeter van het landinrichtingsproject Moervaartvallei is geen 
vogelrichtlijngebied (SBZ-V) aanwezig. 
Het landinrichtingsproject Moervaartvallei heeft volgende doelstellingen:
•Het vrijwaren van de toekomstmogelijkheden van land￿ en tuinbouw door het 
uitvoeren van de in het GRUP bereikte consensus voor afbakening van nieuwe 
landbouw￿ en natuurgebieden in het gebied;
•Het vrijwaren van de toekomstmogelijkheden voor de Gentse Zeehaven door 
realisatie van de compensatie van verdwenen verboden te wijzigen vegetaties en 
invulling te geven aan het natuurluik van het strategisch plan Gentse Kanaalzone. 
Er dient 22 ha gerealiseerd te worden van volgende natte natuurhabitats: 6,6 ha 
eutrofe plassen (Ae), 12,05-13,55 ha rietland (Mr) en 0,3-1,8 ha grote 
zeggenvegetatie (Mc);
•Het ontwikkelen van de herbevestigde en nieuwe natuurgebieden voor de 
hoofdfunctie natuur;
•Het verbeteren van de waterkwaliteit en het waterkwantiteitsbeheer in het 
projectgebied;
•Het ontwikkelen van de natuurwaarden in het gebied door gerichte aankoop en de 
inrichting van de in het gebied gelegen SBZ￿zones in functie van de realisatie van 
instandhoudingsdoelstellingen;
•Het ontwikkelen van een inrichtings￿, beheers￿ en communicatievisie voor de 
erfgoed￿ en archeologische relicten in het projectgebied. Deze visie dient ook te 
passen binnen de ruimere context van communicatie en positionering van de 
Moervaartvallei;
•Het uitbouwen van het recreatief netwerk in het projectgebied met het provinciaal 
domein Puyenbroeck als centrale uitvalsbasis en de lokale dorpen als 
onthaalpoorten.
Er zijn geen specifieke oppervlaktedoelstellingen per functiecategorie vastgelegd voor 
het landinrichtingsproject Moervaartvallei. 
Binnen het landinrichtingsproject is een eerste landinrichtingsplan goedgekeurd door 
de Vlaamse Regering op 22 december 2023 voor 4 locaties:
•Projectgebied Kalvekant: opgestart
•Projectgebied Maaibos: opgestart
•Projectgebied Oostdonk: opgestart
•Projectgebied Reepkens: opgestart
Voor meer info verwijs ik naar www.vlm.be/Moervaartvallei.
De Vlaamse Landmaatschappij (VLM) verwerft gronden in het kader van het 
landinrichtingsproject Moervaartvallei via de grondenbank Gentse Kanaalzone en 
Moervaartvallei. Dit gebeurt via minnelijke aankoop en ruil waarbij flankerende 
maatregelen aan eigenaars en gebruikers worden toegekend zoals afgesproken in de 
raamovereenkomst Moervaartvallei. Het landbouwakkoord heeft geen impact op de 
realisatie van dit landinrichtingsplan. De 4 projectgebieden hebben als bestemming 
natuurgebied. De ruilgronden die via de grondenbankwerking door de VLM worden 
aangekocht in agrarische bestemmingen blijven in agrarisch gebruik.
BIJLAGEN
1.Overzicht SBZ-H en SBZ-V per provincie, in absolute en relatieve cijfers
2.Overzicht SBZ-H en SBZ-V per bestemmingscategorie en per provincie, in absolute en 
relatieve cijfers
