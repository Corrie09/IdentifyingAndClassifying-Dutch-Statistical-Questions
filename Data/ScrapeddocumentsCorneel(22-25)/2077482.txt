title: Planprocessen - Stand van zaken
thema: Natuur en Milieu
Ruimtelijke ordening
pdf link: https://docs.vlaamsparlement.be/pfile?id=2077482
thema link: https://www.vlaamsparlement.be/parlementaire-documenten/schriftelijke-vragen/1832538
SCHRIFTELIJKE VRAAG
nr. 6
van SANNE VAN LOOY
datum: 8 oktober 2024
aan JO BROUNS
VLAAMS MINISTER VAN OMGEVING EN LANDBOUW
Planprocessen  -  Stand van zaken
Het Vlaamse beleid voor ruimtelijke ordening wordt in ruimtelijke plannen gegoten. Elke 
legislatuur werkt de Vlaamse overheid aan de ruimtelijke ordening door de opmaak van 
verschillende gewestelijke ruimtelijke uitvoeringsplannen (GRUP’s). Er lopen ook 
verschillende ‘complexe projecten’ waar een ruimtelijk uitvoeringsplan (RUP) als onderdeel 
van een projectbesluit wordt opgemaakt. Zowel een RUP als een projectbesluit complexe 
projecten doorloopt verschillende stappen, vastgelegd in de Vlaamse Codex Ruimtelijke 
Ordening (VCRO) of het decreet Complexe Projecten.
In het antwoord op de schriftelijke vraag nr. 62 van 17 oktober 2023 van Inez De Coninck 
werd een oplijsting gegeven van de verschillende planprocessen die op dat ogenblik 
lopende waren.
1. Kan de minister een overzicht van de lopende planprocessen (RUP, complexe projecten) 
bezorgen, alsook een stand van zaken van elk van die dossiers? Graag een opdeling 
per provincie.
2. Welke afgewerkte planprocessen zijn toe aan een update? Wat is de reden voor die 
update? Graag een opdeling per provincie.
3. Welke planprocessen werden door de vorige regering aangekondigd, waarvoor nog 
geen startnota of startbeslissing werd goedgekeurd? Wat is daarbij de indicatieve 
timing? Het gaat dan over princiepsbeslissingen voor bijvoorbeeld de opstart van een 
RUP in het kader van ‘Ruimte voor water – Dendervallei’.
JO BROUNS
VLAAMS MINISTER VAN OMGEVING EN LANDBOUW
ANTWOORD
op vraag nr. 6 van 8 oktober 2024
van SANNE VAN LOOY
1. Een volledig overzicht van lopende planprocessen (GRUP) kan u terugvinden op het 
digitale platform DSI (Digitale stedenbouwkundige informatie). 
https://omgeving.vlaanderen.be/nl/dsi-platform-uitwisselplatform-voor-digitale-
stedenbouwkundige-informatie. Het platform laat toe om verschillende selecties te 
maken, onder meer op basis van betrokken gemeenten en op basis van selecties op 
kaart. Op de website van het Vlaamse Departement Omgeving is ook een overzicht te 
vinden van de complexe projecten, met voor elk lopend project de stand van zaken en 
de bijbehorende documenten: https://omgeving.vlaanderen.be/nl/startpagina-
complexe-projecten.
2. Voor GRUP’s voorziet de regelgeving geen automatische herziening. GRUP’s blijven dus 
gelden tot ze worden gewijzigd. In de praktijk wordt ook niet op een systematische 
manier een screening uitgevoerd of de plannen een update zouden vereisen. De 
opmaak van een GRUP volgt uit het Vlaams omgevingsbeleid, zoals bijvoorbeeld het 
voorzien van ruimte voor water en met het oog op de realisatie van concrete projecten, 
zoals bijvoorbeeld Vlaamse infrastructuurwerken. 
3. De beslissingen van de Vlaamse Regering over planprocessen zijn consulteerbaar via 
Kaleidos.
