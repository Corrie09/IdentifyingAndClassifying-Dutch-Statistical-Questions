title: VDAB - Bereik werkzoekenden en inactieven
thema: Werk
pdf link: https://docs.vlaamsparlement.be/pfile?id=2047483
thema link: https://www.vlaamsparlement.be/parlementaire-documenten/schriftelijke-vragen/1803275
SCHRIFTELIJKE VRAAG
nr. 264
van BOB SAVENBERG
datum: 12 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
VDAB  -  Bereik werkzoekenden en inactieven
Als arbeidsmarktregisseur voor arbeidsbemiddeling is VDAB de hoofdverantwoordelijke 
voor de toeleiding van werkzoekenden naar een job. Daarnaast onderneemt VDAB 
outreachende acties naar inactieven om hen aan te zetten zich (opnieuw) aan te bieden op 
de arbeidsmarkt, waar we nog steeds geconfronteerd worden met een grote krapte. Uit 
een analyse over het jaar 2022 merken we dat er maandelijks zowat 18.000 
werkzoekenden uitgestroomd zijn, waarvan ongeveer 80 procent naar een job.
1. Voor de jaren 2019 tot en met 2023 kreeg ik graag een overzicht in absolute cijfers 
per maand van het aantal werkzoekenden dat bij VDAB uitstroomde met opdeling 
naar:
a) uitstroom naar een job;
b) uitstroom naar de ziekteverzekering;
c) uitstroom naar pensionering;
d) uitstroom ten gevolge van overlijden;
e) uitstroom ten gevolge van verhuis naar het buitenland;
f) uitstroom naar het OCMW (leefloon);
g) uitstroom naar totale inactiviteit.
2. Hoeveel van die uitstroom van werkzoekenden naar een job gebeurde door werklozen 
die als zelfredzaam gecatalogeerd staan en vooral via de digitale dienstverlening en 
op eigen houtje een nieuwe job vonden? Cijfers graag per jaar voor de periode 2019 
tot en met 2023.
3. Hoeveel inactieven heeft VDAB in de periode 2019 tot en met 2023 bereikt via 
outreachende acties? Graag een overzicht per jaar en daarbinnen per categorie van 
inactieven (langdurig zieken, werkloos met bedrijfstoeslag (SWT’ers), huismoeders en 
-vaders enzovoort)?
4. Graag ook een overzicht van de concrete outreachende acties die VDAB in die periode 
heeft ondernomen, met opsplitsing per jaar.
5. Welke outreachende acties staan er in 2024 op de planning?
6. Eén van de belangrijkste kanalen om inactieven opnieuw aan de slag te krijgen zijn de 
re-integratietrajecten voor langdurig zieken. VDAB heeft daartoe een overeenkomst 
met het Rijksinstituut voor Ziekte- en Invaliditeitsverzekering (RIZIV), die voor 2024 
een streefcijfer van 12.000 nieuwe trajecten vooropstelt.
a) Graag kreeg ik een overzicht van het aantal opgestarte trajecten in de periode 
2019-2023 opgesplitst per jaar en daarbinnen naar geslacht, provincie en 
scholingsgraad.
b) Hoeveel van de opgestarte trajecten hebben geleid tot:
- een geslaagde re-integratie;
- stopzetting?
SCHRIFTELIJKE VRAAG
nr. 264
van BOB SAVENBERG
datum: 12 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
1. Het antwoord op vraag 1, zie bijlage 1, tabblad 1. We beschikken niet over alle 
gevraagde onderverdelingen, maar hebben alle beschikbare onderverdelingen 
opgenomen.
2. Het antwoord op vraag 2, zie bijlage 1, tabblad 2.
3. Het antwoord op vraag 3, zie bijlage 1, tabblad 3
4. VDAB richtte zich sinds het begin van deze legislatuur op het verruimen van het bereik 
van niet-beroepsactieve burgers. Om meer mensen te bereiken die stappen kunnen 
zetten naar werk, investeert VDAB blijvend in partnerschappen met andere overheden 
en organisaties die deze mensen kennen. VDAB connecteert maximaal met diverse 
betrokken partners in het ecosysteem van niet-beroepsactieven die ‘werk’ bij deze 
mensen (sneller) op de agenda kunnen zetten en zo stappen richting VDAB en 
arbeidsmarkt stimuleren. De voorbije jaren werden verschillende acties ondernomen. 
Hieronder worden de voornaamste acties opgenomen, aangezien meerdere acties 
doorheen verschillende jaren liepen, splitsen we dit op naar doelgroep en/of partner. 
Hieronder worden de voornaamste acties in kader van het bereiken van 
personen met gezondheidsuitdagingen/arbeidsongeschikt erkende burgers 
opgenomen:
a) Versterkte kennisdeling en bekendmaking van de werking en dienstverlening van 
VDAB en partners bij de brede bedrijfsgeneeskundige, behandelende en re-
integratiesector (vb. revalidatiecentra, adviserend artsen/paramedici van 
verschillende landsbonden en ziekenhuizen, bemiddelaars, vakbonden, externe 
diensten preventie en bescherming op het werk) door middel van informatiesessies, 
case bespreking, deelname aan (huisartsen)conferenties, informatiebrochures, 
webinars, enzovoort. Bijvoorbeeld, een mailing naar 8500 huisartsen om hen te 
informeren over aanbod VDAB en partners en het belang van werk bespreekbaar te 
maken met hun patiënten en eventueel door te verwijzen naar VDAB. Dit mede vanuit 
de doelstelling dat de behandelende en re-integratiesector het aspect ‘werk’ sneller 
bespreekbaar maakt met de klant en sensibiliseert dat werk herstellend kan zijn.
b) Versterkte kennisdeling en bekendmaking van de werking en dienstverlening van 
VDAB en partners bij burgers met gezondheidsproblemen door middel van 
informatiesessies, informatiebrochures, webinars, podcasts, vernieuwde 
landingspagina van VDAB (i.e., 
https://www.vdab.be/orienteren/gezondheidsprobleem).
c) VDAB startte een pilootproject op met arbeidsartsen van IDEWE en Mensura in 
2021. Daarmee werken we vanuit VDAB samen met arbeidsartsen toe naar een 
snellere toeleiding van arbeidsongeschikte werknemers die definitief ongeschikt 
bevonden werden voor het overeengekomen werk. Bijkomend zetten we via dit 
pilootproject in op het beter leren kennen van elkaars dienstverlening en drempels in 
de samenwerking in kader van communicatie. Dit pilootproject werd positief 
geëvalueerd en wordt momenteel in wetgeving gegoten om tot implementatie over te 
kunnen gaan. Intussen namen bijna alle externe en interne diensten preventie en 
bescherming op het werk deel aan een webinar georganiseerd door VDAB. Daarin 
werden ze geïnformeerd dat het einde van een traject bij de arbeidsarts, het begin kan 
zijn van een traject bij VDAB en op de hoogte gebracht van de VDAB dienstverlening.
d) Vanuit het partnerlandschap van VDAB werden ook acties opgezet. Zo zette GTB 
via het gegunde Europees Sociaal Fonds (ESF)-project “Wo Go To Work” in op het 
outreachend informeren, sensibiliseren en bereiken van arbeidsongeschikt erkende 
personen. Deze burgers kunnen mits goedkeuring van hun adviserend arts van het 
ziekenfonds een traject naar werk opstarten. 
e) Er werd veelvuldig samengezeten met de partners van de 
samenwerkingsovereenkomst (i.e., RIZIV, ziekenfondsen en VDAB) om te bekijken 
welke drempels er aanwezig zijn in de samenwerking en hoe deze weggewerkt konden 
worden. Ziekenfondsen kennen namelijk de volledige groep arbeidsongeschikt erkende 
burgers. Er werd maximaal ingezet op een mentaliteitswijziging naar “kansen bieden 
op werk”, ook voor burgers waar het in eerste instantie minder waarschijnlijk lijkt. Een 
belangrijk moment daartoe was de vernieuwing van de raamovereenkomst tussen 
RIZIV, de ziekenfondsen en VDAB eind 2022.
f) Vanuit DWSE vond in 2023 een communicatiecampagne plaats in kader van 
individueel maatwerk. Deze campagne beoogde bij te dragen tot de brede 
mentaliteitswijziging dat werken met ziekte of beperking kan, en de verschillende 
financiële en begeleidingsmogelijkheden bekend te maken.
Hieronder worden de voornaamste acties in kader van het bereiken van 
jongeren opgenomen:
a) Vanuit haar reguliere werking zet VDAB actief in op een aanpak voor jongeren 
waarvan sommige jongeren NEET (not in education, employment or training) zijn. Met 
het inzetten van bemiddelaars als jongerenconsulenten zet VDAB in op een individuele 
bemiddeling op maat van jongeren met een hogere ondersteuningsnood. Daarnaast 
heeft de jongerenconsulent een mandaat om outreachend te netwerken. Via dit 
concept zijn de jongerenconsulenten het aanspreekpunt en de laagdrempelige 
toegangspoort tot het aanbod van VDAB voor jongeren die moeilijk bereikt kunnen 
worden via de reguliere manier van werken maar ook voor scholen, jeugdwerk en 
jeugdwelzijnswerk door in te zetten op het uitbouwen van een sterk lokaal verankerd 
netwerk.
Er wordt al sterk ingezet op een warme overdracht van jongeren uit het ABO-jaar van 
het BUSO en leerlingen uit het deeltijds leren wanneer ze op het einde van hun 
schoolloopbaan geen werk in het vooruitzicht hebben. Ook andere (kwetsbare) 
jongeren kunnen warm overdragen en aangemeld worden bij VDAB dankzij het 
outreachende lokaal netwerk van de jongerenconsulenten.
In kader van de preventieve aanpak kwetsbare jongeren kunnen scholen ook beroep 
doen op een 'drop out, drop in' gesprek. Hier wordt de jongerenconsulent gevraagd 
voor een gesprek met één of meerdere jongeren die dreigen vroegtijdig uit te vallen. 
Focus is steeds het volgen van een onderwijs kwalificerend traject, of anders warme 
overdracht naar de VDAB-dienstverlening. 
VDAB zet in dit kader eveneens in op transitietrajecten. Enerzijds gaat VDAB de meest 
kwetsbare jongeren voor potentiële vroegtijdige schooluitval proberen te capteren. 
VDAB nam tussen 2020 en 2023 het promotorschap op van de ESF-transitietrajecten 
Pep Talk/Flip the Switch (ESF 493 en 562), een project van Departement Onderwijs 
en Vorming (DOV) en gericht op leerlingen in de tweede en derde graad van het 
(deeltijds) beroepssecundair en technisch onderwijs die door de school geïdentificeerd 
worden als potentiële vroegtijdige schoolverlaters. In deze transitietrajecten wordt 
(onderwijs)loopbaanbegeleiding en transitiebegeleiding aangeboden naar de 
arbeidsmarkt, naar tussenstappen om op die arbeidsmarkt een duurzame loopbaan 
aan te vatten, of naar een vervolgopleiding. Naast de rol als promotor binnen een 
Vlaanderenbreed project van transitietrajecten worden ook andere promotoren uit de 
oproep gestimuleerd om jongeren die na hun transitietraject de overgang naar de 
arbeidsmarkt maken warm over te dragen naar de jongerenconsulenten en 
dienstverlening van VDAB.
Anderzijds financiert VDAB sinds 2014 de GTB-transitietrajecten. In deze trajecten 
biedt GTB een individueel en intensief begeleidingstraject naar betaalde arbeid, dat 
reeds start tijdens de schoolfase (meer bepaald het laatste half jaar van het 
vermoedelijk laatste schooljaar). Doelgroep zijn jongeren met (een vermoeden van) 
een arbeidsbeperking  uit het hele onderwijsnet (BuSO, ASO, KSO, TSO, BSO, alsook 
hoger onderwijs …).
b) In het kader van de Youth Guarantee is er een lerend netwerk opgericht specifiek 
gericht om de positie van de kwetsbare NEET-jongeren te versterken. In de schoot 
hiervan is er in 2021 en 2022 onder andere een netwerkmoment opgezet met de 
sectoren en de jeugdorganisaties in samenwerking met VDAB, De Ambrassade en 
Departement WSE om elkaar te leren kennen en mogelijke jobopportuniteiten te 
signaleren. Deze twee edities waren heel succesvol met telkens meer dan 100 
deelnemers. Het doel was om kwetsbare jongeren makkelijker en sneller naar werk te 
helpen.
c) VDAB zet in op preventieve acties, door jongeren te informeren over haar werking, 
dit via samenwerkingsovereenkomsten met de onderwijskoepels, jongerendagen, 
schoolverlatersdagen, job-events en communicatie-acties.
d) Verder heeft VDAB sinds 2017 een datakoppeling met onderwijs met als doelstelling 
om ongekwalificeerde schoolverlaters die niet gekend zijn bij VDAB en niet aan het 
werk zijn of een andere opleiding starten, te kunnen identificeren en contacteren.
e) Met 85% van alle Vlaamse steden en gemeenten is een 
samenwerkingsovereenkomst afgesloten om bij te dragen aan de 80% 
werkzaamheidsgraad. In elke samenwerkingsovereenkomst worden acties uitgewerkt 
op maat van de lokale realiteit, de arbeidsmarktdata betreffende 
jongerenwerkloosheid. Vaak werken lokale besturen heel gericht samen met lokale 
actoren.
Verschillende ESF-oproepen richtten zich op het bereiken van niet-
beroepsactieven: 
a) Op de zoekconferentie ‘Elk talent telt’ (2019) stelden de deelnemers vast dat de 
toegang tot betaalbare kinderopvang een belangrijke drempel is voor niet-
beroepsactieve vrouwen met een migratieachtergrond, waaronder herintreders. Op 
deze vaststelling werd verder gewerkt door ESF Vlaanderen, het Agentschap 
Opgroeien en VDAB, wat resulteerde in de ESF-oproep: “Nieuwe krachten voor de 
kinderopvang”. Via deze oproep wordt de instroom van kwetsbare werkzoekenden en 
niet-beroepsactieven in de functie van kinderbegeleiders in de kinderopvang voor 
baby’s en peuters gestimuleerd en versterkt. 
b) Via de ESF-oproep Outreach & Activering (ESF-oproepen 457, 490) experimenteren 
partners tussen 2019 en 2023 met innovatieve methodieken om niet-beroepsactieve 
personen en personen voor wie het bestaande aanbod van VDAB en partners als 
ontoereikend beschouwd wordt, te bereiken en te begeleiden. Een aantal lokale 
besturen engageerden zich in samenwerking met VDAB tot projectpartnerschappen.
c) Via de ESF-oproep Tewerkstellingstrajecten/Tewerkstellingsprojecten voor 
kwetsbare werkzoekenden (ESF 455) experimenteren partnerschappen van steden, 
werkgeversorganisaties, sectororganisaties en werkgevers om niet-beroepsactieve 
personen toe te leiden, te begeleiden en/of op te leiden richting concrete vacatures, 
alsook na aanwerving te begeleiden op de werkvloer. 
d) De ESF-oproep lokale partnerschappen voor jongeren (ESF-oproepen 510, 528 en 
542) speelt tussen 2021 en 2023 een belangrijke rol in de aanpak van VDAB van 
kwetsbare jongeren. Deze ESF-oproep speelt op een flexibele manier in op de 
hulpvragen van jongeren op meerdere levensdomeinen. Door bottom-up initiatieven 
in de lokale partnerschappen voor jongeren worden de meest kwetsbare jongeren in 
een op maat gemaakt traject opgenomen, dat lokaal verankerd is. 
Daarnaast wordt een deel van de niet-beroepsactieven gevat door de 
verplichte inschrijving bij VDAB. Deze groepen hebben evenwel geen 
verplichting om in te gaan op het aanbod van VDAB vanuit hun statuut 
‘inburgeraar’ of ‘sociale huurder’:
a) Dankzij het hertekende inburgeringsbeleid dient iedere inburgeraar met een 
getekend inburgeringscontract zich bij VDAB in te schrijven sinds 1 maart 2022. VDAB 
of het OCMW/lokaal bestuur staat in voor de opvolging én begeleiding van de 
inburgeraar in het kader van activering vanaf de inschrijving. Daartoe wisselen VDAB 
of het OCMW/lokaal bestuur enerzijds en de agentschappen integratie en inburgering 
de nodige gegevens uit. VDAB zal inburgeraars die ingeschreven zijn als 
werkzoekende, zowel tijdens als na hun inburgeringstraject, actief begeleiden naar de 
arbeidsmarkt en zo bijdragen aan hun economische zelfredzaamheid. 
b) Sinds 1 januari 2023 moeten bepaalde categorieën sociale huurders zich ook 
verplicht inschrijven bij VDAB. 
c) Op 21 april 2023 werd het “Decreet tot toeleiding van tijdelijk ontheemden uit 
Oekraïne naar (beroeps)opleidingen en naar de arbeidsmarkt via de verplichte 
inschrijving bij de Vlaamse Dienst voor Arbeidsbemiddeling en Beroepsopleiding” 
goedgekeurd.
VDAB werkt nauw samen met Lokale Besturen om niet-beroepsactieven en 
leefloongerechtigden te informeren, te sensibiliseren en/of te activeren voor 
de arbeidsmarkt:
a) VDAB tracht met elk lokaal bestuur samenwerkingsovereenkomsten af te sluiten. 
Hierin wordt onderzocht  welke acties op (boven)lokaal kunnen opgezet worden. De 
samenwerkingsovereenkomsten dragen bij dat er, supplementair aan de 
bovenstaande projecten ESF, acties worden uitgewerkt om niet-beroepsactieven via 
lokale partnerschappen te informeren en te sensibiliseren voor de krapte op de 
arbeidsmarkt.
b) Via de samenwerkingsovereenkomsten VDAB en Lokale Besturen worden acties 
afgesproken om de toeleiding van leefloners naar de arbeidsmarkt te versterken. 
Daartoe worden onder meer lerende netwerken regionaal georganiseerd tussen VDAB-
bemiddelaars en OCMW-arbeidstrajectbegeleiders om kennis en know how op vlak van 
activering uit te wisselen. Er worden bijvoorbeeld lokale afspraken gemaakt om 
klantenportefeuilles van arbeidstrajectbegeleiders OCMW te screenen. In elke 
samenwerkingsovereenkomst VDAB-Lokaal Bestuur worden concrete afspraken 
gemaakt. Door middel van een dashboard worden een aantal resultaten, zoals het 
gebruik van de activeringsinstrumenten Tijdelijke WerkErvaring OCMW en Wijk-
werken via VDAB beschikbaar gesteld ter opvolging.
Daarnaast wordt er in de overlegfora met de lokale besturen die een SO hebben 
afgesloten, onderzocht of en welke supplementaire acties lokaal kunnen opgezet 
worden om andere groepen niet-beroepsactieven die niet gekend zijn bij VDAB of 
OCMW te bereiken. De bereidheid van de lokale besturen in deze is schaars, zo blijkt 
uit deze gesprekken en eveneens uit de bevraging bij lokale besturen in het kader van 
de Werkgelegenheidsconferentie ‘samen en lokaal voor werk’ die voorjaar 2023 werd 
uitgevoerd.
Die resultaten kunnen nagelezen worden op 
https://www.vlaanderen.be/departement-werk-sociale-economie/samen-en-lokaal-
voor-werk . 
Daarnaast hebben VDAB en Fedasil een samenwerkingsovereenkomst ondertekend op 
5 januari 2024. Door in te zetten op tewerkstelling van asielzoekers dragen Fedasil en 
VDAB bij aan de verhoging van de werkzaamheidsgraad en wordt een win-win situatie 
gecreëerd waarin de asielzoeker zijn proceduretijd zinvol kan invullen, competenties 
kan verwerven en een actieve bijdrage aan de maatschappij kan leveren.
Als communicator kan VDAB zich rechtstreeks richten tot alle Vlaamse burgers, zoals 
brede communicatiecampagnes. VDAB mag evenwel burgers die niet ingeschreven zijn 
niet gericht persoonlijk benaderen. In 2023 zette VDAB met de campagne “WOW wat 
jij allemaal kan met begeleiding van VDAB” sterk in op het aanspreken van niet-
beroepsactieven. De campagne zet in de verf dat VDAB er is voor elke burger, niet 
enkel uitkeringsgerechtigd werkzoekenden. Bijkomend belicht de campagne het aspect 
dat elke burger competenties bezit die gegeerd zijn op de arbeidsmarkt en iedereen 
de stap kan zetten richting werk, met begeleiding van VDAB indien gewenst. De 
campagne focuste op (NEET)jongeren, mensen eind vijftig, mensen die willen re-
integreren naar werk en mensen die ervoor kozen om een zorgtaak op te nemen De 
campagne was te zien op tv en te horen via radiospotjes. Ook in het straatbeeld en op 
sociale media was de campagne te zien. Door de campagne zo breed te voeren, wil 
VDAB zoveel mogelijk mensen bereiken, ook mensen die momenteel nog niet actief op 
zoek zijn naar een job.
Verder onderzoekt VDAB via het pilootproject “Kosteloze loopbaanbegeleiding voor 
niet-beroepsactieven” of erkende loopbaanbegeleiders niet-beroepsactieven kunnen 
bereiken. Bijkomend onderzoekt VDAB de nood aan deze dienstverlening en heeft de 
opdracht als doel om niet-beroepsactieven stappen richting de arbeidsmarkt te laten 
initiëren.
5. Vanuit een oproep van Europa WSE (ESF) zijn sinds begin 2024 44 lokale 
partnerschappen van start gegaan. De doelstelling is dienstverlening aan 
werkzoekenden/personen met complexe noden aanbieden om hen stappen richting 
arbeidsmarkt te laten zetten. De lokale besturen zetten daar samen met VDAB hun 
schouders onder, in samenwerking met (dienstverlenende) partners. Er zullen 
outreachende en geïntegreerde acties opgezet worden voor de niet-beroepsactieve 
arbeidsreserves met het oog op sociale inclusie en potentieel inzetbaarbaarheid op de 
arbeidsmarkt. Deze ruime benadering stelt ons ook in staat om multidisciplinair de 
personen te benaderen die op het kruispunt staan van verschillende drempels. 
Daarnaast biedt dit project leerervaringen om complexe arbeidsmarktvraagstukken 
vanuit een netwerkorganisatie samen vorm te geven en aan te pakken.
Voor de groep van personen met gezondheidsuitdagingen lanceerde DWSE een oproep 
”Vindplaatsgericht en outreachend bereiken van personen met 
gezondheidsuitdagingen in een welzijns- en zorgsetting”. Deze oproep dient om acties 
in een welzijns- of zorgsetting op te zetten om personen met gezondheidsuitdagingen 
vroegtijdig te bereiken en te sensibiliseren om stappen te zetten richting hun terugkeer 
naar de arbeidsmarkt. De bijkomende acties moeten bijdragen aan minstens 4.000 
personen op jaarbasis bijkomend naar VDAB toe te leiden. Hiervoor trok minister 
Brouns een budget uit van 6 miljoen. De gegunde partners zijn op 1 februari 2024 
gestart. De projecten kennen een looptijd van 2 jaar.
6.
a) Het antwoord op vraag 6a, zie bijlage 1, tabblad 4.
b) Het antwoord op vraag 6b, zie bijlage 1, tabblad 5. De cijfers voor 2023 zijn 
uiteraard nog niet volledig representatief, gezien nog veel trajecten lopend zijn. 
BIJLAGEN 
1.11477 - SV 264 - CIJFERS IFV DEELVRAAG 1, 2, 3 EN 6
 
