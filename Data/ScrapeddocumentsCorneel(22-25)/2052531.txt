title: Kinderopvang - Opstart handhavingstraject geschorste voorzieningen
thema: Welzijn en Gezin
pdf link: https://docs.vlaamsparlement.be/pfile?id=2052531
thema link: https://www.vlaamsparlement.be/parlementaire-documenten/schriftelijke-vragen/1811445
SCHRIFTELIJKE VRAAG
nr. 288
van ILSE MALFROOT
datum: 8 maart 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Opstart handhavingstraject geschorste voorzieningen
Een kinderopvanginitiatief leeft een aantal voorwaarden na om in orde te zijn met de 
vergunning of subsidies. Die regels zijn er om de onthaalouders, de medewerkers, de 
ouders en hun kinderen een veilige en kwaliteitsvolle opvang te bieden. 
Opgroeien volgt dat op aan de hand van documenten en de verslagen van Zorginspectie.
1. Graag een overzicht voor de periode 2014 tot nu van het aantal voorzieningen dat 
werd geschorst, nog geschorst is, of de schorsing werd opgeheven en waarbij door 
Opgroeien een handhavingstraject werd opgestart, opgesplitst volgens: 
a) reden tekort of reden handhaving; 
b) naam voorziening; 
c) vergunningstype; 
d) subsidietrap van de subsidiegroep; 
e) organisator (+ type organisator).
2. Hoe evalueert de minister die cijfers?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 288 van 8 maart 2024
van ILSE MALFROOT
1. Een overzicht van het aantal locaties waarvan sinds 2022 de vergunning werd 
geschorst, is te vinden in een recent ontwikkeld dashboard op de website van 
Opgroeien via de volgende link: https://www.opgroeien.be/kennis/cijfers-en-
onderzoek/kinderopvang-babys-en-peuters/cijfers-op-maat#toc-opheffingen-en-
schorsingen.
Naam en toenaam van opvanglocaties en organisatoren werden enkel gegeven in 
kader van de parlementaire onderzoekscommissie. 
Een schorsing gaat altijd gepaard met een handhavingstraject. De link tussen de reden 
tot handhaving en effectieve schorsing van de opvanglocatie kan niet eenduidig 
worden gelegd in het rapporteringssysteem van Opgroeien, wel in de individuele 
dossiers. 
Subsidietrap van de subsidiegroep waar de locatie onder valt (geen eenduidige link te 
maken tussen locatie en subsidietrap).
 Locaties
ENKEL T2A 9
ENKEL T2B 1
GEEN SUBSIDIE T1, T2 of T3 34
T2A en T2B 1
T3 ENKEL T2A 1
Totaal 46
Volgens rechtsvorm organisator
 Locaties
Feitelijke vereniging/Maatschap 4
Natuurlijk persoon 13
OCMW 1
Vennootschap 6
Vennootschap onder firma (VOF) 1
vzw 21
Totaal 46
2. In 2022 hebben de eerste meldingen in de pers van wantoestanden in de kinderopvang 
geleid tot een grotere alertheid bij alle actoren (opvang, ouders, anderen). Dat vertaalt 
zich ook in het aantal opvanglocaties dat tijdelijk werd gesloten (geschorst), vooral in 
2022. Hoewel de aanpak die naar aanleiding van de wantoestanden werd uitgewerkt, 
wordt aangehouden en doorgezet, zien we een kleine afname van het aantal 
opvanglocaties dat in 2023 effectief werd geschorst. In beide jaren gaat het om minder 
dan 1% van het totaal aantal actieve opvanglocaties. 
