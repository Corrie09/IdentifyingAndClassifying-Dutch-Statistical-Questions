title: Bebossingsprojecten - West-Vlaanderen
thema: Natuur en Milieu
pdf link: https://docs.vlaamsparlement.be/pfile?id=2050500
thema link: https://www.vlaamsparlement.be/parlementaire-documenten/schriftelijke-vragen/1803196
SCHRIFTELIJKE VRAAG
nr. 343
van BRECHT WARNEZ
datum: 9 februari 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Bebossingsprojecten  -  West-Vlaanderen
In de strijd tegen de klimaatopwarming en in het belang van het welzijn en de gezondheid 
van de inwoners van Vlaanderen, heeft deze Vlaamse Regering een versterkte inspanning 
beloofd voor de ontwikkeling van natuur- en bosgebieden in Vlaanderen.
De Vlaamse Regering stelt in haar regeerakkoord 10.000 extra hectare bos in het 
vooruitzicht tegen 2030. Om dat te kunnen verwezenlijken, kondigde de minister daarom 
samen met natuurverenigingen een bosuitbreidingsplan aan.
De provincie West-Vlaanderen heeft, in vergelijking met de andere Vlaamse provincies, 
relatief weinig bosoppervlakte op haar grondgebied. 2,5% van de oppervlakte is in West-
Vlaanderen bebost, terwijl dat in Limburg het achtvoud daarvan is.
De Vlaamse overheid biedt nu twee soorten subsidies aan voor de aankoop van gronden 
voor bebossing: de ‘Aankoop gronden voor bebossing’ voor particulieren en de ‘Subsidie 
voor aankoop van gronden door lokale besturen’, voor lokale besturen. Er is dan ook nog 
een subsidie voor de bebossing, ‘subsidie bebossing’ en daarnaast zijn er nog 
projectsubsidies voor inrichtingswerken. 
Gelieve de gevraagde gegevens in een Excel-bestand weer te geven.
1. Kan de minister een overzicht geven van de bebossing in de provincie West-Vlaanderen 
in de periode 2018-2023? Graag ook steeds met vermelding van de locatie en 
gemeente, de oppervlakte en de eventuele subsidie per bebossingsproject.
2. Graag de bedragen per soort bebossingssubsidie voor Vlaanderen, per provincie.
3. Welk type subsidie werd het meest gebruikt in 2023?
a) Hoe evalueert de minister de toepassing van de subsidiemogelijkheden met het 
oog op het te bereiken resultaat? 
b) Denkt de minister dat de doelstelling die de regering voorop heeft gesteld tegen 
2030 nog altijd haalbaar is? Wat zijn de argumenten daarvoor?
c) Welke uitdagingen ziet de minister op dat vlak?
4. Weet de minister hoeveel bebossingsprojecten gebruikmaakten van die subsidies in 
West-Vlaanderen in 2023? Graag een overzicht per gemeente, met vermelding van 
het project.
5. In hoeverre is er volgens de minister nood aan extra inspanningen en welke eventuele 
plannen heeft zij om de bebossing in West-Vlaanderen onder handen te nemen?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 343 van 9 februari 2024
van BRECHT WARNEZ
1. Ik verwijs naar mijn antwoorden op uw schriftelijke vraag nr. 458 van 9 februari 2023 
en uw schriftelijke vraag nr. 341 van 9 februari 2024.
2. Ik verwijs naar mijn antwoorden op uw schriftelijke vraag nr. 458 van 9 februari 2023 
en uw schriftelijke vraag nr. 341 van 9 februari 2024.
3. Ik verwijs naar mijn antwoord op uw schriftelijke vraag nr. 458 van 9 februari 2023.
4. Ik verwijs naar mijn antwoord op uw schriftelijke vraag nr. 341 van 9 februari 2024.
5. Ik verwijs naar mijn antwoord op uw schriftelijke vraag nr. 458 van 9 februari 2023.
