title: Geïntegreerd investeringsprogramma (GIP) 2024 - De Lijn Maaseik
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2036069
thema link: https://www.vlaamsparlement.be/parlementaire-documenten/schriftelijke-vragen/1796433
SCHRIFTELIJKE VRAAG
nr. 527
van SOFIE MERTENS
datum: 22 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  De Lijn Maaseik
In het ontwerp geïntegreerd investeringsprogramma 2024 vinden we alle investeringen 
terug die de zeven verschillende entiteiten van het beleidsdomein Mobiliteit en Openbare 
werken plannen in 2024.
In het ontwerp GIP 2024 is voor De Lijn in Maaseik voor de uitvoering (GIP003023/01) 
26.000 euro budget gereserveerd. In het definitieve GIP 2023 werd 760.000 euro budget 
ingeschreven.
Op mijn schriftelijke vraag nr. 1013 van 22 maart 2023 antwoordde de minister dat er een 
akkoord gesloten moest worden met de stad Maaseik over het concept en de locatie. 
Aansluitend zou het aanbestedingsdossier opgemaakt worden. Na de aanbestedingsfase 
en de goedkeuring van het gunningsvoorstel door de raad van bestuur van De Lijn zouden 
de werken besteld en aangevat kunnen worden.
1. Wat houden die werken opgenomen in het ontwerp GIP 2024 precies in? Zijn het 
dezelfde als opgenomen in het definitieve GIP 2023?
2. Waarom wordt het project opnieuw opgenomen in het ontwerp GIP 2024 maar voor 
een ander bedrag? Wat zijn de redenen van de vertraging in het dossier?
3. Welke stappen werden er in dat dossier al gezet in 2023?
4. Werd er een akkoord gesloten met stad Maaseik over het concept en de locatie? Zo 
niet, waarom niet en wanneer mogen we dat verwachten?
5. Werd het dossier al aanbesteed? Zo niet, waarom niet en wanneer mogen we de 
aanbesteding verwachten? Zo ja, heeft de raad van bestuur van De Lijn het 
gunningsvoorstel al goedgekeurd?
6. Wanneer zullen de werken aangevat worden? 
7. Wat is de verdere timing en planning van het project?
8. Wat is de stand van zaken van het project?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 527 van 22 januari 2024
van SOFIE MERTENS
1. De voorziening in het GIP 2024 is voor de kapitalisatie van de projectmedewerkers.
Het programma van eisen werd door basisbereikbaarheid aangepast, waardoor het 
terrein aan de Van Eycklaan, dat voorzien was in de samenwerkingsovereenkomst, te 
krap is geworden. Op advies van de GECORO (Gemeentelijke Commissie voor 
Ruimtelijke Ordening) werd besloten een alternatieve locatie te zoeken voor het 
busstation. 
In navolging van de schriftelijke vraag nr. 1013 van 22 maart 2023 werd geen akkoord 
gevonden met de stad over het concept en de locatie.
2. Zie het antwoord op vraag 1.
3. Er werd beslist dat de eerder gekozen locatie op de Van Eycklaan niet langer geschikt 
is en dat er wordt uitgekeken naar een alternatieve locatie.
4. Zie de antwoorden op vragen 1 en 3. De Lijn wil samen met de stad Maaseik zo snel 
mogelijk tot een geschikte locatie komen.
5. Zie de antwoorden op vragen 1 en 3. Er loopt momenteel een locatieonderzoek door 
de stad Maaseik en De Lijn. Zodra de nieuwe locatie gekend is, kan een nieuwe studie 
voor het busstation gestart worden.
6. Dat moet nog nader bepaald worden.
7. Dat zal door de stad Maaseik en De Lijn bepaald worden.
8. Zie bovenstaande antwoorden.
