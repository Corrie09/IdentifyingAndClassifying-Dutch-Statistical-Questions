title: Kruispunt Groenendaallaan-Gildenstraat Antwerpen - Wegdek
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2046770
thema link: https://www.vlaamsparlement.be/parlementaire-documenten/schriftelijke-vragen/1801911
SCHRIFTELIJKE VRAAG
nr. 648
van ANNICK DE RIDDER
datum: 8 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Kruispunt Groenendaallaan-Gildenstraat Antwerpen  -  Wegdek
Het Agentschap Wegen en Verkeer (AWV) is beheerder van ongeveer 7000 kilometer 
gewest- en snelwegen en meer dan 7700 kilometer fietspaden. 
Een van die gewestwegen is de Groenendaallaan in Antwerpen. Deze gewestweg vertoont, 
op het kruispunt met de Gildenstraat, verschillende diepe kraters en oneffenheden die voor 
de veiligheid van de vele passanten best worden weggewerkt. 
Aangezien AWV verantwoordelijk is voor het beheer van die gewestweg, graag de volgende 
vragen aan de minister. 
Is de problematiek van het slechte wegdek op het kruispunt van de Gildenstraat en de 
Groenendaallaan bekend bij AWV? Staan er onderhoudswerken gepland? Zo ja, wanneer? 
Zo niet, waarom niet? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 648 van 8 februari 2024
van ANNICK DE RIDDER
De problematiek van het slechte wegdek op het kruispunt van de Gildenstraat en de 
Groenendaallaan is bekend bij het Agentschap Wegen en Verkeer (AWV). Deze locatie 
heeft structureel onderhoud nodig, waarbij de wegverharding vernieuwd wordt tot op de 
fundering. Tot aan het structureel onderhoud van het wegdek zet AWV in op tijdelijke 
herstellingen, onder andere met koudasfalt.
Gezien de nabije aanwezigheid van de Oosterweelwerf is het belangrijk om de weg 
voldoende beschikbaar te houden voor het lokale verkeer en dienen de onderhoudscycli 
van deze weg te worden geco√∂rdineerd met de andere werken in de buurt.
