title: Departement Buitenlandse Zaken - Ondersteuning thuiswerkend personeel
thema: Buitenlands beleid
Vlaamse administratie
pdf link: https://docs.vlaamsparlement.be/pfile?id=2011903
thema link: https://www.vlaamsparlement.be/parlementaire-documenten/schriftelijke-vragen/1775811
SCHRIFTELIJKE VRAAG
nr. 46
van BRECHT WARNEZ
datum: 26 oktober 2023
JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
ICT EN FACILITAIR MANAGEMENT
Departement Buitenlandse Zaken  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Buitenlandse Zaken:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Buitenlandse Zaken nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij het Departement Buitenlandse Zaken nog geen initiatieven genomen zijn 
omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, 
CULTUUR, DIGITALISERING EN FACILITAIR MANAGEMENT
ANTWOORD
op vraag nr. 46 van 26 oktober 2023
van BRECHT WARNEZ
Sinds 1 september 2020 is het departement Buitenlandse Zaken gefuseerd met het 
departement Kanselarij en Bestuur tot het Departement Kanselarij en Buitenlandse 
Zaken. Aldus zijn er geen personeelsleden meer behorend tot het departement 
Buitenlandse Zaken waarvoor telewerk ondersteund wordt. Voor de desbetreffende cijfers 
met betrekking tot 2019 t.e.m. 2021 verwijs ik naar mijn antwoord op uw schriftelijke 
vraag nr. 137 van 10 januari 2022.  
