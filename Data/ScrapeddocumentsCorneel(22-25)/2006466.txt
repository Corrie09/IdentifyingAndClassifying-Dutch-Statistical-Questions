title: Doortrekking N41 Dendermonde-Aalst - Studie
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2006466
thema link: https://www.vlaamsparlement.be/parlementaire-documenten/schriftelijke-vragen/1771539
SCHRIFTELIJKE VRAAG
nr. 90
van MIEKE SCHAUVLIEGE
datum: 13 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Doortrekking N41 Dendermonde-Aalst  -  Studie
Ik heb enkele bijkomende vragen naar aanleiding van het antwoord op mijn schriftelijke 
vraag nr. 1637 van 5 september 2023.
In haar antwoord stelt de minister dat de studie tot op heden nog niet is opgestart: “Na 
een selectie van de wegcategorie/functie van de N41 door de vervoerregioraad Aalst zal 
deze studie opgestart worden.”
Nochtans antwoordt de minister op een schriftelijke vraag van Freya Saeys (nr. 1576 van 
1 september 2021) met de resultaten van de verkeerstelling die kaderen in de lopende 
studie van 2017 in opdracht van toenmalig bevoegd minister Ben Weyts.
Ook wordt de studie betreffende de doortrekking van de N41 tussen Aalst en Dendermonde 
vermeld in een schrijven van het Agentschap Wegen en Verkeer (AWV) in 2018: “Eind 
2017 is hiertoe het studiebureau Tractebel Engineering NV aangesteld om het ontwerp van 
de N41, volgend uit het Plan-MER en PRUP, verder uit te werken. Het studiebureau heeft 
het voorkeurstracé voor de N41 ondertussen herbekeken en ziet een mogelijk alternatief 
tracé. .. Het voorontwerp van dit tracé is momenteel afgerond.”
1. Wat was de kostprijs van de uitwerking van het ontwerp van de N41 door het 
studiebureau Tractebel Engineering nv? Met welke middelen werd de studie betaald, 
m.a.w. werd de studie betaald met het voorbehouden budget van 700.000 euro van 
toenmalig bevoegd minister Weyts in 2017?
2. Wanneer werd de opdracht van het studiebureau Tractebel Engineering nv afgerond? 
Heeft het studiebureau nog andere opdrachten gedaan in het kader van de 
doortrekking N41 Dendermonde-Aalst? Graag een overzicht, met vermelding van 
kostprijs en status van de opdracht.
3. Wat is de termijn van de beslissing door de vervoerregioraad Aalst over de selectie 
van de wegcategorie/functie van de N41?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 90 van 13 oktober 2023
van MIEKE SCHAUVLIEGE
1. Het dienstencontract werd voor 773.927,50 euro (excl. BTW) of 936.452,28 euro (incl. 
BTW) gegund aan Tractebel Engineering.
2. Zoals vermeld in het antwoord op uw schriftelijke vraag nr. 1637 van 5 september 
2023 is deze studie nog niet aangevat. Ter voorbereiding, en als antwoord op enkele 
vragen vanuit de gemeente Lebbeke, werd wel de (technische) haalbaarheid (met o.a. 
een verkeersstelling voor een update van het verkeersmodel) van het voorkeurstracé 
uit het PRUP bestudeerd. Voor dit laatste werd 158.726,71 euro (excl. BTW) uitbetaald.
3. Het mobiliteitsplan van de vervoerregio Aalst was in openbaar onderzoek tot 2 
november 2023. Het is de bedoeling dit plan eind dit jaar te laten goedkeuren. Zie ook:
https://www.vlaanderen.be/basisbereikbaarheid/vervoerregios/vervoerregio-aalst
