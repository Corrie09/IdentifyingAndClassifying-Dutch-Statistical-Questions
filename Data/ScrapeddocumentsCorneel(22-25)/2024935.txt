title: Eerste graad secundair onderwijs - Leerkrachten met een masterdiploma
thema: Onderwijs en Vorming
pdf link: https://docs.vlaamsparlement.be/pfile?id=2024935
thema link: https://www.vlaamsparlement.be/parlementaire-documenten/schriftelijke-vragen/1788202
SCHRIFTELIJKE VRAAG
nr. 193
van HILÂL YALÇIN
datum: 14 december 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Eerste graad secundair onderwijs  -  Leerkrachten met een masterdiploma
We weten dat de minister de opleiding master in het basisonderwijs mogelijk zal maken 
om op die manier het basisonderwijs met extra expertise te versterken. Ook in de eerste 
graad van het secundair onderwijs zijn er leerkrachten met een masterdiploma aan de slag 
hoewel ze voor die uren niet vergoed worden als master.
1. Kan de minister een overzicht geven van het recentste cijfer van het aantal 
leerkrachten met een masterdiploma dat momenteel aan de slag is in de eerste graad 
van het secundair onderwijs? Graag een overzicht per provincie.
2. Kan de minister ook een overzicht van de masters werkzaam in de eerste graad van 
het secundair onderwijs doorheen de tijd bezorgen, meer bepaald de evolutie in de 
laatste vijf jaar? Graag een overzicht per provincie.
3. Zal de minster die maatregel nog evalueren en herbekijken om leerkrachten met een 
masterdiploma die graag lesgeven in de eerste graad van het secundair onderwijs ook 
te vergoeden op basis van hun diploma?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 193 van 14 december 2023
van HILÂL YALÇIN 
Aan het beantwoorden van deze schriftelijke vraag gaat een gegevensbevraging vooraf. 
Het Agentschap voor Onderwijsdiensten (AGODI) raadpleegde de databanken op 
05/01/2024.
Voor de gevraagde cijfers verwijs ik graag naar de tabel in bijlage. Het totaal aantal 
combinaties leerkracht-provincie is groter dan het totaal aantal leerkrachten. Een 
leerkracht die is aangesteld in meer dan 1 provincie wordt in elke provincie afzonderlijk 
geteld. Dit veroorzaakt dubbeltellingen.
Momenteel ligt de focus op de master in het basisonderwijs waarvoor de specifieke 
modaliteiten nog verder uitgewerkt worden. Ik geef u wel graag mee dat volgens de huidige 
regelgeving masters in de klassieke talen voor het vak Latijn, Grieks, antieke cultuur en 
klassieke studiën in de eerste graad reeds op masterniveau verloond worden, op 
voorwaarde dat ze over een bewijs van pedagogische bekwaamheid beschikken. Deze 
groep is ook vervat in cijfers in bijlage. 
BIJLAGE
Overzicht
