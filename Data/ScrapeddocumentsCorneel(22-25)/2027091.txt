title: Renovatie uitwateringskokers Afleidingskanaal Leie en Leopoldkanaal - Kostprijs en planning
thema: Openbare werken
pdf link: https://docs.vlaamsparlement.be/pfile?id=2027091
thema link: https://www.vlaamsparlement.be/parlementaire-documenten/schriftelijke-vragen/1789022
SCHRIFTELIJKE VRAAG
nr. 400
van BERT MAERTENS
datum: 15 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Renovatie uitwateringskokers Afleidingskanaal Leie en Leopoldkanaal  -  Kostprijs en 
planning
In haar antwoord op de schriftelijke vraag nr. 1064 van 30 maart 2023 van Mercedes Van 
Volcem stelde de minister: “Op heden zijn in de drie kokers samen de betonherstellingen 
voor 5% en de anticorrosiewerken voor 95% uitgevoerd. Rekening houdende met 
eenzelfde jaarlijks beschikbaar budget (1,3 mio euro) is de verwachting dat de 
renovatiewerken aan de uitwateringskokers volledig kunnen worden afgerond na 2030.”
1. Kan de minister de actueel geraamde totale kostprijs voor de renovatie van de 
uitwateringskokers meedelen? 
2. Kan de minister de actuele planning (tot na 2030) ter beschikking stellen? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 400 van 15 december 2023
van BERT MAERTENS
1. De actuele geraamde totale kostprijs voor de renovatiewerken bedraagt 36 miljoen 
euro. De raming omvat de kostprijs van de reeds uitgevoerde werken sinds 2008 (20 
miljoen euro) en de geraamde nog te verwachten kosten voor de nog uit te voeren 
renovatiewerken (16 miljoen euro). De geraamde nog te verwachten kosten zijn nog 
verder te detailleren en bij te stellen (mogelijks te verhogen) na een betononderzoek 
dat in de loop van 2024 zal worden uitgevoerd.
2. Het gepland einde der werken wordt, op basis van de huidige jaarlijks beperkte 
budgettaire middelen, niet vroeger verwacht dan 2034. Deze timing is volledig 
afhankelijk van de grootte van de jaarlijks voorziene budgetten voor dit project.
