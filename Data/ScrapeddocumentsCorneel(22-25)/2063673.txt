title: Publieke laadpalen - Aanvraag door besloten vennootschappen
thema: Energie
Mobiliteit en Verkeer
pdf link: https://docs.vlaamsparlement.be/pfile?id=2063673
thema link: https://www.vlaamsparlement.be/parlementaire-documenten/schriftelijke-vragen/1823991
 
SCHRIFTELIJKE VRAAG  
 
nr. 858 
van TINE VAN DER VLOET  
datum: 26 april 2024  
 
 
aan LYDIA PEETERS  
VLAAMS MINISTER VAN MOBILITEIT EN OPENBARE WERKEN  
 
 
 
Publieke laadpalen  -  Aanvraag door b esloten vennootschappen  
 
Burgers, ondernemingen, organisaties en taxi -/deelwagenbedrijven kunnen via een 
onlineformulier een publieke laadpaal aanvragen op het openbaar domein. D at kan enkel 
als ze geen plaats hebben voor een laadpaal en als een publiek laadstation te veraf is. Als 
dat het geval is,  kunnen ze een laadpaal op maximaal 250 meter van hun deur krijgen.  
 
Op de website vlaanderen.be staan de specifieke voorwaarden vermeld waaraan men moet 
voldoen om een laadpaal op het openbaar domein te kunnen installeren. Een van die 
voorwaarden is het ontbreken van een publiek toegankelijk laadpunt binnen een straal van 
250 meter.  
 
1. Kan een besloten vennootschap ( bijvoorbeeld  een woonmaatschappij) een aanvraag 
indienen voor een publieke laadpaal?  
 
2. Kan een besloten vennootschap die publieke laadpaal privatiseren, als hij door 
zonnepanelen op eigen patrimonium wordt gevoed? Zo ja, wat is de precieze juridische 
grond daarvoor?  
  LYDIA PEETERS  
VLAAMS  MINISTER VAN MOBILITEIT  EN OPENBARE WERKEN  
 
 
ANTWOORD  
op vraag nr.  858 van 26 april 2024  
van TINE VAN DER VLOET 
 
 
 
1. Ja, e en besloten vennootschap (bijvoorbeeld een woonmaatschappij) kan een 
aanvraag indienen voor een publieke laadpaal.  
 
2. Vermits dit ‘Paal volgt Wagen’ systeem uitsluitend is uitgewerkt voor de plaatsing van 
publieke laadpalen op het openbare domein , mag deze laadpaal niet geprivatiseerd  
worden. Een vennootschap kan altijd een private laadpaal plaatsen en die voeden met 
eigen zonnepanelen, maar dan spreken we over een private laadpaal die niet via de 
Vlaamse concessie kan geplaatst worden . Dat kan – op het private domein  - wel voor 
eigen rekening.  
