title: Project 'Gent Spoort' - Tunnels en tramlijnen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022191
thema link: https://www.vlaamsparlement.be/parlementaire-documenten/schriftelijke-vragen/1784368
SCHRIFTELIJKE VRAAG
nr. 324
van STIJN DE ROO
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Project 'Gent Spoort'  -  Tunnels en tramlijnen
Op 18 april 2023 zette de minister haar handtekening onder 'Gent Spoort'. 
Dat project voorziet naast twee nieuwe stukken tramlijn (het eerste verbindt de Dampoort 
met het zuiden van Gent via Gent-Sint-Pieters; het tweede verbindt de Dampoort met de 
Muide) ook in de bouw van twee tunnels (de eerste onder de Dampoortrotonde en de 
tweede onder de Heuvelpoort).
1. Voor de tramlijn die de Dampoort met het zuiden van Gent verbindt via Gent-Sint-
Pieters:
a) Wat is de vooropgestelde timing voor de eerste spadesteek?
b) Wat is de vooropgestelde timing voor de eerste tramrit?
2. Voor de tramlijn die de Dampoort met de Muide verbindt:
a) Wat is de vooropgestelde timing voor de eerste spadesteek?
b) Wat is de vooropgestelde timing voor de eerste tramrit?
3. Voor de Dampoorttunnel:
a) Wat is de omvang van de onteigeningen? Graag een inschatting van de 
oppervlakte en het aantal eigenaars.
b) Wat is de timing voor de onteigeningen?
4. Voor de Heuvelpoorttunnel:
a) Wat is de omvang van de onteigeningen? Graag een inschatting van de 
oppervlakte en het aantal eigenaars.
b) Wat is de timing voor de onteigeningen?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 324 van 1 december 2023
van STIJN DE ROO
1. a) Het project Gentspoort wordt in zijn geheel als een PPS-project gezien. Het zal 
door middel van een DBFM-formule (Design Build Finance Maintain) in de markt 
worden gezet. De aannemer zal een fasering en planning opstellen voor twee 
tramlijnen:
- lijn 7, die de Dampoort met het zuiden van Gent verbindt via Gent-Sint-Pieters;
- lijn 4, die de Dampoort met de Muide verbindt.
Met de huidige inzichten zou een eerste spadesteek voor het totale project in 2027 
voorzien kunnen worden.
b) Zoals hierboven gesteld, zal de aannemer de uitvoeringsplanning binnen de DBFM-
opdracht bepalen. Met de huidige inzichten voorziet De Lijn de oplevering van het 
project Gentspoort in 2032.
2. a) Zie antwoord 1a.
b) Zie antwoord 1b.
3. a) Voor de aanleg van de Dampoorttunnel en aansluitende wegen zullen er 
verwervingen moeten worden gedaan voor circa 24 000mÂ² en dit voor 37 unieke 
eigenaars.
b) De communicatie rond zone Dampoort is lopende. De effectieve onderhandelingen 
zullen in de loop van 2024/2025 worden opgestart.
4. a) Volgens de huidige inzichten zijn geen verwervingen noodzakelijk om de 
Heuvelpoorttunnel te kunnen realiseren. Als er toch verwervingen nodig blijken, 
dan verwacht De Lijn op basis van de huidige plannen dat deze beperkt zullen zijn.
b) Volgens huidige inzichten zijn geen innames noodzakelijk. Daar is dan ook geen 
timing voor.
