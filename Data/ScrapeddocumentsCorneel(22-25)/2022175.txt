title: Geïntegreerd investeringsprogramma (GIP) 2024 - Tractienet premetro Antwerpen
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2022175
thema link: https://www.vlaamsparlement.be/parlementaire-documenten/schriftelijke-vragen/1784342
SCHRIFTELIJKE VRAAG
nr. 317
van ORRY VAN DE WAUWER
datum: 1 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  Tractienet premetro Antwerpen
In het GIP van het Departement Mobiliteit en Openbare Werken worden alle investeringen 
van de verschillende entiteiten binnen het domein Mobiliteit en Openbare Werken 
gebundeld om een beter overzicht van de inzet van de middelen te krijgen, evenals een 
betere afstemming tussen deze entiteiten. In november 2023 werd het ontwerp GIP 2024 
gepubliceerd, maar eveneens een voorlopig doorkijk GIP voor 2025 en 2026. 
Graag vraag ik meer informatie over de investeringen opgenomen voor het tractienet van 
de Antwerpse premetro.
1. In het ontwerp GIP 2024 wordt onder nummer GIP001785/01 - “tractienet Antwerpen” 
€13.680.000 voorzien. 
Kan meer informatie over deze investering gegeven worden? Welke timing wordt hierin 
voorzien? Welke concrete investeringen worden hiermee gepland?
2. In het antwoord van de minister op mijn vraag over de toekomstige investeringen in 
het tractienet, werd meegedeeld dat voor 2024 een engagement van €15.180.000 
opgenomen was in het openbaredienstencontract. In het ontwerp GIP 2024 wordt 1,5 
miljoen euro minder voorzien. 
Kan hierbij meer duiding gegeven worden?
3. In het doorkijk GIP 2025 wordt €16.120.000 voorzien voor het tractienet van de 
Antwerpse premetro. 
Kan meer informatie over deze investering gegeven worden? Welke timing wordt hierin 
voorzien? Welke concrete investeringen worden hiermee gepland?
4. In het doorkijk GIP 2026 wordt €16.120.000 voorzien voor het tractienet van de 
Antwerpse premetro. 
Kan meer informatie over deze investering gegeven worden? Welke timing wordt hierin 
voorzien? Welke concrete investeringen worden hiermee gepland?
5. In 2023 werd €8.384.000 voorzien voor werken aan het tractienet. 
Kan een overzicht gegeven worden van de werken aan het tractienet die in 2023 
uitgevoerd konden worden met dit budget? Konden de geplande werken met het 
budget voor 2023 allemaal voorzien of aanbesteed worden? Werd het totale budget 
hiervoor gebruikt? 
6. Kan een stand van zaken gegeven worden inzake het project “vernieuwing tractienet 
premetro”? Welke concrete investeringen dienen volgende jaren uitgevoerd te 
worden? Welke budgetten zijn hiervoor nog nodig en wat is het verder geplande 
investeringspad tegen 2030?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 317 van 1 december 2023
van ORRY VAN DE WAUWER
1. Volgende investeringen zijn hierin voorzien:
- Bouw en renovatie van tractiestations voor +/- 5M€
- Kabel en bovenleidingswerken voor +/-8M€
De Lijn meldt dat de realisatie van deze investeringen enkele jaren in beslag zal 
nemen, waarbij afhankelijkheid is van andere nutsmaatschappijen, steden en 
gemeenten.
2. Een licht gewijzigde prioritering en voortschrijdend inzicht maken dat er voor 2024 
1.5M€ minder naar de instandhouding van het tractienet gaat.
3.
- Bouw en renovatie van tractiestations voor +/- 4M€
- Kabel en bovenleidingswerken voor +/-11M€
- Kleinere investeringen +/-1M€
De realisatie van deze investeringen zal enkele jaren in beslag nemen, waarbij 
afhankelijkheid is van andere nutsmaatschappijen, steden en gemeenten.
4.
- Kabel- en bovenleidingswerken voor +/-15M€
- Kleinere investeringen +/- 1M€
De realisatie van deze investeringen zal enkele jaren in beslag nemen, waarbij 
afhankelijkheid is van andere nutsmaatschappijen, steden en gemeenten.
5. Alle middelen voor 2023 zijn vastgelegd en toegewezen:
- Kabel- en bovenleidingswerken voedingszone TS145 Tramplaats
- Kabel- en bovenleidingswerken voedingszone TS138 Grotesteenweg
- Kabel- en bovenleidingswerken voedingszone TS149 Steynstraat
- Bovenleidingswerken voedingszone TS147 Montignystraat
- Kabelwerken voedingszone TS121 Blancefloerlaan
- Fluvius aansluitingen
- Inlussing in glasvezelnetwerk AWV
De realisatie van deze investeringen zal nog enkele jaren in beslag nemen, waarbij 
afhankelijkheid is van andere nutsmaatschappijen, steden en gemeenten.
6.De Lijn Tractie premetro: afgewerkt
Tractiestations bovengronds: De Lijn meldt dat +/-74% van de op dit moment 
voorziene werken reeds is besteld en in uitvoering à 9.4M€ nog vast te leggen (exc. 
nog aan te zuiveren herzieningskosten). Planning is om dit tegen 2027/2028 
afgewerkt te krijgen.
Vernieuwing kabels en bovenleidingen bovengronds: De Lijn meldt dat +/-35% 
van de op dit moment voorziene werken reeds besteld is en in uitvoering. De Lijn 
schat dat er nog +/-50M€ (exc. herzieningskosten) vast te leggen is. Planning is om 
dit tegen 2030/2031 afgewerkt te krijgen.
Het totale nog vast te leggen budget voor project Tractienet Antwerpen (inclusief 
“rand zaken” zoals Fluvius aansluitingen, aanleg glasvezelnetwerk, studieopdracht …) 
wordt, volgens de huidige inzichten door De Lijn, vandaag geraamd op +/- 70M€.
Het noodzakelijke investeringstempo om tegen 2031 alle, met de huidige inzichten, 
voorziene werkzaamheden gerealiseerd te krijgen, ziet er als volgt uit (deze bedragen 
werden allemaal opgenomen in de (ontwerp) GIP’s):
2024 2025 2026
13,7 M€ 16.1M€ 16.1M€
