title: Relanceplan Vlaamse Regering - Stand van zaken
thema: Vlaamse Regering
pdf link: https://docs.vlaamsparlement.be/pfile?id=2078583
thema link: https://www.vlaamsparlement.be/parlementaire-documenten/schriftelijke-vragen/1832893
SCHRIFTELIJKE VRAAG
nr. 3
van TOM ONGENA
datum: 10 oktober 2024
aan MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
Relanceplan Vlaamse Regering  -  Stand van zaken
De covidcrisis ontwrichtte de Vlaamse economie. Om Vlaanderen er opnieuw bovenop te 
helpen, heeft de vorige Vlaamse Regering 4,3 miljard euro vrijgemaakt voor een 
relanceplan. Het plan bevatte zeven speerpunten:
- economie en samenleving verduurzamen;
- investeren in infrastructuur;
- Vlaanderen digitaal transformeren;
- investeren in mensen en talenten;
- het Vlaamse zorg- en welzijnssysteem versterken;
- de coronacrisis beheren en de Brexit;
- de overheid efficiënter maken.
1. Graag kreeg ik een overzicht van alle maatregelen die werden afgesproken in het kader 
van het plan Vlaamse Veerkracht, het vooropgestelde budget en de timing.
2. Welke van deze maatregelen
a) werden al uitgevoerd? Graag vermelding van de datum van uitvoering en het 
budget dat eraan besteed is;
b) zijn nog in uitvoering? Graag vermelding van de vooropgestelde timing en het 
budget dat er uiteindelijk voor uitgetrokken wordt;
c) werden niet uitgevoerd? Graag vermelding van de reden waarom die maatregelen 
niet werden uitgevoerd.
3. Hoeveel van de begrote middelen werden uiteindelijk uitgegeven? Graag vermelding 
van het nominale bedrag en het relatieve aandeel in procent van de bestede middelen 
ten aanzien van de begrote middelen.
4. a) Hoeveel van de uitgetrokken middelen werden besteed aan de aanwerving van ex-
tra personeel?
b) Hoeveel van die aanwervingen waren met een tijdelijk contract?
c) Hoeveel van die aanwervingen waren met een contract van onbepaalde duur?
d) Hoeveel van die aangeworvenen van onbepaalde duur konden blijven na afloop 
van de kredieten in het kader van het plan Vlaamse Veerkracht?
Deze vraag werd gesteld aan de ministers Matthias Diependaele (3), Melissa Depraetere 
(13), Hilde Crevits (2), Ben Weyts (3), Zuhal Demir (14), Caroline Gennez (6), Jo Brouns 
(9), Annick De Ridder (9), Cieltje Van Achter (1)
MATTHIAS DIEPENDAELE
MINISTER-PRESIDENT VAN DE VLAAMSE REGERING, VLAAMS MINISTER VAN ECONOMIE, INNOVATIE EN 
INDUSTRIE, BUITENLANDSE ZAKEN, DIGITALISERING EN FACILITAIR MANAGEMENT
GECOÖRDINEERD ANTWOORD 
op vraag nr. 3 van 10 oktober 2024
van TOM ONGENA
1-3.De gevraagde gegevens zijn beschikbaar in het monitoringsrapport van maart 2024 
van het Relanceplan Vlaamse Veerkracht. In 2025 volgt een nieuw monitoringsrapport. 
Alle monitoringsdata zijn bovendien beschikbaar als open data waarmee alle gewenste 
berekeningen mogelijk zijn.
4. In totaal is 20.667.685,46 euro van de uitgetrokken middelen besteed aan de 
aanwerving van extra personeel. Er vonden 125 aanwervingen met een tijdelijke 
contract en 151 aanwervingen met een contract van onbepaalde duur plaats. Na afloop 
van de kredieten van het plan Vlaamse Veerkracht konden 145 aangeworvenen van 
onbepaalde duur in het personeelsbestand van de Vlaamse overheid blijven.
BIJLAGE
Overzicht
