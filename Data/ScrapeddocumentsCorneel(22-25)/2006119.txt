title: Deeltijds kunstonderwijs (dko) - Programmatie
thema: Onderwijs en Vorming
pdf link: https://docs.vlaamsparlement.be/pfile?id=2006119
thema link: https://www.vlaamsparlement.be/parlementaire-documenten/schriftelijke-vragen/1769131
SCHRIFTELIJKE VRAAG
nr. 32
van LOES VANDROMME
datum: 9 oktober 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Deeltijds kunstonderwijs (dko)  -  Programmatie
Voor de onderwijsbevoegdheden met ingang van 1 september 2023 moesten 
schoolbesturen uiterlijk op 1 maart een aanvraag indienen bij het Agentschap voor 
Onderwijsdiensten (AGODI). Aanvragen voor de programmatie van nieuwe academies, 
domeinen en/of structuuronderdelen met ingang van 1 september 2023 moesten uiterlijk 
op 1 april ingediend worden bij AGODI.
Academies hebben tot 30 september van het lopende schooljaar de tijd om hun 
onderwijsaanbod per vestigingsplaats door te geven aan AGODI.
Wat betreft de programmatie in het deeltijds kunstonderwijs ontving ik graag onderstaande 
informatie:
1. Hoeveel programmatieaanvragen voor nieuwe academies, nieuwe domeinen, nieuwe 
structuuronderdelen en onderwijsbevoegdheden werden in het voorjaar van 2023 
ingediend? Graag een opdeling per provincie en per academie of kunstacademie. 
2. Hoeveel van deze aanvragen werden geweigerd? Graag ook hier een overzicht per 
provincie, en per academie of kunstacademie, met telkens de reden van weigering. 
3. Hoeveel en welke nieuwe opleidingen, domeinen, structuuronderdelen, graden, 
vestigingsplaatsen, enz. starten effectief in het schooljaar 2023-2024 in het deeltijds 
kunstonderwijs? Graag een onderscheid per provincie en per academie of 
kunstacademie.
4. Uit het antwoord op mijn schriftelijke vraag nr. 740 van 27 mei 2021 blijkt dat er in 
2021 39 fusiegemeenten in Vlaanderen en het Brusselse Hoofdstedelijke Gewest nog 
niet over een aanbod van deeltijds kunstonderwijs beschikten.
Wat is de evolutie sinds 2021? Hoeveel en welke academies zijn er ondertussen 
bijgekomen en welke zijn gestopt? Graag een algemeen overzicht en een opsplitsing 
per provincie en per domein.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 32 van 9 oktober 2023
van LOES VANDROMME
AGODI ontving voor het schooljaar 2023-2024 44 aanvragen voor 
onderwijsbevoegdheden, geen aanvragen voor programmaties van academies, 7 
aanvragen voor programmaties van domeinen en 99 aanvragen voor programmaties van 
structuuronderdelen. 
In de bijlage vindt de Vlaamse volksvertegenwoordiger op tabblad 1 een overzicht van het 
aantal aangevraagde onderwijsbevoegdheden, domeinen en structuuronderdelen, per 
provincie, met de beslissing. 
Op tabblad 2 vindt de Vlaamse volksvertegenwoordiger een overzicht van alle nieuw 
ingerichte structuuronderdelen per vestigingsplaats op 1 september 2023 zoals ze 
geregistreerd zijn in de databanken van het Agentschap voor Onderwijsdiensten (AGODI). 
De AGODI-databanken werden geraadpleegd op 11 oktober 2023. 
Op tabblad 3 vindt de Vlaamse volksvertegenwoordiger het aantal fusiegemeenten met 
een aanbod van deeltijds kunstonderwijs. 
Momenteel zijn er 36 fusiegemeenten in het Vlaams en het Brussels Hoofdstedelijk Gewest 
zonder een aanbod van deeltijds kunstonderwijs. In vergelijking met 2021 gaat er dus in 
3 extra fusiegemeenten deeltijds kunstonderwijs door. 
BIJLAGE
Overzicht
