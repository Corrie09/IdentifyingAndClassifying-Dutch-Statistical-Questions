title: Premetrostation Opera Antwerpen - Schade
thema: Mobiliteit en Verkeer
pdf link: https://docs.vlaamsparlement.be/pfile?id=2013377
thema link: https://www.vlaamsparlement.be/parlementaire-documenten/schriftelijke-vragen/1778829
SCHRIFTELIJKE VRAAG
nr. 197
van ORRY VAN DE WAUWER
datum: 10 november 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Premetrostation Opera Antwerpen  -  Schade
De aanleg van het Operaplein en het premetrostation Opera in Antwerpen liep niet van een 
leien dakje. De werken aan het station duurden meer dan twee jaar, dubbel zo lang als 
initieel voorzien. Na heel wat vertragingen vond de feestelijke inhuldiging van de 
Noorderlijn en station Opera plaats in het weekend van 7 en 8 december 2019. Op de 
eerste “werkdag” van het station Opera liep het echter al mis. Door slecht weer werd een 
deel van het glazen dak weggeblazen. Ook tijdens storm Ciarán begin november 2023 
werd het station Opera gesloten en was er schade aan de bovengrondse lichtkoepel. 
Meermaals werd de lichtkoepel inmiddels beschadigd en opgelapt, met hinder voor de 
reiziger en kosten voor de infrastructuur tot gevolg. 
1. Kan een overzicht worden gegeven hoe vaak premetrostation Opera tijdelijk de deuren 
moest sluiten door schade aan de infrastructuur van het premetrostation? Graag een 
overzicht sinds de opening van het premetrostation Opera, met meer uitleg per 
incident.
2. Hoe vaak werd de bovengrondse infrastructuur van het premetrostation Opera, de 
lichtkoepel, beschadigd door weersomstandigheden (regen, wind, …)? Kan er een 
overzicht worden gegeven?
3. Kan worden gesteld dat de bovengrondse infrastructuur van het premetrostation Opera 
heel kwetsbaar is? Hoe wordt momenteel vermeden dat de lichtkoepel bij slecht weer 
beschadigd geraakt? Welke acties worden ondernomen om dat in de toekomst te 
vermijden?
4. Worden de kosten voor het herstel van de lichtkoepel op de aannemer verhaald, of 
komen ze ten laste van de overheid? Kan een financieel overzicht worden gegeven van 
de kosten die sinds de opening van het premetrostation Opera gemaakt zijn voor 
herstellingswerken aan de lichtkoepel en bijbehorende infrastructuur van het 
premetrostation Opera?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr.197 van 10 november 2023
van ORRY VAN DE WAUWER
1. De Lijn informeert ons dat de lichtput van premetrostation Opera sinds de opening in 
2019 slechts drie keer tijdelijk werd afgesloten voor een interventie van de brandweer 
aan het spanplafond. Tijdens deze interventies heeft ook tram 10 gedurende de 
beperkte interventietijd even stilgestaan. De overige toegangen van het station 
bleven steeds open en toegankelijk voor de reizigers.
2-4.De lichtput bovenaan premetrostation Opera wordt beheerd door de stad Antwerpen. 
Voor deze vragen verwijzen we daarom naar de stad.
