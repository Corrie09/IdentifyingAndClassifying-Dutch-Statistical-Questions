title: Hoger onderwijs - Studierendement per starttoets
thema: Onderwijs en Vorming
pdf link: https://docs.vlaamsparlement.be/pfile?id=2016491
thema link: https://www.vlaamsparlement.be/parlementaire-documenten/schriftelijke-vragen/1780493
SCHRIFTELIJKE VRAAG
nr. 137 
van BRECHT WARNEZ
datum: 17 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Hoger onderwijs  -  Studierendement per starttoets
Om de impact van de verplichte niet-bindende starttoets op de vroegtijdige heroriëntering 
in te schatten, moet het studierendement per starttoets worden opgevolgd. Zo kan men 
correct inschatten in welke mate de verplichte niet-bindende starttoets zijn doel bereikt. 
Het decreet van 15 juli 2022 over de instroom en het optimaliseren van de studie-efficiëntie 
in het hoger onderwijs en overige organisatorische aspecten van het hoger onderwijs 
voerde de starttoets in voor zij die verplicht zijn (art. 3, 2°). Het is immers niet de 
bedoeling om studenten nodeloos af te schrikken of te ontraden. Het overzicht van 
generatie- en/of trajectstudenten en studenten die geen van beiden zijn, kan een inzicht 
geven in het rendement.
Het is een opvolgvraag op mijn schriftelijke vraag nr. 152 van 24 november 2022. Graag 
een update met de resultaten in Excel.
1. Kan de minister een overzicht geven van het aantal inschrijvingen voor de volgende 
academiejaren: 2012-2013, 2013-2014, 2014-2015, 2015-2016, 2016-2017, 2017-
2018, 2018-2019, 2019-2020, 2020-2021, 2021-2022 en 2022-2023 voor de 
opleidingen burgerlijk ingenieur en burgerlijk ingenieur-architect?
a) Wat was het studierendement van die studenten voor de volgende academiejaren: 
2012-2013, 2013-2014, 2014-2015, 2015-2016, 2016-2017, 2017-2018, 2018-
2019, 2019-2020, 2020-2021, 2021-2022 en 2022-2023 voor de opleidingen 
burgerlijk ingenieur en burgerlijk ingenieur-architect? Graag zowel de gemiddelde 
studievoortgang als een opsplitsing van de studievoortgang van de bedoelde 
generatiestudenten per deciel (0-10%, 11-20%, 21-30%, 31-40%, 41-50%, 51-
60%, 61-70%, 71-80%, 81-90%, 91-100%).
b) Kan de minister een overzicht geven van het aantal studenten dat afhaakt per 
maand? Graag een overzicht per jaar, per opleiding.
c) Graag ook de gegevens voor deelvragen a) en b) voor de volgende groepen 
generatiestudenten en trajectstarters: studenten met een handicap (VAPH (Vlaams 
Agentschap voor Personen met een Handicap)-definitie), werkstudenten, 
beursstudenten, studenten per niveau aso, tso, bso en naar gender.
2. Kan de minister een overzicht geven van het aantal inschrijvingen voor de volgende 
academiejaren: 2012-2013, 2013-2014, 2014-2015, 2015-2016, 2016-2017, 2017-
2018, 2018-2019, 2019-2020, 2020-2021, 2021-2022 en 2022-2023 voor de 
opleiding diergeneeskunde?
a) Wat was het studierendement van die studenten voor de volgende academiejaren: 
2005-2006, 2006-2007, 2007-2008, 2008-2009, 2009-2010, 2010-2011; 2011-
2012, 2012-2013, 2013-2014, 2014-2015, 2015-2016, 2016-2017, 2017-2018, 
2018-2019, 2019-2020, 2020-2021, 2021-2022 en 2022-2023 voor de opleiding 
diergeneeskunde? Graag zowel de gemiddelde studievoortgang als een opsplitsing 
van de studievoortgang van de bedoelde generatiestudenten per deciel (0-10%, 
11-20%, 21-30%, 31-40%, 41-50%, 51-60%, 61-70%, 71-80%, 81-90%, 91-
100%).
b) Kan de minister een overzicht geven van het aantal studenten dat afhaakt per 
maand? Graag een overzicht per jaar, per opleiding.
c) Graag ook de gegevens voor deelvragen a) en b) voor de volgende groepen 
generatiestudenten en trajectstarters: studenten met een handicap (VAPH-
definitie), werkstudenten, beursstudenten, studenten per niveau aso, tso, bso en 
naar gender.
3. Kan de minister een overzicht geven van het aantal inschrijvingen voor de volgende 
academiejaren: 2012-2013, 2013-2014, 2014-2015, 2015-2016, 2016-2017, 2017-
2018, 2018-2019, 2019-2020, 2020-2021, 2021-2022 en 2022-2023 voor de 
opleidingen bio-industriële wetenschappen, biowetenschappen, industriële 
wetenschappen en bachelor engineering technology?
a) Wat was het studierendement van die studenten voor de volgende academiejaren: 
2005-2006 tot en met 2022-2023 voor de opleidingen bio-industriële 
wetenschappen, biowetenschappen, industriële wetenschappen en bachelor 
engineering technology? Graag zowel de gemiddelde studievoortgang als een 
opsplitsing van de studievoortgang van de bedoelde generatiestudenten per deciel 
(0-10%, 11-20%, 21-30%, 31-40%, 41-50%, 51-60%, 61-70%, 71-80%, 81-
90%, 91-100%).
b) Kan de minister een overzicht geven van het aantal studenten dat afhaakt per 
maand? Graag een overzicht per jaar, per opleiding?
c) Graag ook de gegevens voor deelvragen a) en b) voor de volgende groepen 
generatiestudenten en trajectstarters: studenten met een handicap (VAPH-
definitie), werkstudenten, beursstudenten, studenten per niveau aso, tso, bso en 
naar gender.
4. Kan de minister een overzicht geven van het aantal inschrijvingen voor de volgende 
academiejaren: 2012-2013, 2013-2014, 2014-2015, 2015-2016, 2016-2017, 2017-
2018, 2018-2019, 2019-2020, 2020-2021, 2021-2022 en 2022-2023 voor de 
lerarenopleiding kleuter-, lager en secundair onderwijs?
a) Wat was het studierendement van die studenten voor de volgende academiejaren: 
2012-2013 tot en met 2022-2023 voor lerarenopleiding? Graag zowel de 
gemiddelde studievoortgang als een opsplitsing van de studievoortgang van de 
bedoelde generatiestudenten per deciel (0-10%, 11-20%, 21-30%, 31-40%, 41-
50%, 51-60%, 61-70%, 71-80%, 81-90%, 91-100%).
b) Kan de minister een overzicht geven van het aantal studenten dat afhaakt per 
maand? Graag een overzicht per jaar, per opleiding.
c) Graag ook de gegevens voor deelvragen a) en b) voor de volgende groepen 
generatiestudenten en trajectstarters: studenten met een handicap (VAPH-
definitie), werkstudenten, beursstudenten, studenten per niveau aso, tso, bso en 
naar gender.
5. Wat is de trend bij het gemiddelde studierendement van de lerarenopleiding, 
ingenieurswetenschappen, ingenieurswetenschappen architectuur, diergeneeskunde, 
biowetenschappen en industriële wetenschappen?
a) Daalt/stijgt het gemiddelde studierendement in de afgelopen vijf academiejaren?
b) Hoe evalueert de minister de starttoetsen tot nu toe?
c) Plant hij bijsturingen? Zo ja, graag een overzicht, met plan van aanpak en timing.
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 137 van 17 november 2023
van BRECHT WARNEZ
Er bestaan geen “verplichte niet-bindende starttoetsen”.
De starttoetsen zijn toetsen die verplicht moet worden afgelegd als men zich wil inschrijven 
in bepaalde bacheloropleidingen. Aan starttoetsen wordt verplichte remediëring gekoppeld 
als de student de cesuur niet behaalt. 
Het klopt dat deze starttoetsen met het decreet van 15 juli 2022 over de instroom en het 
optimaliseren van de studie-efficiëntie in het hoger onderwijs en overige organisatorische 
aspecten van het hoger onderwijs werden ingevoerd. Het klopt ook dat om de impact van 
de starttoetsen op de vroegtijdige heroriëntering in te schatten, het studierendement per 
starttoets een interessant element is om te onderzoeken. Dit decreet treedt echter pas in 
voege in het lopende academiejaar 2023-2024. De starttoetsen werden bijgevolg recent 
nog maar voor een eerste keer afgenomen. Deze cohorte studenten moet nog de eerste 
examens afleggen. Bijgevolg zijn over deze groep studenten nog geen cijfers beschikbaar. 
De eerste examens volgen pas in januari 2024. Het zal nog een aantal jaar duren alvorens 
het studierendement van deze groep gekend zal zijn alsook dit aspect van de starttoetsen.
