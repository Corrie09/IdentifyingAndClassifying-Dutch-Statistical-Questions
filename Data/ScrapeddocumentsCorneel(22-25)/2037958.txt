title: Kinderopvang - Dossiers op basis van datamining - Inspectie
thema: Welzijn en Gezin
pdf link: https://docs.vlaamsparlement.be/pfile?id=2037958
thema link: https://www.vlaamsparlement.be/parlementaire-documenten/schriftelijke-vragen/1795242
SCHRIFTELIJKE VRAAG
nr. 202
van CELIA GROOTHEDDE
datum: 17 januari 2024
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Kinderopvang  -  Dossiers op basis van datamining  -  Inspectie
Op mijn schriftelijke vraag nr. 133 van 4 december 2023 antwoordde de minister dat er 
tot begin december 293 dossiers naar boven zijn gekomen via datamining om onder de 
loep te nemen. 156 van die dossiers werden na evaluatie gecodeerd met ‘mogelijk risico’.
1. Graag a) het totaalaantal dossiers dat tot nu toe naar boven is gekomen om onder de 
loep te nemen via datamining sinds het begin van de werking van het programma en 
b) hoeveel daarvan na evaluatie het label ‘mogelijk risico’ kregen.
2. Hoeveel kinderopvanginitiatieven van het totaalaantal dossiers dat onder de loep werd 
genomen (vorig antwoord 293) hadden op dat moment een inspectieverslag 
beschikbaar dat a) minder dan 1 jaar oud was, b) minder dan 2 jaar oud was, c) minder 
dan 3 jaar oud was, d) minder dan 4 jaar oud was, e) minder dan 5 jaar oud was en 
f) ouder dan 5 jaar was?
3. Hoeveel kinderopvanginitiatieven van het totaalaantal dossiers dat onder de loep werd 
genomen (vorig antwoord 293) hadden op dat moment een MeMoQ-evaluatie in het 
inspectieverslag beschikbaar dat a) minder dan 1 jaar oud was, b) minder dan 2 jaar 
oud was, c) minder dan 3 jaar oud was, d) minder dan 4 jaar oud was, e) minder dan 
5 jaar oud was en f) ouder dan 5 jaar was?
4. Hoeveel kinderopvanginitiatieven die onder de loep werden genomen en bestempeld 
werden als ‘mogelijk risico’ (vorig antwoord 156) hadden op dat moment een 
inspectieverslag beschikbaar dat a) minder dan 1 jaar oud was, b) minder dan 2 jaar 
oud was, c) minder dan 3 jaar oud was, d) minder dan 4 jaar oud was, e) minder dan 
5 jaar oud was en f) ouder dan 5 jaar was?
5. Hoeveel kinderopvanginitiatieven die onder de loep werden genomen en bestempeld 
werden als ‘mogelijk risico’ (vorig antwoord 156) hadden op dat moment een MeMoQ-
evaluatie in het inspectieverslag beschikbaar dat a) minder dan 1 jaar oud was, b) 
minder dan 2 jaar oud was, c) minder dan 3 jaar oud was, d) minder dan 4 jaar oud 
was, e) minder dan 5 jaar oud was en f) ouder dan 5 jaar was? 
6. Hoeveel van de kinderopvangvanginitiatieven die a) onder de loep werden genomen 
(vorig antwoord 293) en b) als ‘mogelijk risico’ (vorig antwoord 156) werden 
geëvalueerd, hadden een onvoldoende of net voldoende score in totaliteit op MeMoQ?
7. Hoeveel van de kinderopvangvanginitiatieven die a) onder de loep werden genomen 
(vorig antwoord 293) en b) als ‘mogelijk risico’ (vorig antwoord 156) werden 
geëvalueerd, hadden een onvoldoende of net voldoende score op één of meer 
dimensies van MeMoQ?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 202 van 17 januari 2024
van CELIA GROOTHEDDE
1. De cijfers vermeld in vraag nr. 133 zijn de cijfers van bij het begin van de datamining 
tot en met het einde van 2023. Recentere zijn nog niet beschikbaar.
2-7.Er is geen gestandaardiseerde rapportage mogelijk tussen datamining en bezoeken 
van zorginspectie of scores van MemoQ. Daarnaast geven we nog mee dat een 
totaalscore op MemoQ niet bestaat; elke dimensie is even belangrijk en krijgt zijn 
eigen score.
