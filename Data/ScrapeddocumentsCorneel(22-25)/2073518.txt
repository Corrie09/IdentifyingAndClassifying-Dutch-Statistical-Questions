title: Raamovereenkomst modulair bouwen - Minicompetities
thema: Wonen
pdf link: https://docs.vlaamsparlement.be/pfile?id=2073518
thema link: https://www.vlaamsparlement.be/parlementaire-documenten/schriftelijke-vragen/1832622
SCHRIFTELIJKE VRAAG
nr. 10
van GIJS DEGRANDE
datum: 9 oktober 2024
aan MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
Raamovereenkomst modulair bouwen  -  Minicompetities
In 2023 werd er via de oproep ‘modulair bouwen 2023’ een raamovereenkomst van vier 
jaar gesloten met drie private ondernemers voor het ontwerp en de bouw van modulaire 
wooneenheden in Vlaanderen.
Woonmaatschappijen, de Vlaamse lokale besturen en Wonen in Vlaanderen kunnen via 
minicompetitie specifieke opdrachten binnen de raamovereenkomst bestellen. De 
modulaire woningen zelf kunnen worden ingezet als sociale woningen, noodwoningen of 
woningen voor dak- of thuislozen.
In het antwoord op de schriftelijke vraag nr. 253 van 29 maart 2024 van de heer Guy 
D’Haeseleer gaf de voorganger van de minister aan nog niets te kunnen meegeven met 
betrekking tot gegunde opdrachten binnen de raamovereenkomst modulair bouwen. Dat 
omdat er op dat moment nog minicompetities lopende waren.
1. Zijn in tussentijd de minicompetities afgelopen? Zo ja, wat was het resultaat ervan en 
kan de minister in dat geval meegeven over welke opdrachten het gaat en waar? Zo 
niet, wanneer zullen ze afgerond zijn?
2. Zijn er in tussentijd nieuwe minicompetities lopende om opdrachten binnen te halen?
MELISSA DEPRAETERE
VICEMINISTER-PRESIDENT VAN DE VLAAMSE REGERING, VLAAMS MINISTER VAN WONEN, ENERGIE EN 
KLIMAAT, TOERISME EN JEUGD
ANTWOORD
op vraag nr. 10 van 9 oktober 2024
van GIJS DEGRANDE
1. Er zijn in tussentijd al enkele minicompetities doorgegaan. De volgende projecten 
werden gegund:
Organisatie (WM of lokaal 
bestuur)Locatie Aantal woningen
Lokaal bestuur Ichtegem Ichtegem 2 
Dimensa Balegem 7
Woonkade Hemiksem 22
Woonkade Hemiksem 23
Wonen in Limburg Diepenbeek 20
Woontrots Steenokkerzeel 18
2. Er zijn momenteel ook nog een aantal minicompetities lopende en er zullen er in de 
toekomst ook nog opgestart worden (cf. ontvangen intentieverklaringen).
