title: Middendijk tussen Afleidingskanaal en Leopoldkanaal - Herstelwerken
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2024899
thema link: https://www.vlaamsparlement.be/parlementaire-documenten/schriftelijke-vragen/1789001
SCHRIFTELIJKE VRAAG
nr. 399
van BERT MAERTENS
datum: 15 december 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Middendijk tussen Afleidingskanaal en Leopoldkanaal  -  Herstelwerken
In haar antwoord op schriftelijke vraag nr. 1061 van 30 maart 2023 van Mercedes Van 
Volcem gaf de minister een overzicht van de geplande werken om de middendijk tussen 
het Afleidingskanaal en het Leopoldkanaal te herstellen. 
1. Kan de minister een actuele, indicatieve timing geven van de werken die nodig zijn om 
de middendijk tussen het Afleidingskanaal en het Leopoldkanaal te herstellen? 
2. Kan de minister een overzicht geven van de reeds uitgevoerde herstelwerken? Graag 
ook met opgave van de kostprijs. 
3. Kan de minister een overzicht geven van de budgetten die ze ter beschikking stelt de 
komende jaren om die herstelwerken te bekostigen? 
4. Wat is de actuele raming van de kostprijs voor de herstelwerken? 
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 399 van 15 december 2023
van BERT MAERTENS
1. Op basis van de huidige vooruitgang van de werken, kan onderstaande indicatieve 
technische timing vooropgesteld worden. Dit tijdsschema is echter ook afhankelijk van 
de huidige beperkte investeringsbudgetten, waardoor de herstellingen meer gespreid 
moeten worden en dus pas later zullen afgerond worden. Onderstaande planning is dus 
ook afhankelijk van het effectief beschikbare budget in het investeringsprogramma van 
2024, 2025 en 2026.
Augustus 2023 tot 15 maart 2024:
•Leopoldkanaal van Oostkerkebrug tot Zelzatebrug (ca. 2,5 km) voor een 
bedrag van 2.535.291,38 euro incl. btw
•Leopoldkanaal van Sifonbrug tot Oostkerkebrug (ca. 1,15 km) voor een 
bedrag van 979.805,90 euro incl. btw
•Leopoldkanaal van uitwateringskokers Heist tot aan Sasstraat (ca. 1,7 
km) voor een bedrag van 1.516.368,66 euro incl. btw
Augustus 2024 tot 15 maart 2025:
•Leopoldkanaal van Sasstraat tot aan Zelzatebrug tot (ca. 2,3 km) voor 
een bedrag van 2.017.787,12 euro incl. btw
•Afleidingskanaal van Oostkerkebrug tot Zelzatebrug (ca. 2,5 km) voor 
een bedrag van 2.207.761,78 euro incl. btw
•Afleidingskanaal van Sifonbrug tot Oostkerkebrug (ca. 1,15 km) voor een 
bedrag van 882.689,47 euro incl. btw
Augustus 2025 tot 15 maart 2026:
•Afleidingskanaal van Zelzatebrug tot uitwateringskokers Heist (ca 4km) 
voor een bedrag van 3.188.986,47 euro incl. btw
Zolang de herstelling niet voldoende volledig is uitgevoerd, geldt er voor de middendijk 
een voor het gebruik beperkende stabiliteitsvoorwaarde. Bij het gebruik van de kanalen 
moet rekening gehouden worden met een maximaal verval van 55 cm tussen 
Leopoldkanaal en Afleidingskanaal. Hierdoor kan de waterafvoer langsheen de kanalen 
niet optimaal gebeuren.
2. Momenteel zijn de herstellingen uitgevoerd aan de zijde van het Leopoldkanaal van de 
Oostkerkebrug tot de Zelzatebrug. De kostprijs van deze werken bedraagt 
2.535.291,38 euro incl. btw.
3. Op de meest recente versie van het GIP 2024 werd 1.000.000 euro (incl. btw) effectief 
voorzien, en 2.000.000 euro (incl. btw) op het reserveprogramma voorzien. In 2025 
en 2026 werd telkens 2.000.000 euro (incl. btw) voorzien.
4. Zie deelvraag 1.
