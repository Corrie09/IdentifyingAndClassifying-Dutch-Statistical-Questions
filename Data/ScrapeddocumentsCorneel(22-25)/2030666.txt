title: Mijn VerbouwLening - Aanvragen en begeleiding
thema: Wonen
pdf link: https://docs.vlaamsparlement.be/pfile?id=2030666
thema link: https://www.vlaamsparlement.be/parlementaire-documenten/schriftelijke-vragen/1791543
SCHRIFTELIJKE VRAAG
nr. 101
van ALLESSIA CLAES
datum: 21 december 2023
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Mijn VerbouwLening  -  Aanvragen en begeleiding
Sinds 1 september 2022 kunnen eigenaar-verhuurders een Mijn VerbouwLening aanvragen 
om hun huurwoning te renoveren. Eigenaar-verhuurders komen in aanmerking voor de 
Mijn VerbouwLening als ze na uitvoering van de renovatiewerken verhuren aan een sociaal 
verhuurkantoor (SVK) of rechtstreeks aan een private huurder tegen een maximale 
huurprijs, niet meer dan 900 of 1000 euro, verminderd met een maandelijkse korting voor 
een periode van negen jaar. In de beleids- en begrotingstoelichting (BBT) kondigde de 
minister aan dat hij dat instrument verder zou opvolgen. De termijn van goedkeuring van 
de aanvraag hangt af van energiehuis tot energiehuis. Via het energiehuis kan men zich 
laten begeleiden tijdens het renovatieproces (advies, vergelijking van offertes, aanvraag 
van premies, financiering van zijn project, ...).
1. Hoeveel leningen werden aangevraagd, goedgekeurd dan wel geweigerd in 2023? 
Graag totaalaantal en opdeling volgens:
a) provincie / energiehuis;
b) aard van de aanvrager (vereniging van mede-eigenaars (VME), vzw, eigenaar-
bewoner, …);
c) aangevraagd/toegekend bedrag;
d) aard van de werken.
2. Graag een opsomming van de belangrijkste redenen van weigering.
3. Wat is de gemiddelde doorlooptijd van de aanvraag tot goedkeuring binnen het 
energiehuis?
4. Hoeveel aanvragen tot begeleiding zijn er geweest in 2023? Graag totaalaantal en 
opdeling volgens:
a) provincie / energiehuis;
b) aard van de aanvrager (VME, vzw, eigenaar-bewoner, …);
c) de werken waarvoor men begeleiding vraagt.
5. Hoeveel vragen tot begeleiding konden niet ingewilligd worden in 2023? Graag 
totaalaantal en opdeling volgens:
a) provincie / energiehuis;
b) aard van de aanvrager (VME, vzw, eigenaar-bewoner, …);
c) de werken waarvoor men begeleiding vraagt.
6. Graag opsomming van de belangrijkste redenen van het niet kunnen inwilligen van de 
vraag tot begeleiding?
7. Wat is de gemiddelde doorlooptijd van de aanvraag tot de goedkeuring van de 
begeleiding binnen het energiehuis?
8. Hoe evalueert de minister bovenstaande cijfers?
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 101 van 21 december 2023
van ALLESSIA CLAES
1-3.Voor de gevraagde cijfers verwijs ik naar de bijlage. 
De redenen van weigering worden niet geregistreerd. Niet alle geweigerde aanvragen 
worden steeds geregistreerd in het dossierbeheersysteem van de Energiehuizen. 
4-7.Cijfers over de begeleiding door Energiehuizen tijdens het renovatieproces heb ik niet 
beschikbaar. Hiervoor verwijs ik u door naar mijn collega minister Zuhal Demir.
8. Er werd nog geen evaluatie uitgevoerd.
BIJLAGE
Gemiddelde doorlooptijd in dagen - goedgekeurde dossiers 2023
