title: Geïntegreerd investeringsprogramma (GIP) 2024 - Wegen en Verkeer - Eerste fase fietstunnel Raverschootstraat Eeklo
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2020101
thema link: https://www.vlaamsparlement.be/parlementaire-documenten/schriftelijke-vragen/1782532
SCHRIFTELIJKE VRAAG
nr. 283 
van STIJN DE ROO
datum: 27 november 2023
i
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  –  Wegen en Verkeer  -  Eerste fase 
fietstunnel Raverschootstraat Eeklo
In het ontwerp van geïntegreerd investeringsprogramma (GIP) 2024, Agentschap Wegen 
en Verkeer, lees ik dat voor Eeklo, voor FASE 2, voor de fietstunnel Raverschootstraat, 
voor de eerste fase voor het jaar 2024 3.500.000 euro budget en 3.500.000 euro 
fietsbudget wordt gereserveerd.
1. Kan de minister een nauwkeurige omschrijving geven van de uit te voeren werken in 
de eerste fase van de fietstunnel Raverschootstraat? 
Wat is de timing van de werken?
2. Wanneer zullen de werken voltooid zijn?
3. Kan de minister een overzicht geven van de volgende fases van de werken voor  de 
fietstunnel  Raverschootstraat, met vermelding van de timing en het budget per fase?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 283 van 27 november 2023
van STIJN DE ROO
1. De fietstunnel aan Raverschoot wordt in één keer aangelegd. De werken worden 
gesplitst in verschillende fasen, zodat verkeer op de Ringlaan maximaal mogelijk blijft. 
De werken omvatten de aanleg van de fietstunnel onder de Ringlaan (R43) en in de 
Raverschootstraat, de heraanleg van Raverschootstraat tussen Ringlaan en het 
Afleidingskanaal van de Leie en tussen Ringlaan en Raverschootstraat 319, de 
aansluiting van een ventweg en dubbelrichtingsfietspad tussen Raverschootstraat 331 
en de ventweg richting Industrielaan. 
De start van de werken hangt af van de timing van de nog te doorlopen stappen, nl. 
de aanvraag van de omgevingsvergunning, de opmaak van het aanbestedingsdossier 
en het aanstellen van een aannemer. We voorzien de start begin 2025.
2. Het is op dit moment niet mogelijk om de einddatum van de werken al te voorspellen. 
3. Zoals aangegeven in het antwoord op deelvraag  1 wordt de tunnel in één aanbesteding 
aangelegd. De ring rond Eeklo wordt in vier grote projectzones voorzien:
a) Projectzone 1: de aanleg van de rotonde aan de Industrielaan, ventwegen tussen 
Nieuwendorpe en Industrielaan, dubbelrichtingsfietspaden tussen Nieuwendorpe en 
Industrielaan, het afsluiten van de Brugsesteenweg en het verlengen van de 
afslagstrook op de R43 komende van AZ Alma richting Maldegem;
b) Projectzone 2: de aanleg van de fietstunnel onder de Ringlaan (R43) en in de 
Raverschootstraat, de heraanleg van Raverschootstraat tussen Ringlaan en het 
Afleidingskanaal van de Leie en tussen Ringlaan en Raverschootstraat 319, de 
aansluiting van een ventweg en dubbelrichtingsfietspad tussen Raverschootstraat 
331 en de ventweg richting Industrielaan;
c) Projectzone 3: de aanleg van een nieuwe ringweg en bijhorende fietsinfrastructuur 
tussen Nieuwendorpe en Tielstsesteenweg incl. het kruispunt met Tieltsesteenweg;
d) Projectzone 4: de aanleg van een nieuwe ringweg en bijhorende fietsinfrastructuur 
tussen Tieltsesteenweg en Gentsesteenweg (N9). 
