title: Vlaams Sporttribunaal (VST) - Tuchtprocedures grensoverschrijdend gedrag
thema: Sport
pdf link: https://docs.vlaamsparlement.be/pfile?id=2048696
thema link: https://www.vlaamsparlement.be/parlementaire-documenten/schriftelijke-vragen/1804985
SCHRIFTELIJKE VRAAG
nr. 313
van ANNICK LAMBRECHT
datum: 21 februari 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Vlaams Sporttribunaal (VST)  -  Tuchtprocedures grensoverschrijdend gedrag
Het Vlaams Dopingtribunaal (opgericht in 2008) hervormde zich in 2020 naar een orgaan 
met ruimere bevoegdheden, het Vlaams Sporttribunaal. Het Vlaams Sporttribunaal werd 
opgericht op 8 juni 2020 en bestaat uit twee kamers, een kamer doping en een kamer 
grensoverschrijdend gedrag. Het Vlaams Sporttribunaal is sinds 1 januari 2021 
operationeel voor tuchtprocedures rond grensoverschrijdend gedrag in de sport.
1. Hoeveel klachten rond grensoverschrijdend gedrag werden in 2021, 2022 en 2023 
ingediend bij het Vlaams Sporttribunaal? Graag een opsplitsing per jaar. 
2. Hoeveel en welke sportfederaties dienden tijdens die jaren een klacht in? Hoeveel 
slachtoffers stapten zelf met een klacht naar het Vlaams Sporttribunaal? Graag een 
overzicht per jaar. 
3. Hoeveel tuchtprocedures rond grensoverschrijdend gedrag werden in 2021, 2022 en 
2023 opgestart bij het Vlaams Sporttribunaal? Graag een overzicht per jaar.
4. Hoeveel tuchtprocedures tijdens deze periode hebben rond grensoverschrijdend 
gedrag bij het Vlaams Sporttribunaal al geleid tot een uitspraak? Hoeveel daarvan 
hebben geleid tot een tuchtrechtelijke sanctie/straf? Hoeveel daarvan hebben geleid 
tot een vrijspraak? Hoeveel werden onontvankelijk verklaard? Graag een overzicht per 
jaar.
5. Graag een overzicht per jaar (2021, 2022 en 2023) van alle uitgesproken 
sancties/straffen door het Vlaams Sporttribunaal rond grensoverschrijdend gedrag. 
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 313 van 21 februari 2024
van ANNICK LAMBRECHT
Ik verwijs naar onderstaande tabel voor de antwoorden op de vragen 1 tem 5. Wat betreft 
uw vraag om welke sportfederaties het gaat, kan omwille van confidentialiteit enkel in 
algemenere termen gesproken worden. Er wordt enkel vermeld of het om een 
unisportfederatie, multisportfederatie, erkende sportfederatie, organisatie voor sportieve 
vrijetijdsbesteding dan wel om een individuele klacht gaat.
 2021 2022 2023
Aantal meldingen 14 9 16
Aantal sportfederaties (*) 11 5 8
Unisportfederaties 9 5 7
Multisportfederaties 1 0 0
Organisaties voor sportieve vrijetijdsbesteding 1 0 1
Aantal individuele meldingen 0 0 2
Aantal onontvankelijke dossiers 1 0 0
Aantal opgestarte procedures 12 (**) 9 16
Aantal uitspraken / welke sancties 11 9 4
Vrijspraak 1 2 1
Berisping/waarschuwing 3 3 1
Alternatieve sanctie 1 0 0
Uitsluiting uit de federatie 4 2 0
Tijdelijke schorsing als lid en/of trainer 2 2 2
Aantal openstaande dossiers 1 0 12
(*) Sommige sportfederaties dienen meerdere klachten in. 
(**) In 2021 werden 2 dossiers samengevoegd (klacht/tegenklacht), wat geleid heeft tot één 
uitspraak voor beide dossiers samen.
