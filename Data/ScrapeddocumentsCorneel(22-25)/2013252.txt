title: Departement Werk en Sociale Economie - Ondersteuning thuiswerkend personeel
thema: Sociale economie
Vlaamse administratie
Werk
pdf link: https://docs.vlaamsparlement.be/pfile?id=2013252
thema link: https://www.vlaamsparlement.be/parlementaire-documenten/schriftelijke-vragen/1777429
SCHRIFTELIJKE VRAAG
nr. 55
van BRECHT WARNEZ
datum: 8 november 2023
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Departement Werk en Sociale Economie  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij het 
Departement Werk en Sociale Economie:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet genoten? 
Hoeveel hebben andere financiële vergoedingen genoten? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van deze initiatieven genoten? 
Graag een overzicht van de afgelopen drie jaar.
3. Indien bij het Departement Werk en Sociale Economie nog geen maatregelen genomen 
zijn zoals in deelvraag 1, zijn er dan extra initiatieven gepland? Graag met vermelding 
van motivatie alsook van timing en budget.
4. Indien bij het Departement Werk en Sociale Economie nog geen initiatieven genomen 
zijn omtrent materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 55 van 8 november 2023
van BRECHT WARNEZ
1. Om de thuiswerkende Vlaamse ambtenaar financieel te ondersteunen kreeg iedereen 
die in dienst was voor 2023 bij het departement Werk en Sociale Economie steeds de 
mogelijkheid om een aanvraag in te dienen voor ofwel de forfaitaire internetvergoeding 
ofwel het derdebetalerssysteem voor internet. Vanaf 2023 ontvangt elke nieuwe 
medewerker vanaf de start bij DWSE de forfaitaire internetvergoeding. Bij het onthaal 
wordt de mogelijkheid om in te stappen in het derdebetalerssysteem toegelicht en kan 
de medewerker zelf het initiatief nemen om hiervoor een aanvraag in te dienen. Met 
de invoering van de maatregelen uit het sectoraal akkoord 2020-2022 ontvangen 
medewerkers die gemiddeld minstens 1 dag per week thuiswerken ook de 
thuiswerkvergoeding (retroactief toegekend vanaf 1/1/2023). 
a) Gezien er tijdens het jaar wijzigingen zijn van forfaitaire vergoeding naar 
derdebetalerssysteem (en omgekeerd) kan DWSE enkel de absolute aantallen van 
ambtenaren die de thuiswerkvergoeding voor internet genoten meegeven en kan 
dit niet procentueel afgezet worden op het totaal.
- Voor 2021: 
o23 personeelsleden (forfaitair bedrag)
o334 personeelsleden (derdebetalerssysteem)
- Voor 2022:
o37 personeelsleden (forfaitair bedrag)
o332 personeelsleden (derdebetalerssysteem)
- Voor 2023 (tem 31/10/2023):
o83 personeelsleden (forfaitair bedrag)
o332 personeelsleden (derdebetalerssysteem)
b) Het benodigde budget voor het derdebetalerssyteem kan DWSE niet zuiver uit de 
facturatiegegevens halen. Gemiddeld komt dit vandaag op een bedrag van 
ongeveer 13.400 euro per maand. 
De kosten van de forfaitaire internetvergoeding zitten vervat in de loonkosten en 
kunnen uit Vlimpers rapportering gehaald worden. Voor de afgelopen drie jaar 
kwam dit op volgende bedragen:
- Voor 2021 op 5.680 euro
- Voor 2022 op 5.640 euro
- Voor 2023 (tem 31/10/2023) op 10.340 euro
2. Om de thuiswerkende Vlaamse ambtenaar materieel te ondersteunen kan iedere 
medewerker van DWSE beroep doen op onderstaand aanbod:
- Een laptophouder
- Een toetsenbord
- Een computermuis (bedraad)
- Een headset
- Een extra lader voor de laptop
- Een USB-hub om meerder USB-apparaten aan te sluiten
- Een ergonomische bureaustoel die voldoet aan de NBN-1335 norm (indien 6 
maanden in dienst)
- Een beeldscherm (vanaf 2023)
- Een smartphone (niet voor iedereen beschikbaar)
a) Een opsplitsing van de verschillende initiatieven wat betreft het budget wordt door 
DWSE niet in detail bijgehouden. Budgetten worden berekend op basis van 
volgende ramingen:
- Aankoop klein bureaumateriaal: structureel jaarlijks budget van 64.000 euro
- Aankoop laptops: structureel jaarlijks budget van 75.000 euro
- Smartphones: structureel jaarlijks budget van 30.000 euro
- Beeldschermen: éénmalige investering van 30.000 euro
- Bureaustoelen worden afgenomen van het raamcontract van de VO: éénmalige 
investering van 30.000
b) Er wordt geen monitoring gedaan op de individuele aanvragen van personeelsleden 
maar alle medewerkers kunnen van deze initiatieven genieten, met uitzondering 
van de smartphone.
3. Niet van toepassing
4. Niet van toepassing
