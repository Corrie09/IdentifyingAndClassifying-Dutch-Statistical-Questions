title: Gemeentelijk zwerfkattenplan - Evaluatie
thema: Dierenwelzijn
Lokale overheden en Binnenlands bestuur
pdf link: https://docs.vlaamsparlement.be/pfile?id=2013811
thema link: https://www.vlaamsparlement.be/parlementaire-documenten/schriftelijke-vragen/1777398
SCHRIFTELIJKE VRAAG
nr. 107
van VERA JANS
datum: 8 november 2023
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Gemeentelijk zwerfkattenplan  -  Evaluatie
Het gemeentelijk zwerfkattenplan wil dat steden en gemeenten een adequaat plan 
opstellen en uitvoeren om met zwerfkatten om te gaan. Zo moet er een centraal meldpunt 
worden opgericht, moeten vrijgelaten zwerfkatten gecontroleerd worden gevoederd en van 
beschutting voorzien. 
Elke kat die wordt verkocht of geadopteerd, moet bovendien worden gechipt, geregistreerd 
en gesteriliseerd/gecastreerd. Die verplichting geldt voor zowel asielen, kwekers als 
particulieren. De sterilisatie dient door een dierenarts te worden geregistreerd in de 
databank CatID. 
1. Hoe evalueert de minister het gemeentelijk zwerfkattenplan? 
a) Welke steden en gemeenten hebben een gemeentelijk zwerfkattenplan en welke 
niet? Graag een opdeling per provincie. 
b) Welke steden en gemeenten worden positief beoordeeld voor hun inzet in de 
opmaak en uitvoering van het gemeentelijke zwerfkattenplan?
c) Op welke manier zorgt de minister ervoor dat steden en gemeenten het 
gemeentelijk zwerfkattenplan kennen?  
d) Welke initiatieven neemt de minister om steden en gemeenten te overtuigen een 
goed zwerfkattenplan uit te tekenen en uit te voeren?  
2. Wat zijn de meest voorkomende maatregelen die lokale besturen nemen om de 
zwerfkattenpopulatie onder controle te houden? 
3. Hoeveel registraties van sterilisatie/castratie werden sinds de invoering van de 
maatregel door dierenartsen genoteerd in de databank CatID? Graag een overzicht per 
jaar, per provincie en met aanduiding van de eigenaar (asiel, kweker of particulier). 
4. Hoeveel zwerfkatten werden in 2020, in 2021, in 2022 en in 2023 a) gevangen; b) 
gesteriliseerd/gecastreerd; c) geëuthanaseerd om medische redenen; d) na 
sterilisatie/castratie teruggeplaatst; e) na sterilisatie geadopteerd? Graag een 
overzicht per provincie.  
5. Welke bijzondere evoluties zijn er op te merken in het aantal zwerfkatten in 
Vlaanderen?  
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr.107 van 8 november 2023
van VERA JANS
1. a. Voor een overzicht van de gemeenten en de maatregelen die zij nemen rond 
zwerfkatten verwijs ik naar het antwoord op schriftelijke vraag nr. 784. 
De gemeenten Kraainem (Vlaams-Brabant) en Waregem (West-Vlaanderen) 
hebben aangegeven geen maatregelen te nemen. Gemeenten die tekort schieten 
worden hierop aangesproken.
b. Er is geen lijst van “goede” gemeenten. In het kader van een diervriendelijk 
zwerfkattenbeleid zijn er een aantal wettelijke verplichtingen waaraan de 
gemeenten moeten voldoen en de meeste gemeenten geven hieraan gehoor.
c-d)De gemeentelijke verplichtingen rond zwerfkatten zijn reeds van kracht sinds 
2018 en werden sindsdien ruim bekendgemaakt. Er werd ook een uitgebreide 
zwerfkattengids opgesteld met heel concrete en praktische richtlijnen voor het 
opstellen en optimaliseren van een diervriendelijk zwerfkattenbeleid, die 
Dierenwelzijn Vlaanderen in samenwerking met de UGent en de Odisee 
Hogeschool in elke provincie heeft voorgesteld aan de lokale besturen. Deze gids 
staat, samen met een aantal voorbeelddocumenten- en sjablonen, ter 
beschikking op de website van Dierenwelzijn Vlaanderen. De lokale besturen 
worden bovendien sinds 2019 jaarlijks bevraagd over hun zwerfkattenbeleid en 
ook op de Dag van de Schepenen in 2022 werd het thema nog eens onder de 
aandacht gebracht. Tot slot kunnen gemeentelijke ambtenaren steeds terecht bij 
mijn administratie indien men specifieke vragen heeft of problemen ervaart. Het 
belang van een goed zwerfkattenbeleid is evident en eigenlijk kan geen enkele 
gemeente het zich permitteren om het fenomeen te negeren. 
2. Ik verwijs hiervoor naar het antwoord op schriftelijke vraag nr. 784.
3. Hierbij vindt u het aantal katten gesteriliseerd/gecastreerd per jaar. 
Jaar Aantal
2017 31036
2018 83501
2019 93909
2020 110415
2021 114193
2022 102127
4. Ik verwijs hiervoor naar het antwoord op schriftelijke vragen nrs. 733 (cijfers van 
2020), 587 (cijfers van 2021) en 784 (cijfers van 2022). Het jaar 2023 is nog niet 
om. 
5. De cijfers van het aantal gevangen zwerfkatten sinds 2018 vindt u hierbij.
Van alle gemeenten die dit jaar deelnamen aan de bevraging hebben 35 gemeenten 
de indruk dat het aantal zwerfkatten toeneemt, 112 dat het aantal stagneert en 64 
dat het aantal afneemt.
jaaraantal gemeentes 
die de bevraging 
invuldentotaal gevangen
2018 247 12339
2019 240 14014
2020 248 14592
2021 252 15380
2022 252 14609
