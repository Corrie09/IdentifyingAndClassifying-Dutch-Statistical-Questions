title: Vlaamse Regulator voor de Media - Ondersteuning thuiswerkend personeel
thema: Media
pdf link: https://docs.vlaamsparlement.be/pfile?id=2019316
thema link: https://www.vlaamsparlement.be/parlementaire-documenten/schriftelijke-vragen/1782107
SCHRIFTELIJKE VRAAG
nr. 36
van BRECHT WARNEZ
datum: 24 november 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Vlaamse Regulator voor de Media  -  Ondersteuning thuiswerkend personeel 
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij de Vlaamse 
Regulator voor de Media (VRM).
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij de Vlaamse Regulator voor de Media nog geen maatregelen genomen zijn 
zoals in deelvraag 1, zijn er dan extra initiatieven gepland? Graag met vermelding van 
motivatie alsook van timing en budget.
4. Indien bij de Vlaamse Regulator voor de Media nog geen initiatieven genomen zijn 
over materiële ondersteuning zoals in deelvraag 2, zijn er dan extra initiatieven 
gepland? Graag met vermelding van motivatie alsook van timing en budget.
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 36 van 24 november 2023
van BRECHT WARNEZ
1. Bij de VRM genieten alle 21 personeelsleden van een vergoeding voor thuiswerk. 
Hieronder de verdeling van de afgelopen 3 jaar tussen de thuiswerkvergoeding en de 
derdebetalersvergoeding in absolute aantallen en procentuele aantallen samen met de 
budgetten.
2. Bij de VRM werd er beslist om per personeelslid een budget van maximaal 400 EUR 
ter beschikking te stellen om materiaal aan te kopen. Ze konden hierbij kiezen uit een 
aantal geselecteerde producten uit de raamcontracten van de Vlaamse Overheid. Op 
die manier kan zowel een goede kwaliteit als een goede prijs gegarandeerd worden.
De materialen werden allemaal aangekocht in 2021 voor een bedrag van 5.901,72 
EUR. Alle 21 personeelsleden hebben hiervan genoten.
3. Niet van toepassing
4. Niet van toepassingAantal % € Aantal % € Aantal % €
Thuiswerkvergoeding 7 33% 1.360,00 8 38% 1.680,00 7 33% 1.320,00
Derdebetalerssysteem 14 67% 6.568,85 13 62% 6.445,32 14 67% 8.059,92
Totaal 21 100% 7.928,85 21 100% 8.125,32 21 100% 9.379,922021 2022 2023Financiële ondersteuning thuiswerk
