title: Outplacementbegeleiding VDAB - Sociaal Interventiefonds
thema: Werk
pdf link: https://docs.vlaamsparlement.be/pfile?id=2042949
thema link: https://www.vlaamsparlement.be/parlementaire-documenten/schriftelijke-vragen/1800620
SCHRIFTELIJKE VRAAG
nr. 226
van AXEL RONSE
datum: 2 februari 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Outplacementbegeleiding VDAB  -  Sociaal Interventiefonds
Een werkgever kan in bepaalde omstandigheden (bedrijf in moeilijkheden, faling, 
gerechtelijke reorganisatie, ...) een beroep doen op het Sociaal Interventiefonds van VDAB 
voor de kosten van de outplacementbegeleiding van de werknemers. Het fonds duidt een 
outplacementkantoor aan en betaalt de begeleiding en de kosten. De begeleiding wordt 
opgevolgd door de Sociale Interventiedienst van VDAB. Het doel van de begeleiding is de 
werknemers in staat te stellen zo vlug mogelijk opnieuw aan de slag te gaan of een 
beroepsactiviteit als zelfstandige te ontplooien. Er wordt ook aandacht besteed aan 
opleidingen en de erkenning van verworven competenties.
1. Hoeveel werkgevers hebben die financiële tegemoetkoming aangevraagd in 2022 en 
2023? Hoeveel van de werkgevers die een financiële tegemoetkoming hebben 
aangevraagd, hebben die ook gekregen? Graag een overzicht van de goedgekeurde 
dossiers per provincie.
2. Hoeveel werknemers hebben een outplacementbegeleiding gevolgd naar aanleiding 
van een tegemoetkoming van het Sociaal Interventiefonds? Hoeveel procent is dat ten 
opzichte van het totaalaantal personen dat een outplacementbegeleiding heeft 
gevolgd? Graag een overzicht voor 2022 en 2023.
3. De tegemoetkoming bedraagt maximaal 1635,00 euro (incl. btw) per begeleide ex-
werknemer. Bovendien is in een resultaatsvergoeding van 1090,00 euro (inclusief. 
btw) voorzien voor elke outplacementbegeleiding die tot een hertewerkstelling heeft 
geleid. 
a) Hoeveel bedroeg de gemiddelde tegemoetkoming per begeleide ex-werknemer? 
Graag een overzicht voor 2022 en 2023.
b) Hoeveel resultaatsvergoedingen werden uitgekeerd in 2022 en 2023?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW 
ANTWOORD 
op vraag nr. 226 van 2 februari 2024
van AXEL RONSE
1. In 2022 hebben 257 werkgevers een financiële tegemoetkoming aangevraagd bij het 
Sociaal Interventiefonds, waarvan er 251 werden goedgekeurd. 
In onderstaande tabel staat een overzicht van goedgekeurde aanvragen van 2022 per 
provincie.
Provincie Aantal goedgekeurde aanvragen SIF 2022
Antwerpen 80
Limburg 36
Vlaams-Brabant 40
Oost-Vlaanderen 59
West-Vlaanderen 36
TOTAAL 251
In 2023 hebben 295 werkgevers een financiële tegemoetkoming aangevraagd bij het 
Sociaal Interventiefonds, waarvan er 293 werden goedgekeurd. 
In onderstaande tabel staat een overzicht van goedgekeurde aanvragen van 2023 per 
provincie.
Provincie Aantal aanvragen SIF
Antwerpen 100
Limburg 47
Vlaams-Brabant 41
Oost-Vlaanderen 61
West-Vlaanderen 44
TOTAAL 293
2. In onderstaande tabel staan het aantal gestarte outplacementbegeleidingen n.a.v. een 
tussenkomst van het Sociaal Interventiefonds.
Jaartal 2022 2023
aantal gestarte 
outplacementbegeleidingen 487 1.249
VDAB beschikt niet over een globaal overzicht van het totaal aantal 
outplacementbegeleidingen. Met name heeft VDAB geen zicht op het aantal 
outplacementbegeleidingen na individueel ontslag, noch binnen het algemeen stelsel, 
noch binnen het bijzonder stelsel. Hier bestaat immers geen meldingsplicht van de 
burger ten aanzien van VDAB. 
3. De tegemoetkoming bedraagt maximaal 1635,00 euro (incl. btw) per begeleide ex-
werknemer. Bovendien is in een resultaatsvergoeding van 1090,00 euro (inclusief. btw) 
voorzien voor elke outplacementbegeleiding die tot een hertewerkstelling heeft geleid. 
a) De tegemoetkoming bestaat uit een administratieve, inspannings- en resultaats- 
vergoeding. 
Van de 487 gestarte outplacementbegeleidingen in 2022 zijn er 99,80% beëindigd 
en gemeten en de gemiddelde vergoeding bedroeg € 1.893,17.  
Van de 1.249 gestarte outplacementbegeleidingen in 2023 zijn er voorlopig 
66,00% beëindigd en gemeten en de gemiddelde vergoeding bedroeg € 1.604,89.
Jaartal 2022 2023
aantal gestarte 
outplacementbegeleidingen487 1.249
percentage beëindigd en gemeten 99,80 % 66,00 %
gemiddelde vergoeding € 1.893,17 € 1.604,89
b) In 2022 werden er 629 resultaatsvergoedingen uitgekeerd.  
Het gaat over outplacementbegeleidingen die in verschillende jaren gestart zijn, 
nl. 64 in 2020, 467 in 2021 toen de outplacementbegeleiding nog 12 maanden 
duurde, en 98 in 2022 met een outplacementbegeleiding van 6 maanden. 
In 2023 werden er 673 resultaatsvergoedingen uitgekeerd. 
Het gaat over 18 outplacementbegeleidingen van 12 maanden die gestart zijn in 
2021, 197 outplacementbegeleidingen van 6 maanden die gestart zijn in 2022 en 
458 outplacementbegeleidingen in 2023. 
aantal uitgekeerde resultaatsvergoedingen startjaar
in 2022 in 2023
2020 64
2021 467 18
2022 98 197
2023 458
Totaal 629 673
