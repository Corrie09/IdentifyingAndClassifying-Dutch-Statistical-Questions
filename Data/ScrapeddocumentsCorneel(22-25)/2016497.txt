title: Sport Vlaanderen - Ondersteuning thuiswerkend personeel
thema: Sport
Vlaamse administratie
pdf link: https://docs.vlaamsparlement.be/pfile?id=2016497
thema link: https://www.vlaamsparlement.be/parlementaire-documenten/schriftelijke-vragen/1779073
SCHRIFTELIJKE VRAAG
nr. 124
van BRECHT WARNEZ
datum: 14 november 2023
BEN WEYTS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Sport Vlaanderen  -  Ondersteuning thuiswerkend personeel
Personeelsleden kunnen kiezen voor telewerk, mits toestemming van de leidinggevende.
Na onderhandelingen met de vakorganisaties vaardigde minister Somers op 16 juli 2021 
de omzendbrief Hybride werken binnen de Vlaamse overheid uit. Daaruit blijkt dat elke 
organisatie zelf bepaalt op welke manier personeelsleden ook thuis materieel worden 
ondersteund om kwaliteitsvol te kunnen werken (te denken valt aan een bureaustoel, twee 
monitors …). 
De ondersteuning werd bij besluit van de Vlaamse Regering van 17 september 2021 
aangevuld met een thuiswerkvergoeding voor internet (‘tussenkomst bij het professionele 
gebruik van de eigen internetverbinding’) van minimum 20 euro of een tegemoetkoming 
in het internetabonnement via een derdebetalersregeling. 
Gelieve de gevraagde gegevens via een Excel-bestand weer te geven.
Hierbij mijn vragen over de ondersteuning van thuiswerkende ambtenaren bij Sport 
Vlaanderen:
1. Welke initiatieven zijn al genomen om de thuiswerkende Vlaamse ambtenaar financieel 
te ondersteunen (in het bijzonder de thuiswerkvergoeding voor internet of via het 
derdebetalerssysteem)? 
a) Hoeveel ambtenaren hebben de thuiswerkvergoeding voor internet gekregen? 
Hoeveel hebben andere financiële vergoedingen gekregen? Graag absolute 
aantallen en procentuele aantallen.
b) Welk budget werd daarvoor gereserveerd? Graag een overzicht voor de afgelopen 
drie jaar.
2. Welke initiatieven zijn al genomen om de thuiswerkende Vlaamse ambtenaar materieel 
te ondersteunen (tweede scherm, laptop, bureaustoel, …)?
a) Welk budget werd daarvoor gereserveerd? Graag een overzicht voor de afgelopen 
drie jaar.
b) Hoeveel ambtenaren hebben de afgelopen jaren van die initiatieven genoten? 
Graag een overzicht van de afgelopen drie jaar.
3. Indien bij Sport Vlaanderen nog geen maatregelen genomen zijn zoals in deelvraag 1, 
zijn er dan extra initiatieven gepland? Graag met vermelding van motivatie alsook van 
timing en budget.
4. Indien bij Sport Vlaanderen nog geen initiatieven genomen zijn over materiële 
ondersteuning zoals in deelvraag 2, zijn er dan extra initiatieven gepland? Graag met 
vermelding van motivatie alsook van timing en budget.
BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
ANTWOORD
op vraag nr. 124 van 14 november 2023
van BRECHT WARNEZ
1. Sport Vlaanderen voorziet zowel in een vergoeding voor de internetverbinding als in 
ondersteunend ergonomisch materiaal voor haar personeelsleden die gebruik maken 
van de thuiswerkmogelijkheden. Daarnaast heeft ook een aantal personeelsleden (IT-
profielen) thuis een internetabonnement via een derdebetalersregeling.
Sinds 2023 is er ten gevolge van het sectoraal akkoord op niveau van de gehele Vlaamse 
overheid ook een maandelijkse thuiswerkvergoeding van 20 euro voor elke 
thuiswerkende medewerker.
a) Iedereen die op regelmatige basis aan thuiswerk doet kan aanspraak maken op de 
vergoeding voor de internetaansluiting ten bedrage van 20 euro per maand.
In oktober 2023 ging het om 287 personeelsleden en daarnaast nog eens 4 
personeelsleden die hun internetabonnement betaald kregen via de 
derdebetalersregeling (samen 48,7% van het personeel)
Sinds begin 2023 ontvangen de thuiswerkende personeelsleden ook een 
maandelijkse thuiswerkvergoeding van 20 euro. In oktober 2023 ging het hier om 
316 personeelsleden (52,8%).
b) De kostprijs hiervan was als volgt:
2021 € 71.151
2022 € 71.2016
2023 (geraamd) € 145.313
2. Een laptop behoort tot de standaarduitrusting bij Sport Vlaanderen. In veel gevallen 
hebben personeelsleden ook de beschikking over een smartphone (en dit wordt in de 
loop van 2023-2024 nog verder uitgerold).
Sport Vlaanderen nam begin 2021, in het kader van het algemeen welzijn van haar 
personeelsleden, het initiatief om voor het thuiswerk te voorzien in ergonomisch 
materiaal zijnde een headset, een tweede beeldscherm en/of een bureaustoel. Volgens 
een keuzesysteem van verschillende ondersteunende maatregelen, konden 
personeelsleden tot een bepaald budget een keuze maken inzake wat voor hun functie 
het meest van toepassing was. Alle aangeboden ondersteuningsmiddelen voldoen aan 
vereiste veiligheidsminima, maar kenden verschillen in comfort. 
a) In 2021 werd hiervoor een budget van ca 120.000 euro uitgetrokken. Voor 
bijkomende aankopen werd in 2022 ca 6.000 euro en in 2023 ca 4.000 euro 
uitgegeven.
b) Iedereen die op regelmatige basis aan thuiswerk doet kan gebruik maken van dit 
initiatief, maar niet iedereen acht dit noodzakelijk. 
Momenteel werden 292 headsets verdeeld, zijn er 256 extra beeldschermen in 
omloop en beschikken 118 personeelsleden thuis over een ergonomische bureaustoel 
ter beschikking gesteld door de werkgever.
3. Niet van toepassing.
4. Niet van toepassing.
BIJLAGE
Cijferoverzicht ondersteuning thuiswerkend personeel
