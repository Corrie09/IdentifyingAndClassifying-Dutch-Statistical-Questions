title: Vergroting Vlaams bewustzijn - Beleidsdossiers
thema: Cultuur
Media
Onderwijs en Vorming
Toerisme
Vlaamse Regering
pdf link: https://docs.vlaamsparlement.be/pfile?id=2058674
thema link: https://www.vlaamsparlement.be/parlementaire-documenten/schriftelijke-vragen/1813505
SCHRIFTELIJKE VRAAG
nr. 96
van KATIA SEGERS
datum: 15 maart 2024
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
Vergroting Vlaams bewustzijn  -  Beleidsdossiers
In het Vlaamse regeerakkoord en de daaropvolgende beleidstoelichtingen van meerdere 
beleidsdomeinen staan verschillende beleidsdoelen die tot doel hebben het Vlaams 
zelfbewustzijn te vergroten, onder de noemer “een zelfbewust Vlaanderen”. Het gaat over 
de volgende elementen: de canon van Vlaanderen, het museum voor de geschiedenis en 
cultuur van Vlaanderen en het mediaproject Het verhaal van Vlaanderen van De Mensen. 
Ik stelde verschillende ministers van de Vlaamse Regering daarover al in november 2022 
een schriftelijke vraag. Nu zijn elk van de drie projecten voor het grootste deel afgerond. 
Ik had daarom graag voor zowel de canon van Vlaanderen, het museum voor de 
geschiedenis en cultuur van Vlaanderen als het mediaproject Het verhaal van Vlaanderen 
per element een overzicht gekregen van:
1. de stand van zaken van het project en wanneer het project is opgeleverd;
2. het bestede budget, graag opgesplitst per jaar sinds 2019, verduidelijking per uitgave 
en het beleidsdomein en begrotingselement waaronder die uitgaven vallen;
3. wat er nog gepland staat per project en het budget dat daaraan gekoppeld wordt.
Deze vraag werd gesteld aan de ministers Jan Jambon (179), Ben Weyts (353), Zuhal 
Demir (447), Benjamin Dalle (96)
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 96 van 15 maart 2024
van KATIA SEGERS
Een gecoördineerd antwoord zal worden verstrekt door Jan Jambon, Minister-president van 
de Vlaamse Regering en Vlaams minister van Buitenlandse Zaken, Cultuur, Digitalisering 
en Facilitair Management.
