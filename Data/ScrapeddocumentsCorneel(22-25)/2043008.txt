title: Tramhaltes Pirennelaan en Braemkasteel Gentbrugge - Hernieuwde ingebruikneming
thema: Mobiliteit en Verkeer
pdf link: https://docs.vlaamsparlement.be/pfile?id=2043008
thema link: https://www.vlaamsparlement.be/parlementaire-documenten/schriftelijke-vragen/1796636
SCHRIFTELIJKE VRAAG
nr. 544
van STIJN DE ROO
datum: 23 januari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Tramhaltes Pirennelaan en Braemkasteel Gentbrugge  -  Hernieuwde ingebruikneming
In 2016 besliste De Lijn om twee tramhaltes op de toenmalige tramlijn 2022 te schrappen. 
Het ging om de stopplaatsen in de Pirennelaan en het Braemkasteel. Die moesten destijds 
wijken om de nieuwe, 40 meter lange Albatrostrams te parkeren onder het viaduct. 
Bewoners en scholen startten een petitie op tegen die beslissing en ook vanuit de 
gemeenteraad volgde er protest. Beide initiatieven kregen geen gehoor.
Op 6 januari 2024 trad het nieuwe vervoerplan van De Lijn in werking. Al bij de start van 
de hertekening van het Gentse tramnet - in het kader van het decreet Basisbereikbaarheid 
- was het duidelijk dat de verbinding van de oude tramlijn 22 niet zou worden 
heropgenomen door De Lijn. Volgens de vervoermaatschappij zouden er meer reizigers 
gediend worden door het verhogen van de frequentie op tramlijn T2 richting Melle dan door 
het splitsen van de lijn vanaf de Steenvoordelaan.
Door de werkzaamheden aan de Petercelle-as wordt tramlijn T1 langdurig omgeleid. De 
tijdelijke eindhalte van de lijn is stelplaats Gentbrugge, waar ook alle trams worden 
gestald. Daarom stelt de stad Gent aan De Lijn voor om tramlijn T1 door te trekken langs 
het traject van de oude tramlijn 22, en dit zolang Gentbrugge het eindpunt is van T1. Op 
die manier kunnen de haltes Pirennelaan en Braemkasteel opnieuw worden bediend.
1. Hoe staat de minister tegenover het voorstel om De Lijn te verzoeken tramlijn T1 - 
tijdens de werken aan de Petercelle-as - te laten doortrekken langs het traject van de 
oude tramlijn 22?
2. Wanneer verwacht de minister een beslissing over bovenvermeld voorstel? Graag meer 
uitleg.
3. Bij een gunstige beslissing, wat is de timing voor de realisatie van het voorstel? Welke 
stappen moeten worden gezet om het voorstel mogelijk te maken? Graag meer uitleg.
LYDIA PEETERS 
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 544 van 23 januari 2024
van STIJN DE ROO
Omdat De Lijn extra tijd nodig heeft om de nodige gegevens te verzamelen, zal u de 
gevraagde info ontvangen in een aanvullend antwoord tegen midden maart 2024.
