title: Sluikstorten - Stand van zaken
thema: Mobiliteit en Verkeer
Natuur en Milieu
pdf link: https://docs.vlaamsparlement.be/pfile?id=2006461
thema link: https://www.vlaamsparlement.be/parlementaire-documenten/schriftelijke-vragen/1769964
SCHRIFTELIJKE VRAAG
nr. 78
van MARINO KEULEN
datum: 11 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Sluikstorten  -  Stand van zaken
De problematiek van het sluikstorten lijkt elk jaar groter te worden. Naast het opruimen 
van de verschillende storten voert de Vlaamse overheid ook een sensibiliseringsbeleid en 
een algemeen afvalbeleid en legt ze sancties op.
1. Voor de jaren 2021, 2022 en 2023 (opgesplitst per jaar) tot heden langs de 
autosnelwegen in de verschillende provincies:
a) Hoeveel sluikstorten werden opgeruimd?
b) Hoeveel gekende stortplaatsen zijn er?
c) Over welke hoeveelheid ging het?
d) Wat was de kostprijs om die storten op te ruimen?
2. Voor de jaren 2021, 2022 en 2023 (opgesplitst per jaar) langs de gewone 
gewestwegen in de verschillende provincies:
a) Hoeveel sluikstorten werden opgeruimd?
b) Hoeveel gekende stortplaatsen zijn er?
c) Over welke hoeveelheid ging het?
d) Wat was de kostprijs om die storten op te ruimen?
3. Hoeveel daders werden in de jaren 2021, 2022 en 2023 (opgesplitst per jaar) 
geïdentificeerd?
4. Hoeveel processen-verbaal werden opgemaakt, hoeveel boetes werden opgesteld en 
voor welk totaalbedrag in de jaren 2021, 2022 en 2023 (opgesplitst per jaar)?
5. Hoeveel boetes werden geïnd en voor welk bedrag in de jaren 2021, 2022 en 2023 
(opgesplitst per jaar)?
6. Hoeveel sensibiliseringscampagnes werden er gevoerd in de jaren 2021, 2022 en 2023 
(opgesplitst per jaar) en wat was de kostprijs daarvan?
7. Is er een positieve trend waar te nemen en zo ja, welke?
8. Worden in 2023 en 2024 specifieke acties opgezet op basis van wat men heeft geleerd 
uit de voorgaande jaren? Zo ja, welke en wat zijn de resultaten daarvan?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 78 van 11 oktober 2023
van MARINO KEULEN
1. Er zijn nog geen gegevens voorhanden voor 2023. Er worden tevens geen aparte 
gegevens bijgehouden per locatie, enkel per provincie. Voor de gegevens van 2021 en 
2022 wordt verwezen naar het antwoord op deelvraag 4 van  schriftelijke vraag nr. 
754 van 6 februari 2023 van Carmen Ryheul. Als bijlage bij het antwoord op 
schriftelijke vraag nr. 754 werd een lijst met hotspotlocaties toegevoegd. 
Ik herhaal hieronder de gegevens uit schriftelijke vraag nr. 754:
a. Hoeveel sluikstort (ton) werd opgeruimd:
Provincie 2021 2022
Antwerpen 407 500
Vlaams Brabant 291 208
West-Vlaanderen 259 201
Oost-Vlaanderen 176 256
Limburg 210 213
TOTALEN 1343 1378
b. Gekende sluikstortlocaties: zie lijst hieronder van de snelwegparkings waar 
sluikstort wordt opgehaald. De lijst van alle andere locaties waar sluikstort een 
probleem is, vindt u in bijlage 1.
Provincie Parking Richting 
Antwerpen Turnhout E34 beide richtingen 
Antwerpen Postel (Mol) E34 beide richtingen 
Antwerpen Brecht E19 richting Antwerpen-Nederland
Limburg Diepenbeek E313 beide richtingen 
Limburg Hoeselt E313 beide richtingen
Limburg Boorsem 
(Maasmechelen)E314 beide richtingen
Limburg Moelingen E25 beide richtingen
Vlaams-Brabant Peutie E19 beide richtingen
Vlaams-Brabant Halle R0 richting Frankrijk-Brussel
Vlaams-Brabant Everberg E40 beide richtingen
Vlaams-Brabant Boutersem E40 richting Luik-Brussel
Vlaams-Brabant Walshoutem E40 beide richtingen
Oost-Vlaanderen Gentbrugge E17 beide richtingen
West-Vlaanderen Rekkem (Menen) E17 beide richtingen
c. Zie het antwoord op deelvraag 1a.
d. Kostprijs (incl. BTW) voor opruimen zwerfvuil en sluikstort:
Provincie 2021 2022
Antwerpen 1.366.088 1.133.516
Vlaams Brabant 730.795  848.305
West-Vlaanderen 397.197 307.128
Oost-Vlaanderen 562.751 861.046
Limburg 682.080 737.107
TOTALEN 3.738.911 3.887.101
2. Er zijn nog geen gegevens voorhanden voor 2023. Er worden ook geen aparte 
gegevens bijgehouden per locatie, enkel per provincie. Voor de gegevens van 2021 en 
2022 verwijs ik naar het antwoord op deelvraag 4 van schriftelijke vraag nr. 754. Als 
bijlage bij schriftelijke vraag nr. 754 werd een lijst met hotspotlocaties toegevoegd. 
Zie ook het antwoord op deelvraag 1.
3. In 2021 werden 116 daders geïdentificeerd. In 2022 werden 48 daders geïdentificeerd. 
In sommige dossiers zijn er meerdere (vermoedelijke) overtreders. In deze 
rapportering werd enkel rekening gehouden met het aantal processen-verbaal (PV’s) 
met bekende overtreders. Voor 2023 zijn nog niet alle gegevens voorhanden. 
4. Er zijn nog geen gegevens voorhanden voor 2023. Voor de gegevens van het aantal 
PV’s in 2021 en 2022 wordt verwezen naar het antwoord op deelvraag 5 van 
schriftelijke vraag nr. 754. Ik herhaal hieronder de gegevens uit het antwoord op 
schriftelijke vraag nr. 754:
Provincie 2021 2022
Antwerpen 22 11
Vlaams Brabant 23 13
West-Vlaanderen 0 0
Oost-Vlaanderen 18 10
Limburg 53 14
TOTALEN 116 48
 
In onderstaande tabel is het aantal opgestelde boetes en het totaal bedrag 
opgenomen. 
Het Agenstchap Wegen en Verkeer (AWV) is niet bevoegd om boetes op te leggen. De 
boetes voor dossiers die niet-strafrechtelijk vervolgd worden, worden opgelegd door 
de Afdeling Handhaving van het Departement Omgeving. Zij rapporteren echter wel 
aan het AWV.
In een groot aantal dossiers van 2022 werd nog geen boetebeslissing genomen.
2021 2022
aantal opgestelde boetes 83 20
totaal bedrag 13417 euro 3910 euro
5. Zie het antwoord op deelvraag 4 i.v.m. boetes. In onderstaande tabel is het aantal 
geïnde boetes en het totaal bedrag opgenomen. 
6. In 2021 heeft het AWV actief deelgenomen aan de Week van de Handhaving, 
georganiseerd vanuit Mooimakers.
In 2022 heeft het AWV niet actief deelgenomen aan de Week van de Handhaving.
In 2023 heeft het AWV opnieuw actief deelgenomen aan de Week van de Handhaving. 
Daarbij heeft het AWV in samenwerking met de politie een grote handhavingsactie 
uitgevoerd van vrijdagmiddag 6 oktober 2023 tot maandagmiddag 9 oktober 2023 op 
het nevenbedrijf E17 Waasmunster (autosnelwegparking Waasmunster).
Er wordt jaarlijks (september-oktober) ruimte gegeven op de borden van het AWV 
langsheen de autosnelwegen voor de campagne van Mooimakers voor sensibilisering 
van de burger in het kader van sluikstort- en zwerfvuilproblematiek. 
7. De sluikstortproblematiek blijft groot. 
8. Er zijn geen specifieke acties voorzien.
BIJLAGE
Locaties waar sluikstort een probleem is
