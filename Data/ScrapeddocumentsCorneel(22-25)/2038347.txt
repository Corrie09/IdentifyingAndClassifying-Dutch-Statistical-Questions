title: Vlaamse Belastingdienst (VLABEL) - Inkomsten erfbelastingen en schenkingsrechten
thema: Financiën
pdf link: https://docs.vlaamsparlement.be/pfile?id=2038347
thema link: https://www.vlaamsparlement.be/parlementaire-documenten/schriftelijke-vragen/1795246
SCHRIFTELIJKE VRAAG
nr. 139
van ELS AMPE
datum: 17 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Vlaamse Belastingdienst (VLABEL)  -  Inkomsten erfbelastingen en schenkingsrechten
Erfenissen en schenkingen zijn voor de overheid een bron van inkomsten. Burgers kunnen 
er hun nalatenschap mee plannen om hun erfgenamen geen onnodige belastingen te laten 
betalen.
1. Hoeveel erfbelastingen werden in Vlaanderen geïnd in 2022 en 2023? 
2. Hoeveel brachten erfbelastingen tussen ‘echtgeno(o)t(e)/samenwonende partner’ in 
Vlaanderen op in 2022 en 2023? 
3. Hoeveel brachten erfbelastingen in ‘rechte lijn’ in Vlaanderen op in 2022 en 2023? 
4. Hoeveel brachten erfbelastingen tussen ‘broer/zus’ in Vlaanderen op in 2022 en 2023? 
5. Hoeveel brachten erfbelastingen tussen ‘andere personen’ in Vlaanderen op in 2022 
en 2023? 
6. Hoeveel brachten schenkbelastingen op ‘roerende goederen’ in Vlaanderen op in 2022 
en 2023? 
7. Hoeveel brachten schenkbelastingen op ‘onroerende goederen’ in Vlaanderen op in 
2022 en 2023? 
8. Voor hoeveel dossiers (nalatenschappen) werd in 2022 en 2023 een aangifte 
ontvangen?
MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 139 van 17 januari 2024
van ELS AMPE
1-7.In onderstaande tabel vindt u een overzicht van de ingekohierde erfbelasting (in euro) 
voor aanslagjaar 2022 en 2023, per categorie van erfopvolger. Een weergave per 
aanslagjaar is gebruikelijk aangezien dit de beste vergelijking op jaarbasis mogelijk 
maakt. Het aanslagjaar voor de erfbelasting wordt bepaald door het jaar van 
overlijden. Gelet op de aangiftetermijn, de verwerkingstijd van een aangifte en de 
betaaltermijn zijn de gegevens voor aanslagjaar 2023 dus nog onvolledig.1
Categorie erfgenaam/kalenderjaar 2022 2023
Echtgeno(o)t(e)/samenwonende partner 
met vrijstelling gezinswoning 195.173.389 83.724.726
Rechte lijn 667.835.750 302.001.541
Broer / zus 263.998.734 119.513.694
Anderen 600.970.610 315.680.940
Legaten aan verlaagd tarief 5.369.345 377.553
Totaal 1.733.347.828 821.298.454
Hieronder wordt de ingekohierde schenkbelasting (in euro) weergegeven voor 
aanslagjaar (d.i. jaar van registratie) 2022 en 2023, met daarbij het onderscheid 
naargelang het gaat om roerende of onroerende goederen. 
Type/kalenderjaar 2022 2023
Onroerende schenking 232.309.924 241.802.444 
Roerende schenking 223.101.782 222.356.677 
Totaal 455.411.707 464.159.120 
8. Voor aanslagjaar 2022 werd voor 58.955 nalatenschappen minstens één aangifte 
ontvangen. Voor aanslagjaar 2023 gaat het, gelet op de aangiftetermijn, voorlopig om 
33.350 dossiers. 
1 De aangifte moet ingediend worden binnen een termijn van vier, vijf of zes maanden na het 
overlijden al naargelang het overlijden heeft plaatsgehad in respectievelijk België, een ander land 
behorende tot de Europese Economische Ruimte (EER) of een land buiten de EER.
