title: Domiciliefraude in sociale huur - Herk-de-Stad
thema: Wonen
pdf link: https://docs.vlaamsparlement.be/pfile?id=2046054
thema link: https://www.vlaamsparlement.be/parlementaire-documenten/schriftelijke-vragen/1799238
SCHRIFTELIJKE VRAAG
nr. 168
van KAROLIEN GROSEMANS
datum: 30 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Domiciliefraude in sociale huur  -  Herk-de-Stad
Als huurder van een sociale huurwoning moet men zijn hoofdverblijfplaats in de sociale 
huurwoning hebben en er gedomicilieerd zijn. Men mag alleen toestaan dat een persoon 
op duurzame wijze in de sociale huurwoning komt bijwonen als dat in overeenstemming is 
met de toelatingsvereisten en men moet die duurzame bijwoonst melden aan de sociale 
verhuurder.
Doet men dat niet, dan is er sprake van domiciliefraude. Domiciliefraude in de sociale huur 
is een misdrijf. De fraude kan bijgevolg strafrechtelijk gesanctioneerd worden. De 
toezichthouders van het agentschap Wonen in Vlaanderen hebben de bevoegdheid van 
officier van gerechtelijke politie gekregen voor de opsporing en het onderzoek van dossiers 
van vermoedelijke domiciliefraude.
1. Hoeveel gevallen van domiciliefraude zijn er de afgelopen 10 jaar vastgesteld in Herk-
de-Stad? 
2. Graag ook een overzicht van de evolutie van het aanbod aan sociale huurwoningen in 
Herk-de-Stad de afgelopen 10 jaar.
3. Heeft de minister zicht op het aantal mensen, gedomicilieerd in Herk-de-Stad, die op 
een wachtlijst staan voor een sociale huurwoning? Graag ook de cijfers van de 
afgelopen 10 jaar. 
MATTHIAS DIEPENDAELE
MINISTER VAN FINANCIËN EN BEGROTING, WONEN EN ONROEREND ERFGOED
ANTWOORD 
op vraag nr. 168 van 30 januari 2024
van KAROLIEN GROSEMANS
1. Het agentschap Wonen in Vlaanderen beschikt niet over de gevraagde informatie.
1. U kan de gevraagde gegevens terugvinden op de ‘Cijfers’-pagina van Wonen in 
Vlaanderen. Document: ‘Huurwoningen per gemeente’.
2. U kan de gevraagde gegevens terugvinden op de ‘Cijfers’-pagina van Wonen in 
Vlaanderen. Document: ‘Aantal kandidaat-huurders per domiciliegemeente van 2011 
t.e.m. 2022’.
