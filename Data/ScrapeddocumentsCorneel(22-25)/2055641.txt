title: Rijscholen - Erkenning en controle
thema: Mobiliteit en Verkeer
pdf link: https://docs.vlaamsparlement.be/pfile?id=2055641
thema link: https://www.vlaamsparlement.be/parlementaire-documenten/schriftelijke-vragen/1807800
SCHRIFTELIJKE VRAAG
nr. 713
van STIJN BEX
datum: 28 februari 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Rijscholen  -  Erkenning en controle
Om een rijschool te starten, is een erkenning van het Departement Mobiliteit en Openbare 
Werken (MOW) nodig. Ook bij de opening van een nieuwe vestiging en van een nieuw 
oefenterrein is een erkenning nodig. Ook bij de aanwerving van een extra personeelslid is 
een erkenningsaanvraag nodig. 
Nog volgens het koninklijk besluit van 11 mei 2004 betreffende de voorwaarden voor 
erkenning van scholen voor het besturen van motorvoertuigen, hebben de inspecteurs het 
recht om de theoretische en praktische lessen bij te wonen. Dit om de goede werking van 
de erkende rijscholen te controleren. Indien nodig kunnen ook sancties worden 
uitgevaardigd.
De erkenning van de rijschool, de exploitatievergunning van een vestigingseenheid of de 
goedkeuring van een oefenterrein kan voor een termijn van minstens acht dagen en 
hoogstens zes maanden geschorst worden. Als na een schorsing van minstens twee 
maanden wordt vastgesteld dat bepaalde voorwaarden nog altijd niet worden nageleefd, 
kan de erkenning van de rijschool, de exploitatievergunning van een vestigingseenheid of 
de goedkeuring van een oefenterrein worden ingetrokken.
Ook ten aanzien van les- of leidinggevende personeelsleden kunnen sancties genomen 
worden in de vorm van een schorsing. De schorsing wordt uitgesproken voor een periode 
van minstens acht dagen en hoogstens twee jaar. Als ondanks een voorafgaandelijke 
schorsingsmaatregel van minstens acht maanden de voorwaarden nog altijd niet worden 
nageleefd, kan de instructie- of directietoelating worden ingetrokken. 
De inspecteurs staan ook in voor de controle van de examencentra en de speciale 
opleidingscentra van VDAB en van De Lijn.
 
1. Voor hoeveel rijscholen, vestigingen van rijscholen, oefenterreinen en nieuwe 
personeelsleden werd in de periode 2019-2024 een erkenningsaanvraag ingediend, en 
voor hoeveel werd een erkenning gegeven? Graag een opsplitsing per jaar en per 
categorie (rijscholen, vestigingen van rijscholen, oefenterreinen en nieuwe 
personeelsleden).
2. Hoeveel erkende rijscholen, vestigingseenheden van rijscholen, oefenterreinen en 
lesgevers en directieleden waren er in de periode 2019-2024 waarop de inspecteurs 
van MOW controle moeten uitoefenen? Bij hoeveel verschillende rijscholen, 
vestigingseenheden van rijscholen en oefenterreinen werden er administratieve 
controles gehouden in de periode 2019-2024? Graag een opsplitsing per jaar. 
3. Hoeveel examencentra, erkende opleidingscentra om het bewijs voor code 95 op het 
rijbewijs te behouden, opleidingscentra van VDAB en opleidingscentra van De Lijn 
waren er in de periode 2019-2024? Hoe vaak kregen ze een controle? Graag de cijfers 
opgesplitst per jaar.
4. Hoeveel theoretische en praktische lessen werden er door de inspecteurs effectief 
bijgewoond met het oog op een controle van de lesgevers in de periode 2019-2024? 
Graag een opsplitsing per jaar.
5. Hoeveel erkenningen van rijscholen, exploitatievergunningen van vestigingseenheden 
of goedkeuringen van oefenterreinen werden er geschorst in de periode 2019-2024? 
Graag een opsplitsing per jaar en per categorie (rijscholen, vestigingen van rijscholen, 
oefenterreinen), met telkens een gemiddelde duur van de schorsing.
6. Hoeveel erkenningen van rijscholen, exploitatievergunningen van vestigingseenheden 
of goedkeuringen van oefenterreinen werden er ingetrokken in de periode 2019-2024? 
Graag een opsplitsing per jaar en per categorie (rijscholen, vestigingen van rijscholen, 
oefenterreinen). 
7. Hoeveel tijdelijke schorsingen ten aanzien van les- of leidinggevende personeelsleden 
werden er uitgesproken in de periode 2019-2024? Graag een opsplitsing per jaar en 
per categorie (lesgevende en leidinggevende), met telkens een gemiddelde duur van 
de schorsing.
8. Hoeveel instructie- of directietoelatingen werden definitief ingetrokken in de periode 
2019-2024? Graag een opsplitsing per jaar en per categorie (lesgevende en 
leidinggevende).
9. Hoeveel inspectiebezoeken werden gebracht aan de opleidingscentra van VDAB en De 
Lijn in de periode 2019-2024? Graag een opsplitsing per jaar. 
10. Hoeveel inspecteurs (uitgedrukt in vte’s) die instonden voor de erkenningen en 
controle werkten er in de periode 2019-2024 voor het Departement Mobiliteit en 
Openbare Werken (MOW), graag opgesplitst per jaar met telkens het gemiddelde 
aantal vte’s per jaar? Hoe zijn de taken onderling verdeeld (aantal vte’s per taak) in 
een representatief jaar?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
op vraag nr. 713 van 28 februari 2024
van STIJN BEX
1. In onderstaande tabel vindt u het aantal rijscholen dat sinds 2019 bijkomend 
erkend werd. 
2019 2020 2021 2022 2023
rijscholen 9 6 11 9 11
Met de verdere digitalisering zal ook een historiek worden opgebouwd, zodat we 
de evolutie in de nabije toekomst gedetailleerder zullen kunnen monitoren.
In 2023 werden er 544 personeelsbewegingen geregistreerd. Deze bewegingen 
houden zowel indiensttredingen van kandidaat-instructeurs en instructeurs als 
uitschrijvingen van personeelsleden in.
2. Op dit ogenblik zijn er 137 erkende rijscholen in Vlaanderen. Deze rijscholen 
hebben vaak meerdere vestigingen. In totaal zijn er momenteel 388 
rijschoolvestigingen. Het aantal oefenterreinen bedraagt 181.
Begin dit jaar bedroeg het aantal actieve instructeurs en directeurs 1.862. 
In onderstaande tabel vindt u het totaal aantal administratieve controles dat door 
de inspecteurs uitgevoerd werd in de rijscholen voor de periode april 2020 tot en 
met december 2023. 
2020 2021 2022 2023
adm. 
controles42 39 102 59*
*De langere afwezigheid van twee inspecteurs en de opleiding van een nieuwe 
inspecteur liggen mede aan de basis van het lager aantal inspecties
Naast deze in bovenstaande tabel gegeven administratieve inspecties ter plekke 
in de rijscholen, gebeuren er door de inspecteurs ook controles ‘van op afstand’ 
(bv. controle van getuigschriften op vraag van gemeentes) die niet geregistreerd 
staan in deze cijfers.
3. Op dit ogenblik zijn er 16 examencentra, 70 opleidingscentra code 95, 5 
opleidingscentra De Lijn en 11 opleidingscentra VDAB.
In onderstaande tabel vindt u de beschikbare cijfers.
2019 2020 2021 2022 2023
examencentra 59 33 49 77 62
opleidingscentra 
code 9552 7 19 27 18
VDAB 9 4 2 2 1
De Lijn 1 1 1 - -
4. Het occasioneel bijwonen van theorie- en praktijkexamens gaat doorgaans 
gepaard met een administratieve controle van een examencentrum. Hiervoor 
kunnen geen aparte cijfers gegeven worden.
5. Bij de inspecties wordt er gecontroleerd op alle aspecten van de wetgeving op de 
erkenning van de rijscholen. Vaststellingen kunnen velerlei zijn, gaande van 
kleinere gebreken tot in een klein aantal gevallen grotere inbreuken.
Behalve bij duidelijk misbruik, wordt de rijschool altijd de kans geboden van 
remediëring. Op die manier streven we naar verbetering en een correcte 
dienstverlening aan de kandidaat-bestuurder.
In vele gevallen krijgt een rijschool eerst een waarschuwing, waarna de rijschool 
de tekortkomingen kan remediëren. Herhaaldelijke vaststellingen leiden tot een 
tijdelijke schorsing van de erkenning. Wanneer er geen enkele vorm van 
verbetering getoond wordt door de rijschool kan er overgegaan worden tot 
intrekking van de erkenning.
In geval van aantoonbaar en beduidend misbruik, zoals fraude, zal de erkenning 
van de rijschool worden ingetrokken. Het is hierbij uiteraard zaak om het misbruik 
onbetwistbaar te kunnen aantonen.
In volgende tabel vindt u een overzicht van de waarschuwingen, schorsingen en 
intrekking die werden betekend aan de rijscholen.
2019 2020 2021 2022 2023
waarschuwingen 13 8 2 1 1
schorsingen 3 2 2 2 1
2 wkn
1 mndn
6 mndn1 mndn
2 mndn8 mndn
8 mndn 2 wkn
2 mndn2 mndn
intrekking 
erkenning1 0 0 0 0
6. Deze informatie vindt u in bovenstaande tabel.
7. In onderstaande tabel vindt u de beschikbare cijfers m.b.t. schorsingen van 
rijschool instructeurs/directeurs.
2019 2020 2021 2022 2023
schorsingen 3 3 4 3 2
instructeur 2 jr
3 mndn4 mndn 2 wkn
2 mndn
1 jr8 mndn
directeur 2 wkn
1 mndn
6 mndn8 mndn 2 mndn
intrekking 
erkenning1 0 0 2 0
8. Deze informatie vindt u in bovenstaande tabel.
9. Deze informatie vindt u terug onder vraag 3.
10.Sedert 2017 staan vier inspecteurs in voor het toezicht op alle erkende rijscholen, 
examencentra en opleidingscentra nascholing in Vlaanderen. Naast het toezicht 
staan deze inspecteurs ook in voor de behandeling van alle erkenningsaanvragen 
en (sinds 2019) voor het toezicht op de erkende instellingen voor het 
terugkommoment.
Het Vlaamse gewest werd opgedeeld in vier regio’s, waarbij iedere inspecteur voor 
zijn regio alle erkenningen en inspecties voor zijn rekening neemt.
