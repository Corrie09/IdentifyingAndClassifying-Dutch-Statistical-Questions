title: Relanceplan Vlaamse Veerkracht - Uitvoering
thema: Lokale overheden en Binnenlands bestuur
pdf link: https://docs.vlaamsparlement.be/pfile?id=2036471
thema link: https://www.vlaamsparlement.be/parlementaire-documenten/schriftelijke-vragen/1794584
SCHRIFTELIJKE VRAAG
nr. 105 
van THIJS VERBEURGT
datum: 16 januari 2024
aan GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
Relanceplan Vlaamse Veerkracht  -  Uitvoering
De uitvoering van het plan Vlaamse Veerkracht is volop bezig. Voor een aantal projecten 
die oorspronkelijk werden opgenomen in het relanceplan is de rapportering in het kader 
van Vlaamse Veerkracht stopgezet.
1.Is het project ‘werf 6: screeningstool - gunning’ (VV050 - digitalisering integratie en 
inburgering) overgezet naar een regulier investeringsplan? 
a) Zo ja, met welk budget? Hoe verhoudt dat budget zich tot de oorspronkelijk 
vooropgestelde middelen in het relanceplan voor dat project? Wat is de 
vooropgestelde realisatietermijn en hoe verhoudt die zich tot de oorspronkelijk 
vooropgestelde planning in het relanceplan?
b) Zo niet, wat is de argumentatie achter het stopzetten van het project?
GWENDOLYN RUTTEN
VICEMINISTER-PRESIDENT VAN DE VLAAMSE REGERING, VLAAMS MINISTER VAN BINNENLANDS BESTUUR, 
BESTUURSZAKEN, INBURGERING EN GELIJKE KANSEN
ANTWOORD 
op vraag nr. 105 van 16 januari 2024
van THIJS VERBEURGT
Het project ‘werf 6: screeningstool - gunning’ werd niet stopgezet noch overgezet naar een 
regulier investeringsplan. Het werd mee opgenomen in een ander relanceproject dat loopt 
binnen het actieplan Iedereen Digitaal, nl. de screeningstool digitale vaardigheden onder 
VV053 (goedgekeurd door de Vlaamse Regering op 18 november 2022). Door deze 
beweging werd de status onder VV050 aangeduid als ‘stopgezet’.
