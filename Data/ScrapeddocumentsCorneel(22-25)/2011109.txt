title: Persoonsvolgend budget (PVB) - Controle op de budgetbesteding
thema: Welzijn en Gezin
pdf link: https://docs.vlaamsparlement.be/pfile?id=2011109
thema link: https://www.vlaamsparlement.be/parlementaire-documenten/schriftelijke-vragen/1771805
SCHRIFTELIJKE VRAAG
nr. 50
van TINE VAN DER VLOET
datum: 16 oktober 2023
aan HILDE CREVITS
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
Persoonsvolgend budget (PVB)  -  Controle op de budgetbesteding
Op de website van het Vlaams Agentschap voor Personen met een Handicap (VAPH) staat 
te lezen dat het VAPH controles uitoefent op het correct besteden van het persoonsvolgend 
budget in cash. Zo kan het VAPH de overeenkomsten die de budgethouder heeft afgesloten 
bij de besteding van het budget in cash opvragen, alsook de bewijzen van gemaakte 
kosten.
Het VAPH voert steekproefcontroles uit om tijdig feedback te kunnen geven van de correcte 
toepassing van de besteding van het PVB. Bij een controle vraagt het VAPH de volgende 
documenten aan team Budgetbesteding te bezorgen:
a) een kopie van alle lopende cashovereenkomsten, ongeacht of er kosten werden 
ingediend of niet;
b) alle facturen en creditnota's voor de geregistreerde kosten binnen een bepaalde periode, 
met een overzicht van de kosten als bijlage;
c) alle rekeninguittreksels in chronologische volgorde waar de kosten in terug te vinden 
zijn, zowel uitgaven (facturen) als ontvangsten (creditnota’s).
Deze documenten dienen te worden bezorgd aan het VAPH via e-mail, via post of via het 
e-loket mijnvaph.be. Na deze controle krijgt de persoon in kwestie een brief met de 
conclusie van de controle. De brief kan ook adviezen bevatten om de administratie te 
verbeteren.
Indien er bij de controle zaken worden vastgesteld die niet mogen volgens de 
bestedingsregels van het PVB, dan zal het VAPH de onterecht gemaakte en betaalde kosten 
terugvorderen, zoals dat is bepaald in de regelgeving.
Op 16 juli 2021 stelde ik schriftelijke vraag nr. 803 over dat onderwerp. In opvolging ervan 
stel ik graag volgende vragen.
1. In het antwoord op schriftelijke vraag nr. 803 staat te lezen dat de aanleiding voor 
controle besteding divers kan zijn. Er worden ad random personen gecontroleerd, op 
bepaalde risicogroepen of naar aanleiding van een vaststelling (of vermoeden) in een 
dossier. 
a) Hoeveel controles op het PVB zijn er in 2021 en 2022 uitgevoerd door het VAPH? 
Graag een opdeling per provincie. 
b) Hoeveel controles gebeurden er in 2021 en 2022 ad random? Graag een opdeling 
per provincie.
c) Hoeveel controles gebeurden er in 2021 en 2022 bij de risicogroepen? Indien 
mogelijk graag een opdeling per risicogroep en per provincie. 
d) Hoeveel controles gebeurden er in 2021 en 2022 naar aanleiding van een 
vaststelling (of vermoeden) in een dossier? Graag een opdeling per provincie.
2. In hoeveel gevallen werd het PVB in cash op een correcte manier besteed? Graag een 
overzicht voor 2021 en 2022 opgedeeld per provincie. 
3. In hoeveel gevallen werd aangeraden de administratie van het PVB in cash te 
verbeteren? Graag een overzicht voor 2021 en 2022 opgedeeld per provincie. 
4. In hoeveel gevallen stelde het VAPH een fout gebruik met een PVB in cash vast? Graag 
een overzicht voor 2021 en 2022 opgedeeld per provincie. Wat waren de meest 
voorkomende fouten?
5. Bij een vermoeden van fraude of misbruik van besteding van het PVB in cash, start 
het VAPH een ex-postcontrole op.
a) Hoeveel ex-postcontroles vonden er in 2021 en 2022 plaats? Graag een opsplitsing 
per jaar en per provincie.
b) Wat waren de conclusies van die ex-postcontroles?
c) In hoeveel gevallen was er nog sprake van fouten? Wat waren de voornaamste 
fouten die budgethouders maakten? Graag een overzicht voor 2021 en 2022.
d) Bij hoeveel budgethouders werden er maatregelen opgelegd? Wat waren de 
voornaamste redenen waarom er maatregelen werden opgelegd? Graag een 
overzicht voor 2021 en 2022.
e) Hoeveel budgetten werden er uiteindelijk stopgezet? Wat waren de voornaamste 
redenen dat de budgetten werden stopgezet? Graag een overzicht voor 2021 en 
2022.
6. Hoe vaak worden dezelfde budgethouders gecontroleerd? Hoeveel budgethouders 
werden meer dan één keer gecontroleerd? Hoeveel budgethouders werden meer dan 
twee keer gecontroleerd? Wat is het maximaal aantal keren dat een budgethouder 
werd gecontroleerd?
7. In schriftelijke vraag nr. 803 staat te lezen dat wanneer er fouten van besteding 
vastgelegd worden, het VAPH budgethouders aanraadt om contact op te nemen met 
een bijstandsorganisatie. 
Hoeveel budgethouders namen op aanraden van het VAPH contact op met een 
bijstandsorganisatie om fouten in de toekomst te voorkomen?
8. Worden budgethouders die een beroep doen op een bijstandsorganisatie ook 
gecontroleerd op de besteding van hun PVB door het VAPH? Verloopt dat op dezelfde 
manier als bij budgethouders die geen gebruikmaken van een bijstandsorganisatie? Of 
verloopt dat op een andere manier?
HILDE CREVITS 
VICEMINISTER-PRESIDENT VAN DE VLAAMSE REGERING, VLAAMS MINISTER VAN WELZIJN, 
VOLKSGEZONDHEID EN GEZIN
ANTWOORD
op vraag nr. 50 van 16 oktober 2023
van TINE VAN DER VLOET
1. We kaderen alvast dat we eind 2021 samen met onze bedrijfsrevisor een traject zijn 
opgestart om een statisch onderbouwde methodiek te ontwikkelen om onze 
randomsteekproefcontrole te hervormen. Deze statistisch onderbouwde nieuwe 
methodiek is in 2022 van start gegaan. Door middel van risicofactoren wegen we een 
dossier en verdelen we het op in 3 lagen. Risicofactoren zijn onder andere, gestarte 
budgethouders, beperkt bestedingspatroon (slechts één zorgaanbieder), afgeronde 
bedragen, geweigerde kosten… In deze lagen worden volgens de Monetary Unit 
Sampling (MUS) methode random dossiers gekozen voor zowel PAB als PVB dossiers. 
Vandaar dat we de cijfers zullen meegeven voor PAB én PVB.
Er zijn sedert 2022 daardoor slechts 3 mogelijke redenen om een controle op te 
starten, namelijk:
- random, volgens de nieuwe methodiek (MUS sampling);
- melding/vermoeden, bij meldingen of vaststellingen van mogelijk oneigenlijke 
besteding;
- opvolgcontrole, na een eerdere ex-postcontrole kan het VAPH beslissen om deze 
later nogmaals te controleren.
a. Tabel totaal aantal controles PAB en PVB 2021 en 2022 opgesplitst per provincie:
2021 2022
PAB PVB Totaal PAB PVB Totaal
Antwerpen 9 69 78 34 71 105
Limburg 7 52 59 25 46 71
Oost-Vlaanderen 2 38 40 18 43 61
Vlaams-Brabant en 
Brussel 3 33 36 14 43 57
West-Vlaanderen 2 27 29 15 32 47
Totaal 23 219 242 106 235 341
b. Zoals gekaderd in punt 1, hebben we een groter volume aan randomcontroles in 
2022 ten opzichte van 2021 wegens de toepassing van de nieuwe methodiek vanaf 
2022.
Tabel aantal randomcontroles 2021 en 2022:
2021 2022
PAB PVB Totaal PAB PVB Totaal
Antwerpen 2 6 8 32 62 94
Limburg 4 2 6 22 40 62
Oost-Vlaanderen 0 2 2 17 36 53
Vlaams-Brabant en 
Brussel 0 0 0 13 34 47
West-Vlaanderen 0 2 2 13 27 40
Totaal 6 12 18 97 199 296
c. Vanaf 2022 gebruiken we de opstartreden ‘risico’ niet meer, omdat de 
randomcontroles ingedeeld zijn in verschillende risico-lagen cf. punt 1. In 2021 
hebben we vooral de focus gelegd op kosten die te maken hadden met de extra 
COVID-ondersteuning, vandaar dat we deze groep beschouwen als ‘risico’ en niet 
‘random’.
Tabel aantal controles risico:
2021
PAB PVB Totaal
Antwerpen 4 48 52
Limburg 1 38 39
Oost-Vlaanderen 0 25 25
Vlaams-Brabant en 
Brussel 2 25 27
West-Vlaanderen 0 17 17
Totaal 7 153 160
d. Tabel aantal controles via vaststelling of vermoeden:
2021 2022
PAB PVB Totaal PAB PVB Totaal
Antwerpen 3 14 17 2 8 10
Limburg 2 8 10 3 5 8
Oost-Vlaanderen 2 11 13 1 5 6
Vlaams-Brabant en 
Brussel 1 7 8 1 8 9
West-Vlaanderen 2 7 9 2 5 7
Totaal 10 47 57 9 31 40
2. We bundelen in onderstaande tabel de antwoorden op vragen 2 tot en met 4 samen.
De dossiers waarbij tijdens de controle geen fouten werden vastgesteld krijgen in de 
bijgeleverde tabel het label “controle ok”. Werden door het VAPH fouten vastgesteld 
bij de besteding, dan worden deze in de gelijknamige kolom samengeteld.
Een vaststelling van een fout is niet per definitie een doorverwijzing naar een 
bijstandsorganisatie of een escalerende maatregel zoals verplichte bijstand. Vaak gaat 
dit om kleine administratieve zaken die helemaal niet slaan op (bewust) misbruik van 
de persoonsvolgende middelen.  Vandaar dat het doorverwijsgetal lager ligt dan de 
het aantal dossiers met fouten.
De kolom “doorverwijzing” bevat zowel het aanraden (dus vrijblijvende aanbeveling) 
om samen te werken met een bijstandsorganisatie als de verplichte maatregel 
“verplichte bijstand”.
Het VAPH houdt tot dusver nog geen cijfers bij betreffende signalen die komen vanuit 
externen. 
De meest voorkomende fouten zijn: 
•inversies van kommagetallen;
•overeenkomsten die niet voldoende zijn ondertekend (meestal gaat dit om het eigen 
exemplaar);  
•vergissingen bij het uitvoeren van betalingen bv. de bankkaart per ongeluk 
gebruiken in de winkel;
•de zorgaanbieder wordt te veel of te weinig betaald.  
Deze fouten worden in de meeste gevallen door de budgethouder onmiddellijk recht 
gezet, maar worden wel aanzien als een fout tijdens onze controle, vandaar dat het 
foutenaantal hoog ligt.
Om de leesbaarheid van de tabel te verhogen zijn de dossiers PAB en PVB 
samengeteld.
Tabel verhouding correcte besteding en dossiers met fouten en eventuele 
maatregelen:
3. Zie antwoord 2.
4. Zie antwoord 2.
5. Wanneer het VAPH een vermoeden heeft van mogelijks onrechtmatige besteding, kan 
er een controle opgestart worden.
a. Zie de algemene tabel bij antwoord 1 d.
b. Zie onderstaande tabel. Deelvragen b, c en d worden hieronder samen 
beantwoord.
Het aantal vaststellingen van een fout kan gevonden worden onder de kolom 
“fouten”. Ook hier is een vaststelling van een fout niet per definitie een 
doorverwijzing naar een bijstandsorganisatie of verplichte bijstand. Het is wel 2021 2022
Controle 
OK FoutenGeen 
maat-
regelenDoor-
verwijzingControle 
OK FoutenGeen 
maat-
regelenDoor-
verwijzing
Antwerpen 47 31 62 16 66 39 82 23
Limburg 38 21 43 16 42 31 57 16
Oost-
Vlaanderen 23 17 30 10 45 14 53 6
Vlaams-
Brabant en 
Brussel 30 6 31 5 37 19 47 9
West-
Vlaanderen 20 9 23 6 28 20 42 6
Totaal 158 84 189 53 218 123 281 60
242 242 341 341
opvallend dat bij een vermoeden van misbruik de aantal 
doorverwijzingen/maatregelen procentueel groter zijn ten opzichte van het geheel 
aan doorverwijzingen. 
Het VAPH neemt meldingen en vermoeden van misbruik dan ook bijzonder ernstig 
en zal daarom vrij snel een controle besteding opstarten.
De meest voorkomende fouten, en bijgevolg reden om een maatregel op te leggen 
bij deze groep, zijn: 
•het niet indienen van bewijsstukken, omdat deze effectief niet bestaan of 
niet correct worden bijgehouden door de budgethouder;  
•onrechtmatig gebruik van de PAB/PVB-rekening waar gezinsuitgaven op 
terug te vinden zijn die bijgevolg niet betaalbaar zijn met het budget;
•het niet betalen van de zorgaanbieder, maar wel de kosten indienen bij het 
VAPH.
Bij de dossiers waar er minder ernstige fouten te vinden zijn in deze groep, zijn 
het de klassieke kleine vergissingen zoals reeds medegedeeld in het antwoord bij 
punt 2.
Om de leesbaarheid van de tabel te verhogen zijn de dossiers PAB en PVB 
samengeteld.
Tabel verhouding correcte besteding en dossiers met fouten en eventuele 
maatrelgelen bij de groep controle opgestart door vermoeden/melding van 
oneigenlijk gebruik:
c. Zie antwoord 5 b.
d. Zie antwoord 5 b.
e. Er werd geen enkel budget stopgezet in 2021 en 2022. Het VAPH tracht zo veel 
mogelijk in te zetten op begeleiding. We maken gebruik van de escalerende 
begeleidingsmaatregelen, zoals regelgevend verankerd in de besluiten van de 
Vlaamse Regering over de besteding van het persoonsvolgend budget en het 
persoonlijke-assistentiebudget.2021 2022
Controle 
OK FoutenGeen 
maat-
regelenDoor-
verwijzingControle 
OK FoutenGeen 
maat-
regelenDoor-
verwijzing
Antwerpen 5 12 7 10 2 8 3 7
Limburg 2 8 3 7 0 8 4 4
Oost-
Vlaanderen 4 9 6 7 2 4 4 2
Vlaams-
Brabant en 
Brussel 4 4 5 3 0 9 5 4
West-
Vlaanderen 4 5 4 5 0 7 1 6
Totaal 19 38 25 32 4 36 17 23
57 57 40 40
6. In 2021 en 2022 werden er respectievelijk 7 en 5 dossiers onderworpen aan een 
opvolgcontrole na een eerdere controle besteding.  Deze aantallen zitten mee vervat 
in tabel bij vraag 1 a.
Buiten deze opvolgcontroles zijn er 20 dossiers in 2021 voor een tweede maal 
gecontroleerd en 23 dossiers in 2022.  Er is in die periode geen enkel dossier dat meer 
dan 2 keer is gecontroleerd via controle besteding.
7. Bij 26 dossiers die in 2021 aangeraden (niet verplichte maatregel) werden om contact 
op te nemen met een bijstandsorganisatie zijn er uiteindelijk 16 dossiers die een 
bijstandsorganisatie hebben ingeschakeld en daardoor kosten hebben ingediend voor 
intensieve bijstand. Voor 2022 zijn van de 32 dossiers er 14 die zich laten bijstaan 
hebben door een bijstandsorganisatie.
De verplichte doorverwijzingen/maatregelen zijn allemaal opgestart bij een 
bijstandsorganisatie. Hierdoor zijn er geen stopgezette budgetten.
8. Budgethouders die beroep doen op een bijstandsorganisatie kunnen evenzeer 
gecontroleerd worden. Via de nieuwe methodiek voor de randomcontroles, kan perfect 
een dossier die intensieve bijstand onderneemt geselecteerd worden. Het verloop van 
de controle besteding is gelijkaardig. We zien wel dat als er intensieve bijstand is, de 
bijstandsorganisatie vaak de budgethouder mee helpt bij het indienen van de 
bewijsstukken waardoor een controle efficiënter kan afgehandeld worden.
