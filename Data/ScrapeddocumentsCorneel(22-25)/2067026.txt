title: Audi Vorst - Mogelijke sluiting
thema: Economie
Werk
pdf link: https://docs.vlaamsparlement.be/pfile?id=2067026
thema link: https://www.vlaamsparlement.be/parlementaire-documenten/schriftelijke-vragen/1829889
SCHRIFTELIJKE VRAAG
nr. 1
van TOM LAMONT
datum: 12 juli 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Audi Vorst  -  Mogelijke sluiting
De Audifabriek in Vorst lijkt op het einde van haar Latijn te zijn door verkeerde strategische 
keuzes, te hoge loonkosten en tegenvallende verkoopcijfers. Tegen eind oktober 2024 
worden er 1410 banen geschrapt, met toeleveranciers erbij kan het aantal ontslagen 
oplopen tot 6000. Een volledige sluiting behoort tot de mogelijkheden.
De afgelopen jaren investeerde de Vlaamse Regering voor meer dan zes miljoen euro in 
Audi Brussel.
1. Is de minister van plan deze investering terug te vorderen (in lijn met het Besluit van 
de Vlaamse Regering van 19 juli 2013 tot toekenning van strategische 
transformatiesteun) in het geval van een sluiting?
2. Heeft de minister nog gesprekken met Audi op de planning staan over de toekomst 
van Audi en van de werknemers? 
3. Is er al een analyse gemaakt of lopende over de impact van de mogelijke sluiting van 
Audi op de Vlaamse arbeidsmarkt?
JO BROUNS 
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD
op vraag nr. 1 van 12 juli 2024
van TOM LAMONT
1. Op moment van de steunaanvragen van Audi schreef art. 43 van het BVR het volgende 
voor:
“De steun wordt teruggevorderd binnen tien jaar na de indieningsdatum van de 
steunaanvraag, in geval van :
1° faillissement, vereffening, boedelafstand, ontbinding, vrijwillige of gerechtelijke 
verkoop, sluiting in het kader van een sociaaleconomische herstructureringsoperatie 
met tewerkstellingsafbouw tot gevolg binnen zeven jaar na het beëindigen van de 
investeringen en opleidingen;”.
 
De indieningsdata waren de volgende:
Dat betekent dat - indien de fabriek sluit voor 21/12/2026 - VLAIO de toegekende 
steun zal terugvorderen.
2. Op dit moment zijn er voor zover wij weten geen gesprekken gepland. Begin juni heeft 
premier Alexander De Croo een letter of intent overhandigd aan het management van 
Audi, met daarin mogelijke steunmaatregelen van de verschillende overheden in dit 
land (waaronder de Vlaamse). 
Gezien Audi Vorst gelegen is op het grondgebied van het Brussels Hoofdstedelijk 
Gewest, komt het aan de Brusselse of federale Regering toe om inzake verdere 
gesprekken het initiatief te nemen. 
3. Bij Audi Vorst zouden mogelijks dit jaar nog 1.410 jobs geschrapt worden. Indien de 
site later ook volledig gesloten zou worden, zou dat oplopen tot ongeveer 3.000. Er 
zijn ook heel wat toeleveranciers die deels afhankelijk zijn van Audi: indien ook daar 
sluitingen vallen, kan het jobverlies oplopen tot 6.000 mensen.
Er gebeuren elk jaar zo’n 40.000 aanwervingen in de Vlaamse industrie, waarvan 
15.000 nieuw gecreëerde jobs. In die dynamiek kan een grote herstructurering zeker 
geabsorbeerd worden, zeker wanneer deze in golven verloopt zoals bij Audi het geval 
is. Onder de werknemers van Audi Vorst vinden we mensen met woonplaats in 
Vlaanderen, Brussel én Wallonië. Samenwerking tussen VDAB, Actiris en Le Forem zal Indieningsdatum
STS.2016.119 21/12/2016
STS.2017.011 27/01/2017
STS.2017.012 27/01/2017
STS.2017.013 27/01/2017
STS.2017.027 05/04/2017
STS.2017.028  05/04/2017.
dus cruciaal zijn, maar zij zijn samen al de voorbereidingen gestart om de getroffen 
werknemers te begeleiden naar een nieuwe job. De coördinatie ligt bij Actiris, 
aangezien Audi Vorst in het Brussels Hoofdstedelijk gewest gelegen is. 
Een volledige inschatting van welke profielen op korte termijn hun job bij Audi zullen 
verliezen, kan pas gebeuren na het sociaal overleg en de officiële start van de 
herstructurering. Op de krappe Vlaamse arbeidsmarkt zijn technische profielen, zoals 
er veel aan de slag zijn bij Audi Vorst, echter erg gegeerd. Zeker het feit dat een groot 
aandeel geschoold is om met elektrische wagens te werken, is een troef voor hun 
toekomstige tewerkstelling. Ook bij de herstructurering van Van Hool konden heel wat 
werknemers snel elders aan de slag, en een deel van de interimkrachten van Audi zijn 
al opnieuw aan het werk bij andere ondernemingen in de omgeving van Brussels, 
onder meer bij bedrijven rond Brussels Airport. Ook bij de toeleveranciers van Van 
Hool bleef de impact binnen de perken. Voor oudere werknemers verloopt de zoektocht 
normaal gezien moeilijker. 
Ter conclusie verwacht ik bijgevolg niet meteen een grote negatieve impact op de 
Vlaamse arbeidsmarkt in haar geheel. Mijn grootste bekommernis gaat uit naar de 
getroffen werknemers zelf, de klap die zij nu te verwerken krijgen en hoe we hen zo 
snel en zo goed mogelijk kunnen ondersteunen in de volgende stappen van hun 
oopbaan.
