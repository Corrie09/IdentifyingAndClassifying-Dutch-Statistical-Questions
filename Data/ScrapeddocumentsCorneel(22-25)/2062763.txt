title: Valipac - Premies
thema: Natuur en Milieu
pdf link: https://docs.vlaamsparlement.be/pfile?id=2062763
thema link: https://www.vlaamsparlement.be/parlementaire-documenten/schriftelijke-vragen/1818025
SCHRIFTELIJKE VRAAG
nr. 495
van ROBRECHT BOTHUYNE
datum: 4 april 2024
aan ZUHAL DEMIR
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
Valipac  -  Premies
Volgens de website werd Valipac in 1997 op initiatief van het Belgische bedrijfsleven 
opgericht. Zijn rol bestond erin een collectief antwoord te geven op de uitgebreide 
producentenverantwoordelijkheid van producenten van bedrijfsmatige verpakkingen.
Valipac is er voor bedrijfsmatige verpakkingen. Voor huishoudelijke verpakking is de 
bevoegde instantie Fost Plus. Bedrijven die zowel bedrijfsmatige als huishoudelijke 
verpakkingen op de markt brengen, moeten dus klant worden van beide organisaties.
Op 2 december 2021 verleende de Interregionale Verpakkingscommissie (IVC) een nieuwe 
erkenning voor vijf jaar aan Valipac. Daarin werden doelstellingen zoals selectieve 
inzameling, recyclage binnen Europa, preventie, ecomodulatie, circulariteit, transparantie 
en hergebruik van bedrijfsmatig verpakkingsafval, opgenomen.
Valipac geeft premies voor verpakkingsmateriaal:
- starterspremie;
- recyclagepremie;
- containerpremie.
De drie premies zijn cumuleerbaar. Premies worden aangevraagd door de aangesloten 
afvalinzamelaar. Aangezien ze gelinkt zijn aan het ondernemingsnummer, is de locatie 
altijd de maatschappelijke zetel.
1. Hoeveel premies werden aangevraagd in 2023? Graag totaalaantal en opdeling naar:
a) soort premie;
b) aangevraagd bedrag;
c) provincie van aanvraag.
2. Hoeveel aangevraagde premies in 2023 werden geweigerd? Graag totaalaantal en 
opdeling naar:
a) soort premie;
b) geweigerd bedrag;
c) provincie van aanvraag.
3. Graag top drie van de redenen van weigering.
4. Hoeveel aangevraagde premies werden in 2023 toegestaan? Graag totaalaantal en 
opdeling naar:
a) soort premie;
b) toegestaan/uitbetaald bedrag;
c) provincie van aanvraag.
5. Valipac voert sorteerproeven uit om te zien of er nog veel bedrijfsmatige verpakkingen 
in het gewone bedrijfsafval verdwijnen.
Hoeveel ton/kilo verdween er zo (via afzet- en rolcontainers) in het gewone 
bedrijfsafval in 2023? Wie voerde de steekproef uit? Welke bevindingen worden daaruit 
meegenomen in een actieplan voor het volgende jaar?
6. Sinds 2022 ontvangen klanten van Valipac een bonus van 50 euro per ton gerecycleerd 
materiaal geldig voor verpakkingen die minstens 30% post-consumer gerecycleerd 
materiaal bevatten.
a) Hoeveel klanten kregen die bonus? Graag een overzicht voor 2022 en 2023 apart, 
met vermelding van de provincie.
b) Wat zijn de bevindingen tot nu toe?
ZUHAL DEMIR 
VLAAMS MINISTER VAN JUSTITIE EN HANDHAVING, OMGEVING, ENERGIE EN TOERISME
ANTWOORD
op vraag nr. 495 van 4 april 2024
van ROBRECHT BOTHUYNE
Voorafgaand: De premies worden aangevraagd door de aangesloten afvalinzamelaars, er 
kan per ondernemingsnummer en per inzamelaar slechts 1 aanvraag ingediend worden. 
De locatie is dus gelinkt aan waar de maatschappelijke zetel is gelegen. Met andere 
woorden is het aantal premies geen exacte weergave van het aantal inzamellocaties. De 
hieronder weergegeven cijfers zijn voor Vlaanderen, met inachtneming dat de regio 
Vlaanderen gebaseerd is op de maatschappelijke zetel van het bedrijf.
De som van de bedragen van de verschillende soorten premies (startpremie, 
recyclagepremie en containerpremie) kan variëren met het totaal bedrag aan premie. Het 
verschil komt van het afrondingsbedrag (cf. de certificaten met een premie waarvan de 
waarde tussen 10 euro en 30 euro bedraagt, wordt automatisch 30 euro betaald). De som 
van de verschillende premies (startpremie, recyclagepremie en containerpremie) kan ook 
variëren met het totaal aantal premies. Op eenzelfde aanvraag kan een bedrijf 
verschillende soorten premies combineren. 
Onderstaande cijfers hebben betrekking op de premies die in 2023 voor het referentiejaar 
2022 werden aangevraagd door de aangesloten afvalinzamelaars voor hun klanten 
gevestigd in Vlaanderen. Afvalinzamelaars hebben tot eind mei van het jaar n+1 om de 
aanvraag voor premies voor hun klanten voor het jaar n in te dienen. De cijfers voor 2023 
zijn dus nog niet beschikbaar. 
1. Aangevraagde premies
Totaal aangevraagde premies: Voor 2022 hebben de aangesloten afvalinzamelaars 
premies (alle soorten) aangevraagd bij Valipac voor 36.322 bedrijven (klanten) waarvan 
de hoofdzetel gevestigd is in Vlaanderen voor een totaalbedrag van 6.646.163 euro.
Opdeling van de aangevraagde premies per provincie:
•Antwerpen: € 1.880.713
•Limburg: € 935.970
•Oost-Vlaanderen: € 1.530.578
•Vlaams-Brabant: € 1.047.233
•West-Vlaanderen: € 1.251.667
Aangevraagde startpremies
Voor 2022 hebben de aangesloten afvalinzamelaars 2.274 startpremies aangevraagd bij 
Valipac voor bedrijven (klanten) waarvan de hoofdzetel gevestigd is in Vlaanderen voor 
een totaalbedrag van 341.100 euro.
Opdeling van de aangevraagde startpremies per provincie:
•Antwerpen: € 87.300
•Limburg: € 72.750
•Oost-Vlaanderen: € 70.800
•Vlaams-Brabant: € 49.650
•West-Vlaanderen: € 60.600
Aangevraagde recyclagepremies 
Voor 2022 hebben de aangesloten afvalinzamelaars recyclagepremies aangevraagd bij 
Valipac voor 11.627 bedrijven (klanten) waarvan de hoofdzetel gevestigd is in Vlaanderen 
voor een totaalbedrag van 2.957.023 euro.
Opdeling van de aangevraagde recyclagepremies per provincie:
•Antwerpen: € 914.855
•Limburg: € 366.830
•Oost-Vlaanderen: € 641.602
•Vlaams-Brabant: € 429.405
•West-Vlaanderen: € 604.329
Aangevraagde containerpremies
Voor 2022 hebben de aangesloten afvalinzamelaars containerpremies aangevraagd bij 
Valipac voor 32.805 bedrijven (klanten) waarvan de hoofdzetel gevestigd is in Vlaanderen 
voor een totaalbedrag van 3.320.589 euro.
Opdeling van de aangevraagde containerpremies per provincie:
•Antwerpen: € 872.466
•Limburg: € 492.930
•Oost-Vlaanderen: € 810.505
•Vlaams-Brabant: € 565.577
•West-Vlaanderen: € 579.109
2. Geweigerde premies
Totaal geweigerde premies
Voor 2022 heeft Valipac premies (alle soorten) geweigerd voor 6.134 bedrijven (klanten) 
met een hoofdzetel in Vlaanderen voor een totaal bedrag van 466.492 euro.
Opdeling van de geweigerde premies per provincie
•Antwerpen: € 145.695
•Limburg: € 79.286
•Oost-Vlaanderen: € 94.752
•Vlaams-Brabant: € 53.036
•West-Vlaanderen: € 93.721
Geweigerde startpremies
Voor 2022 heeft Valipac startpremies geweigerd voor 163 bedrijven (klanten) met een 
hoofdzetel in Vlaanderen voor een totaalbedrag van 24.450 euro.
Opdeling van de geweigerde startpremies per provincie:
•Antwerpen: € 6.450
•Limburg: € 4.050
•Oost-Vlaanderen: € 4.350
•Vlaams-Brabant: € 3.450
•West-Vlaanderen: € 6.150
Geweigerde recyclagepremies
Voor 2022 heeft Valipac recyclagepremies geweigerd voor 2.864 bedrijven (klanten) met 
een hoofdzetel in Vlaanderen voor een totaalbedrag van 161.313 euro.
Opdeling van de geweigerde recyclagepremies per provincie:
•Antwerpen: € 58.073
•Limburg: € 23.608
•Oost-Vlaanderen: € 32.048
•Vlaams-Brabant: € 19.138
•West-Vlaanderen: € 28.445
Geweigerde containerpremies
Voor 2022 heeft Valipac containerpremies geweigerd voor 4.011 bedrijven (klanten) met 
een hoofdzetel in Vlaanderen voor een totaalbedrag van 277.174 euro.
Opdeling van de geweigerde containerpremies per provincie:
•Antwerpen: € 80.429
•Limburg: € 51.116
•Oost-Vlaanderen: € 57.160
•Vlaams-Brabant: € 30.233
•West-Vlaanderen: € 58.234
3. Top drie redenen van weigering.
•De begunstigde is niet in orde met de verpakkingswetgeving (free rider).
•Na controle door Valipac bleek dat de aangevraagde premie niet of niet voldoende 
betrekking heeft op bedrijfsmatig verpakkingsafval.
•Indien de cumul van de aangevraagde premies kleiner is dan 10 euro wordt de 
aangevraagde premie niet verwerkt. 
4. Totaal goedgekeurde premies 
Totaal goedgekeurde premies
Voor 2022 heeft Valipac premies (alle soorten) goedgekeurd voor 30.188 bedrijven 
(klanten) met een hoofdzetel in Vlaanderen voor een totaalbedrag van 6.179.671 euro.
Opdeling van de goedgekeurde premies per provincie:
•Antwerpen: € 1.735.018
•Limburg: € 856.684
•Oost-Vlaanderen: € 1.435.825
•Vlaams-Brabant: € 994.196
•West-Vlaanderen: € 1.157.946
Goedgekeurde startpremies
Voor 2022 heeft Valipac startpremies goedgekeurd voor 2.111 bedrijven (klanten) met een 
hoofdzetel in Vlaanderen voor een totaalbedrag van 316.650 euro.
Opdeling van de goedgekeurde startpremies per provincie:
•Antwerpen: € 80.850
•Limburg: € 68.700
•Oost-Vlaanderen: € 66.450
•Vlaams-Brabant: € 46.200
•West-Vlaanderen: € 54.450
Goedgekeurde recyclagepremies 
Voor 2022 heeft Valipac recyclagepremies goedgekeurd voor 8.763 bedrijven (klanten) 
met een hoofdzetel in Vlaanderen voor een totaalbedrag van 2.795.709 euro.
Opdeling van de goedgekeurde recyclagepremies per provincie:
•Antwerpen: € 856.782
•Limburg: € 343.222
•Oost-Vlaanderen: € 609.554
•Vlaams-Brabant: € 410.266
•West-Vlaanderen: € 575.884
Goedgekeurde containerpremies
Voor 2022 heeft Valipac containerpremies goedgekeurd voor 28.794 bedrijven (klanten) 
met een hoofdzetel in Vlaanderen voor een totaalbedrag van 3.043.414 euro.
Opdeling van de goedgekeurde containerpremies per provincie:
•Antwerpen: € 792.037
•Limburg: € 441.814
•Oost-Vlaanderen: € 753.345
•Vlaams-Brabant: € 535.343
•West-Vlaanderen: € 520.874
5. In 2022 heeft het extern bureau NORMEC OWS in opdracht van Valipac 45 
sorteerproeven uitgevoerd, waarvan 27 op Vlaamse sites. De proeven worden uitgevoerd 
op bedrijfsrestafval dat reeds werd nagesorteerd door de afvalinzamelaar, met andere 
woorden op het restafval dat naar verbranding wordt afgevoerd. Op basis van de resultaten 
van deze sorteerproeven en zoals gecommuniceerd in het septemberrapport van Valipac 
m.b.t. 2022, werden in 2022 78.923T bedrijfsmatig verpakkingsafval met het 
bedrijfsrestafval via de verbrandingsinstallaties energetisch gevaloriseerd.
6. Sinds 01/01/2022 geeft Valipac aan leden een bonus voor het gebruik van recyclaat in 
bedrijfsmatige kunststof verpakkingen (minimum 30% PCR), indien gekocht bij een 
gecertificeerde verpakkingsproducent. 
Er zijn 30 aangiftes verwerkt waarin ‘recycleerbaar kunststof met recyclaat’ werden 
aangegeven. Dit betekent dat 0,5% van de klanten reycleerbaar kunststof met recyclaat 
op de markt brengen. Het totale tonnage van recycleerbaar kunststof met recyclaat in deze 
aangiftes bedraagt 1.993 ton. Op de totaal aangegeven hoeveelheid bedrijfsmatige 
kunststof verpakking is nog een beperkte hoeveelheid (0,73%).
Quasi alle recycleerbare kunststof met recyclaat die op de markt werd gebracht zitten in 
de categorie zachte kunststof (folies). Het gemiddeld percentage recyclaat bedraagt 37%. 
Het totale bonusbedrag dat werd uitgekeerd bedraagt dus: 741,536 ton X 50 €/ton = 
37.076,80 euro.
Aantal begunstigen per provincie:
•Antwerpen: 3
•Limburg: 4
•Oost-Vlaanderen: 10
•Vlaams-Brabant: 7
•West-Vlaanderen: 5
De marktprijs van nieuwe kunststoffen is momenteel lager dan die van gerecycleerde 
kunststoffen waardoor de vraag naar verpakkingen met recyclaat heel beperkt is. 
Voor bedrijven die gerecycleerd materiaal in hun verpakkingen willen verwerken, is het 
verschil in kosten met nieuw materiaal zeker niet het enige element waarmee rekening 
wordt gehouden. Er spelen diverse factoren zoals: nood aan investeringen om 
verpakkingslijnen aan te passen, het productierendement van gerecycled materiaal is soms 
lager dan dat van nieuw materiaal (langere opstarttijd, lagere productiesnelheid, meer 
productiedalingen), kwaliteit van het eindproduct enz. Niettegenstaande er een zekere en 
groeiende interesse bestaat voor gerecycleerd verpakkingsmateriaal zijn er diverse 
drempels die bedrijven moeten overwinnen om de stap te zetten. De premie is derhalve 
slechts een van de instrumenten die kunnen helpen om meer bedrijven te overtuigen om 
de stap te zetten. Naast het louter financiële aspect vormt het ook een goede manier om 
met bedrijven het gesprek aan te gaan rond de mogelijkheden van gerecycleerd 
verpakkingsmateriaal.
