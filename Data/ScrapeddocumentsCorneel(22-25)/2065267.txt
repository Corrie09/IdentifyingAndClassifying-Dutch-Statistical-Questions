title: Vlaamse Feestdag - Ontvangst diplomatiek korps
thema: Buitenlands beleid
Cultuur
pdf link: https://docs.vlaamsparlement.be/pfile?id=2065267
thema link: https://www.vlaamsparlement.be/parlementaire-documenten/schriftelijke-vragen/1763673
SCHRIFTELIJKE VRAAG
nr. 5
van KLAAS SLOOTMANS
datum: 27 september 2023
aan JAN JAMBON
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
Vlaamse Feestdag  -  Ontvangst diplomatiek korps
Naar aanleiding van de Vlaamse Feestdag ontvangt de minister naar gewoonte het 
diplomatiek korps.
1. Kan de minister meedelen welke diplomatieke vertegenwoordigers op de jongste 
ontvangst aanwezig waren, welke landen/instanties zij vertegenwoordigen en wat hun 
diplomatieke rang is?
2. Waren er ook entiteiten die hun diplomatieke ‘kat’ stuurden en zo ja, kan de minister 
daarvan eveneens een oplijsting geven?
JAN JAMBON 
MINISTER-PRESIDENT VAN DE VLAAMSE REGERING, VLAAMS MINISTER VAN BUITENLANDSE ZAKEN, CULTUUR, 
DIGITALISERING EN FACILITAIR MANAGEMENT
ANTWOORD
op vraag nr. 5 van 27 september 2023
van KLAAS SLOOTMANS
Een aantal van de gestelde vragen peilt naar persoonsgegevens (namen en functies) van 
diplomatiek vertegenwoordigers die al dan niet ontvangen werden voor de Vlaamse 
feestdag. Verder meer zou men op basis van deze informatie de aanwezigheid van een 
diplomatiek vertegenwoordiger op een volgende viering van de Vlaamse feestdag kunnen 
voorspellen.
Vanwege bovenstaande redenen leg ik, conform artikel 90 punt 5 van het Reglement van 
het Vlaams Parlement, de lijst met de gevraagde gegevens ter inzage bij de voorzitter van 
het Vlaams Parlement overeenkomstig de door mij vastgelegde modaliteiten.
Voor deelvraag 2 wordt de uitdrukking “entiteiten die hun diplomatieke kat stuurden” 
geïnterpreteerd als zijnde entiteiten die zijn ingegaan op de uitnodiging voor de viering 
van de Vlaamse Feestdag, maar alsnog niet aanwezig waren op de viering.
