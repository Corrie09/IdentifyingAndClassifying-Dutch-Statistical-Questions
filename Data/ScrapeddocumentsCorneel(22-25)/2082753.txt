title: Vlaamse overheid en ontwikkelaars van verkeersapps - Samenwerking
thema: Mobiliteit en Verkeer
pdf link: https://docs.vlaamsparlement.be/pfile?id=2082753
thema link: https://www.vlaamsparlement.be/parlementaire-documenten/schriftelijke-vragen/1836386
SCHRIFTELIJKE VRAAG
nr. 49
van TOMAS ROGGEMAN
datum: 25 oktober 2024
aan ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
Vlaamse overheid en ontwikkelaars van verkeersapps  -  Samenwerking
Dat het gebruik van verkeersapps in ons land in de lift zit, bewijzen de cijfers van het 
aantal Waze-gebruikers. De bekende verkeersapp registreerde in 2020 maandelijks 1,6 
miljoen gebruikers. Naast Waze zijn er uiteraard nog andere ontwikkelaars en bedrijven 
die mee aan de kar trekken van slimme verkeerstechnologie. 
Ook het Agentschap Wegen en Verkeer (AWV) ziet daarvan de noodzaak in en werkt al 
samen met ontwikkelaars van verkeersapps. Onder andere door het beschikbaar stellen 
van gegevens via het Generiek Informatieplatform Openbaar Domein (GIPOD) helpt het 
agentschap bij de ontwikkeling van de verkeersapps. Omgekeerd helpen de ontwikkelaars 
ook het agentschap door eveneens gegevens over onder andere ongevallen ter beschikking 
te stellen. Op die manier kan er adequater opgetreden worden waar nodig. 
Ook lokale besturen hebben een impact op die verkeersapps door beslissingen rond 
wegencategorisering of het straatmeubilair. Diezelfde lokale besturen maken zich echter, 
in vele gevallen terecht, zorgen over sluipverkeer dat door de verkeersapps wordt 
aangemoedigd.
1. Hoe staat de minister tegenover de samenwerking met de ontwikkelaars van 
verkeersapps voor het bereiken van de doelstelling voor slimmere verkeerstechnologie 
en het monitoren van de verkeersstromen? 
2. Hoeveel keer maakten ontwikkelaars van verkeersapps de afgelopen jaren gebruik van 
de gegevens in het GIPOD? Kan de minister een jaarlijks overzicht verschaffen? 
3. Ziet de minister mogelijkheden om nog meer overheidsdata ter beschikking te stellen 
voor ontwikkelaars van die verkeersapps? 
4. Meent de minister dat de registratie van lokaal gevaarlijke situaties (gemeld door 
lokale besturen) voldoende wordt opgenomen in dergelijke apps? Is overleg daarover 
met de sector noodzakelijk?
ANNICK DE RIDDER
VLAAMS MINISTER VAN MOBILITEIT, OPENBARE WERKEN, HAVENS EN SPORT
ANTWOORD
op vraag nr. 49 van 28 oktober 2024
van TOMAS ROGGEMAN
1. Samenwerking met ontwikkelaars van verkeersapps kan helpen in het bereiken van de 
doelstelling van een veiliger, vlotter en duurzamer verkeer. Daarom is het belangrijk 
om de samenwerking met hen aan te gaan.
Door structurele samenwerkingen op te zetten, kunnen onze wederzijdse sterktes 
elkaar aanvullen waardoor we doelstellingen beter en efficiÃ«nter kunnen bereiken en 
tegelijk onze maatschappelijke belangen borgen. 
Waze is intussen aangesloten  als partner bij het Mobilidata programma. Waze maakt 
dus desgewenst ook gebruik van de informatie die via de Mobilidata interchange 
doorstroomt. Vanuit het Mobilidata programma gaan we diverse gesprekken aan met 
stakeholders, zoals verkeersapps om zich aan te sluiten aan het Mobilidata ecosysteem. 
Het is overigens ook de ambitie om eveneens data van deze verkeersapps terug te 
laten stromen in het Mobilidata programma. 
2. Deze data wordt door de overheid als open data ter beschikking gesteld, dit in lijn met 
het algemene beleid van de Vlaamse Overheid. Hierdoor is deze data voor elke partij 
vrij en laagdrempelig te gebruiken. Dit brengt echter ook met zich mee dat er geen 
zicht is over welke partijen nu precies wat gebruiken en hoe vaak. Bovendien zullen 
onze bronnen vaak gecombineerd worden met andere info zodat ook daaruit niet 
eenduidig op te maken valt hoeveel precies van welke bron gebruikt wordt.
Met Mobilidata ( www.mobilidata.be) zetten we hier op in. De via dit 
innovatieprogramma gerealiseerde functionaliteiten en informatiestromen bieden nog 
heel wat opportuniteiten in dit opzicht, en tegelijk biedt het platform alle mogelijkheden 
om gericht verder uit te breiden. Meer informatie over welke data precies beschikbaar 
is, is terug te vinden op datapagina van het Verkeerscentrum, op Datavindplaats en 
ook op het Belgische National Access Point NAP.
Via het open data portaal van de Vlaamse overheid worden de datasets betreffende 
mobiliteit beschikbaar gesteld voor hergebruik. Alle mobiliteitsgerelateerde 
overheidsdata wordt via deze weg ter beschikking gesteld.
3. De meldingen voor risico en gevaar in het Mobilidata programma worden meegegeven 
over heel Vlaanderen, dus ook de lokale wegen indien een dergelijke situatie zich daar 
voordoet.
