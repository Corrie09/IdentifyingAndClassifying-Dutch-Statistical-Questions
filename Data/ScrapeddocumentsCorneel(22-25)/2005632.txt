title: VRT - Verdeling zendtijd mannen- en vrouwensport
thema: Media
pdf link: https://docs.vlaamsparlement.be/pfile?id=2005632
thema link: https://www.vlaamsparlement.be/parlementaire-documenten/schriftelijke-vragen/1771497
SCHRIFTELIJKE VRAAG
nr. 12
van ELS AMPE
datum: 13 oktober 2023
aan BENJAMIN DALLE
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
VRT  -  Verdeling zendtijd mannen- en vrouwensport
In 2021 waren er in totaal 124 dagen waarbij de VRT aandacht besteedde aan 
vrouwensportwedstrijden in rechtstreeks verslag of in ruime samenvatting. 
De VRT, in lijn met de afspraken uit de beheersovereenkomst, engageerde zich om haar 
aanbod inclusiever te maken en dus vrouwencompetities nog meer plaats te geven. 
1. In 2022, hoeveel uur televisie of dagen besteedde de VRT, Sporza, aandacht aan 
mannen- en vrouwensporten in rechtstreeks verslag of in ruime samenvatting? 
a) Welke evolutie is merkbaar? 
b) Zijn er al voorlopige cijfers bekend voor 2023? 
2. In 2022, hoeveel sportwedstrijden en -competities werden rechtstreeks uitgezonden 
op de VRT? Hoeveel daarvan gingen exclusief naar mannen- en vrouwencompetities? 
a) Welke evolutie is merkbaar? 
b) Zijn er al voorlopige cijfers bekend voor 2023? 
BENJAMIN DALLE 
VLAAMS MINISTER VAN BRUSSEL, JEUGD, MEDIA EN ARMOEDEBESTRIJDING
ANTWOORD
op vraag nr. 12 van 13 oktober 2023
van ELS AMPE
1. Het aantal dagen waarbij VRT rechtstreekse verslaggeving of ruime samenvattingen 
bracht van vrouwensportwedstrijden nam de voorbije jaren toe.
•In 2021 waren er:
-121 dagen vrouwenwedstrijden (Het cijfer ‘aantal dagen vrouwenwedstrijden in 
2021’ dat vroeger werd meegedeeld (124) kwam tot stand op basis van een 
prognose van de laatste maanden van 2021. Uiteindelijk waren het een paar 
dagen minder (121).)
-272 dagen mannenwedstrijden
•In 2022 waren er:
-157 dagen vrouwenwedstrijden
-284 dagen mannenwedstrijden
•In 2023 waren er (tot en met 15 oktober):
-114 dagen vrouwenwedstrijden
-218 dagen mannenwedstrijden
Ter informatie: Sommige sportevenementen (zoals atletiek en gymnastiek) zijn 
gemengd (man en vrouw) opgebouwd. Deze dagen worden zowel bij 
mannenwedstrijden als vrouwenwedstrijden meegeteld.
2. Het is voor VRT niet duidelijk wat precies bedoeld wordt met ‘hoeveel sportwedstrijden 
en -competities’ er werden uitgezonden. Ook het tellen van ‘sportevenementen’ levert 
een vertekend beeld en is daardoor niet praktisch bruikbaar. In zo’n telling worden bij 
een WK voetbal bijvoorbeeld verschillende matchen op een zelfde dag als afzonderlijke 
evenementen geteld. Dat leidt niet tot nuttige informatie. Een ander voorbeeld dat ook 
invloed heeft op de uitzendingen en een vertekend beeld oplevert zijn de grote 
wielerrondes: de Ronde van Frankrijk bij de mannen is bijvoorbeeld goed voor 21 dagen 
live-verslaggeving, terwijl die bij de vrouwen maar 8 dagen duurt. 
De VRT heeft de volgende informatie overgemaakt. 
Het aantal dagen waarbij VRT rechtstreekse verslaggeving bracht van 
vrouwensportwedstrijden nam de voorbije jaren toe. Wat betreft rechtstreekse 
sportverslaggeving zond VRT
•in 2021 uit:
-86 dagen vrouwenwedstrijden
-195 dagen mannenwedstrijden
•in 2022 uit:
-134 dagen vrouwenwedstrijden
-211 dagen mannenwedstrijden
•in 2023 (tot en met 15 oktober) uit:
-93 dagen vrouwenwedstrijden
-165 dagen mannenwedstrijden
Ter informatie: Sommige sportevenementen (zoals atletiek en gymnastiek) zijn 
gemengd (man en vrouw) opgebouwd. Deze dagen worden zowel bij 
mannenwedstrijden als vrouwenwedstrijden meegeteld.
