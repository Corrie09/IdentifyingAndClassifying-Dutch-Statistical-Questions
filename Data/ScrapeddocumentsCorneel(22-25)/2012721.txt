title: Antoon Catriestraat Drongen (Gent) - Heraanleg
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2012721
thema link: https://www.vlaamsparlement.be/parlementaire-documenten/schriftelijke-vragen/1776472
SCHRIFTELIJKE VRAAG
nr. 165
van STEPHANIE D'HOSE
datum: 27 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Antoon Catriestraat Drongen (Gent)  -  Heraanleg
Het dossier rond de heraanleg van de Antoon Catriestraat in Drongen (Gent) is van enorm 
belang voor de regio, omdat de Antoon Catriestraat er gezien wordt als een van de meest 
onveilige straten in Drongen. Fietsers en automobilisten passeren elkaar rakelings en 
ouders zijn er niet gerust op als hun kind er de baan op gaat. Ik maak mij daar, samen 
met vele Drongenaars, grote zorgen over. 
Ik stelde hierover in het verleden dan ook meermaals parlementaire vragen over de 
broodnodige en langverwachte heraanleg van de straat, nl. schriftelijke vraag nr. 206 van 
4 december 2019, vraag nr. 55 van 7 oktober 2020, vraag nr. 338 van 23 november 2021 
en vraag nr. 169 van 3 november 2022.
Ik heb over de problematiek de volgende bijkomende vragen aan de minister.
1. Kan de minister een nieuwe algemene stand van zaken geven over het dossier? Hoe 
loopt de vooruitgang met betrekking tot de nodige onteigeningen en verloopt die 
ondertussen wel op de verhoopte kruissnelheid? Kon inmiddels wel al worden 
overgegaan tot de aanvraag van de omgevingsvergunning en de 
aanbestedingsprocedure? 
2. Heeft de minister al meer zicht op de verdere timing voor de nog te nemen stappen? 
Welk budget is uitgetrokken voor de respectieve stappen? Heeft de minister al meer 
zicht op wanneer het project volledig afgerond zal zijn?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 165 van 27 oktober 2023
van STEPHANIE Dâ€™HOSE
1. De afdeling Vastgoedtransacties legt momenteel de hand aan de laatste aankopen in 
der minne en zal ook nog een laatste voorstel doen aan de eigenaars waarmee tot op 
heden niet tot een akkoord kon worden gekomen. Het ziet ernaar uit dat er een 
(beperkt) aantal gerechtelijke procedures nodig zal zijn. Het heeft dus op dit ogenblik 
nog geen zin om een omgevingsvergunning aan te vragen of een 
aanbestedingsprocedure te houden.
2. Op het GIP 2023 is 1.000.000 euro voorzien voor de resterende grondverwervingen in 
der minne. De gerechtelijke onteigeningen zullen naar verwachting volledig 2024 in 
beslag nemen, waardoor de aanbestedingsprocedure pas ten vroegste in 2025 zal zijn.
