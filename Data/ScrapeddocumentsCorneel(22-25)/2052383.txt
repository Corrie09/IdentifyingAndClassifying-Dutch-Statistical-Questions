title: Lokale overlegplatformen (LOP's) - Evaluatie
thema: Onderwijs en Vorming
pdf link: https://docs.vlaamsparlement.be/pfile?id=2052383
thema link: https://www.vlaamsparlement.be/parlementaire-documenten/schriftelijke-vragen/1809069
SCHRIFTELIJKE VRAAG
nr. 335
van LUDWIG VANDENHOVE
datum: 1 maart 2024
aan BEN WEYTS
VICEMINISTER-PRESIDENT VAN DE VLAAMSE REGERING, VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND
Lokale overlegplatformen (LOP's)  -  Evaluatie
In het kader van het gelijke onderwijskansendecreet (GOK: gelijke onderwijskansen) werd 
vanaf 1 september 2002 in verschillende regio’s in Vlaanderen en Brussel een lokaal LOP 
geïnstalleerd.
Er zijn 41 werkingsgebieden van de LOP’s basisonderwijs en 29 werkingsgebieden van de 
LOP’s secundair onderwijs. Elk werkingsgebied heeft een LOP-voorzitter en een LOP-
deskundige. In het LOP vergaderen onderwijs- en niet-onderwijspartners in een regio over 
verschillende thema’s die betrekking hebben op gelijke onderwijskansen 
(inschrijvingsrecht, armoede, schoolkosten, spijbelen enzovoort).
1. Zijn de werkingsgebieden dezelfde als bij het ontstaan van de LOP’s? Of zijn er 
sindsdien bijgekomen? Welke, wanneer en waarom precies die?
2. Welke indicatoren werden bij het bepalen van de werkingsgebieden van de LOP’s 
gehanteerd? Hoeveel gemeenten, en welke, zouden er vandaag voldoen aan dezelfde 
indicatoren?
3. Hoeveel voltijdsequivalenten (vte’s) werken bij de LOP’s? Werken er bij het Agentschap 
voor Onderwijsdiensten (AgODi) ook mensen die met de LOP-werking worden belast? 
Zo ja, hoeveel vte’s?
4. Wat is het totale budget dat op de Vlaamse begroting voor de LOP’s wordt 
gereserveerd? Graag een overzicht per kalenderjaar voor deze legislatuur.
5. Zijn er ooit evaluaties gebeurd van de LOP’s? Zo niet, wanneer is er een evaluatie 
gepland?
6. Is de minister het eens dat een herziening van de werkingsgebieden van de LOP’s aan 
de orde is? Zo ja, zal hij daartoe initiatieven nemen? Zo niet, waarom niet?
BEN WEYTS 
VICEMINISTER-PRESIDENT VAN DE VLAAMSE REGERING EN VLAAMS MINISTER VAN ONDERWIJS, SPORT, 
DIERENWELZIJN EN VLAAMSE RAND 
ANTWOORD
op vraag nr. 335 van 1 maart 2024
van LUDWIG VANDENHOVE
1. In 2008 werden de werkingsgebieden van de LOP’s aangepast. Onderstaande criteria 
werden gebruikt voor de bijsturingen aan de werkingsgebieden: 
- Een LOP basisonderwijs telt minimaal zeven scholen gewoon basisonderwijs, een 
LOP secundair onderwijs telt minimaal vier scholen gewoon secundair onderwijs 
met een eerste graad (adres hoofdschool)
- Het percentage GOK-leerlingen in de gemeenten van het LOP is groter dan of gelijk 
aan 18% (een GOK-leerling voldoet aan minstens één van de GOK-indicatoren, al 
dan niet in combinatie met thuistaal niet Nederlands)
- De spanning tussen de school met het kleinste aantal en het grootste aantal GOK-
leerlingen moet uitgesproken zijn
- Overeenstemming werkingsgebieden LOP basisonderwijs en secundair onderwijs
- Elke centrumstad moet een LOP hebben.
Onderstaande tabellen lijsten per onderwijsniveau op of er een LOP bijgekomen dan 
wel afgeschaft werd en of er wijzigingen doorgevoerd werden. 
1.1 LOP’s die afgeschaft werden 
Basisonderwijs Secundair onderwijs
LOP Arendonk LOP Beersel – Hoeilaart – Linkebeek – 
Overijse – Sint-Genesius-Rode – Sint-
Pieters-Leeuw
LOP Beersel – Drogenbos – Linkebeek – 
Sint-Genesius-RodeLOP Kapellen
LOP Hoeilaart – Huldenberg – Kraainem – 
Overijse – Tervuren – Wezenbeek-Oppem
LOP Kapellen
1.2 LOP’s die werden opgericht
Basisonderwijs Secundair onderwijs 
LOP Bilzen LOP Bilzen – Hoeselt – Tongeren
LOP Beersel – Halle – Sint-Pieters-Leeuw LOP Halle – Beersel – Sint-Pieter-
Leeuw
LOP Roeselare
1.3 Aanpassingen aan bestaande LOP’s 
Basisonderwijs Secundair onderwijs 
LOP Turnhout basis: Oud-Turnhout 
verdwijnt uit het LOPLOP Turnhout secundair: Arendonk en 
Oud-Turnhout verdwijnen uit het LOP 
LOP Lokeren secundair: Moerbeke-Waas 
verdwijnt uit het LOPLOP Houthalen-Helchteren – Heusden-
Zolder secundair: Hechtel-Eksel sluit 
aan bij het LOP
LOP Geraardsbergen – Ronse basis wordt 
opgesplitst in twee aparte LOP’s
2. Bij de opstart van de LOP’s in 2002 werden volgende criteria werden gehanteerd:
- Hoge mate van leerachterstand
- Een aanzienlijke mate van kansarmoede 
- Veel leerlingen van andere etnische herkomst 
- Veel anderstaligen in het Nederlandstalig onderwijs
- Aanwezigheid van een asielcentrum
- De aanwezigheid (in het secundair onderwijs) van ‘scholen met bijzondere noden’.
3. Op 1 maart 2024 worden 30,90 VTE betaald op het LOP-budget. 
4. De tabel biedt een overzicht van het totale budget: 
Jaar Budget (in kEUR)
2019 2.888
2020 2.888
2021 2.985
2022 3.021
2023 3.245
2024 3.284
5. De LOP-werking werd geëvalueerd over de periode 2004-2006. Op korte termijn heb 
ik geen nieuwe evaluaties van de LOP-werking voorzien. 
6. Een hertekening van de werkingsgebieden van de LOP’s vormt voor mij in deze 
legislatuur geen beleidsprioriteit. 
