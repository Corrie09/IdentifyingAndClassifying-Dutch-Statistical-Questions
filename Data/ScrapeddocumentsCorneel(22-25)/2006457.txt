title: Fietspad F13 Hoboken - Verbinding naar Sint-Bernardsesteenweg
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2006457
thema link: https://www.vlaamsparlement.be/parlementaire-documenten/schriftelijke-vragen/1769237
SCHRIFTELIJKE VRAAG
nr. 68
van IMADE ANNOURI
datum: 10 oktober 2023
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Fietspad F13 Hoboken  -  Verbinding naar Sint-Bernardsesteenweg
Het nieuwe fietspad op de F13-route tussen de Cockerillplaats en de Sint-
Bernardsesteenweg in Hoboken is eindelijk open. Maar de route sluit niet veilig aan met 
de Sint-Bernardsesteenweg. In de plannen voor de heraanleg van de Sint-
Bernardsesteenweg tussen Schoonselhof en spoorweg Hemiksem is immers geen 
beveiligde oversteekplaats gepland op die plek. Er zullen daar veel fietsers (waaronder 
schoolkinderen) willen oversteken naar de Moerelei, om dan verder richting 
Boomsesteenweg te rijden.
1. Op het door Lantis aangelegde stuk fietspad (F13 tussen de Cockerillplaats en de Sint-
Bernardsesteenweg) staan er tijdelijke Herashekken opgesteld tussen het spoor en het 
fietspad. 
Wanneer zal er in een definitieve afsluiting worden voorzien?
2. Wat zal het Agentschap Wegen en Verkeer (AWV) doen om de verkeersveiligheid op 
de aansluiting van het fietspad F13 met de Sint-Bernardsesteenweg te garanderen? 
Op welke manier zit dat in het ontwerp vervat? Werd de mogelijkheid onderzocht om 
er verkeerslichten te plaatsen? Waarom werd daar wel/niet voor geopteerd?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD 
op vraag nr. 68 van 10 oktober 2023
van IMADE ANNOURI
1. De plaatsing van het definitief hekwerk werd op 10 november afgerond. Op 14 
november werden nog een aantal kleine opruimwerken uitgevoerd en op 15 november 
werd het fietspad definitief geopend.
2. Er loopt een studie voor de herinrichting van de Sint-Bernardsesteenweg (N148) 
waarin de oversteek om de N148 te dwarsen, komende van de F13-route, mee 
opgenomen en uitgetekend is. Het Agentschap Wegen en Verkeer (AWV) zal deze 
oversteek veiliger maken door deze te verplaatsen, waardoor de oversteek verder van 
de sporen komt te liggen en het zicht op overstekende fietsers beter wordt. Er zal 
verder ook een middeneiland aangebracht worden. Deze twee maatregelen maken een 
VRI-installatie overbodig. Het AWV bekijkt momenteel of er een voorafname kan 
gebeuren op de herinrichting van de N148, waardoor deze oversteek al geplaatst kan 
worden. 
