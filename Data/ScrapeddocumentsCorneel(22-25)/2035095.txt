title: Sociale voordelen - Uitbreiding naar werkenden met laag inkomen
thema: Armoedebeleid
Werk
pdf link: https://docs.vlaamsparlement.be/pfile?id=2035095
thema link: https://www.vlaamsparlement.be/parlementaire-documenten/schriftelijke-vragen/1794523
SCHRIFTELIJKE VRAAG
nr. 125
van KATJA VERHEYEN
datum: 15 januari 2024
aan MATTHIAS DIEPENDAELE
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
Sociale voordelen  -  Uitbreiding naar werkenden met laag inkomen
Om ervoor te zorgen dat werken steeds lonender is dan niet werken, stelde deze Vlaamse 
Regering bij haar aantreden dat ze de sociale voordelen voor mensen op beroepsactieve 
leeftijd afhankelijk ging maken van de hoogte van het inkomen en niet langer louter van 
een bepaald statuut als niet-werkende.
Daardoor kunnen ook werkenden met een laag inkomen er een beroep op doen of 
verdwijnen die voordelen niet meteen als men aan de slag gaat. Dat was aan het begin 
van de legislatuur al het geval in de vernieuwde Vlaamse kinderbijslag en schooltoelagen 
in het groeipakket. Het regeerakkoord sprak het engagement uit om dat principe uit te 
breiden “naar andere sociale voordelen zoals bijvoorbeeld het sociaal tarief voor water, het 
sociaal tarief van een abonnement bij De Lijn, en het minimum tarief voor kinderopvang 
dat niet via de OCMW’s wordt verleend”.
1. Graag een overzicht van alle nieuwe sociale voordelen/voordeeltarieven die - met het 
hierboven geschetste principe indachtig - deze legislatuur binnen de bevoegdheden 
van de minister werden ingevoerd dan wel bestaande sociale 
voordelen/voordeeltarieven die werden aangepast om aan dat principe te voldoen.
2. Graag per sociaal voordeel/voordeeltarief en dat voor de jaren 2019 tot en met 2023, 
het aantal Vlamingen dat daarmee (bijkomend) bereikt werd.
3. Hoe evalueert de minister de uitvoering van die passage uit het regeerakkoord binnen 
zijn of haar respectieve bevoegdheden? Zijn er volgens de minister bijkomende 
inspanningen nodig?
Deze vraag werd gesteld aan de ministers Jan Jambon (103), Hilde Crevits (197), 
Gwendolyn Rutten (104), Ben Weyts (254), Zuhal Demir (241), Matthias Diependaele 
(125), Lydia Peeters (470), Benjamin Dalle (58), Jo Brouns (192)
MATTHIAS DIEPENDAELE 
VLAAMS MINISTER VAN FINANCIËN EN BEGROTING, WONEN EN ONROEREND ERFGOED
GECOÖRDINEERD ANTWOORD
op vraag nr. 125 van 15 januari 2024
van KATJA VERHEYEN
1-2.De gegevens van de sociale voordelen m.b.t. jaren 2019 en 2020 zijn terug te vinden 
in het eindrapport van de projectgroep sociale correcties die werd opgericht in het kader 
van de Vlaamse Brede Heroverweging. De verslagen van de VBH zijn terug te vinden op 
de website van het Vlaams Parlement. De gegevens van de sociale voordelen m.b.t. het 
jaar 2021 zijn terug te vinden in het gecoördineerd antwoord op de schriftelijke vraag 
met nr. 165 van 20 januari 2022 van Tom Ongena. De gegevens van de sociale voordelen 
m.b.t. het jaar 2022 zijn terug te vinden in het gecoördineerd antwoord op de schriftelijke 
vraag met nr. 249 van 28 februari 2023 van Tom Ongena. De gegevens van de sociale 
voordelen m.b.t. het jaar 2023 zijn terug te vinden in het tabeloverzicht in de bijlage. 
3. Het antwoord per minister is terug te vinden in de bijlage. 
BIJLAGE
Overzicht per minister
