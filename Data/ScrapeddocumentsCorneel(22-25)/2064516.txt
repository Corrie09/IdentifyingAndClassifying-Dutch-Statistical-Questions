title: Klachten werkgerelateerde discriminatie - Stand van zaken
thema: Gelijke kansen
Werk
pdf link: https://docs.vlaamsparlement.be/pfile?id=2064516
thema link: https://www.vlaamsparlement.be/parlementaire-documenten/schriftelijke-vragen/1824200
SCHRIFTELIJKE VRAAG
nr. 398
van ROBRECHT BOTHUYNE
datum: 29 april 2024
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Klachten werkgerelateerde discriminatie  -  Stand van zaken
De afdeling Vlaamse Sociale Inspectie van het Departement Werk en Sociale Economie kan 
een onderzoek instellen naar klachten over de toepassing of de uitvoering van Vlaamse 
maatregelen in het kader van werk:
- discriminatie op het vlak van werk;
- dienstencheques;
- tewerkstelling van buitenlandse werknemers (arbeids- en beroepskaarten, 
arbeidsvergunningen);
- private arbeidsbemiddeling (onder meer uitzendarbeid, outplacement, werving en 
selectie);
- maatregelen die mensen met een afstand tot de arbeidsmarkt aan het werk helpen 
(onder meer start- en stagebonus, het derde arbeidscircuit (DAC), gesubsidieerde 
contractuelen (gesco’s), premie 50+, subsidie voor personen met arbeidshandicap 
enzovoort);
- sociale economie (onder meer beschutte en sociale werkplaatsen en lokale 
diensteneconomie);
- initiatieven die de loopbaan vooruit helpen (onder meer opleidingscheques, betaald 
educatief verlof);
- het Europees Sociaal Fonds (ESF);
- taalwetgeving in arbeidsrelaties.
Er kan klacht worden ingediend als men het slachtoffer of een getuige is van discriminatie.
1. Hoeveel voltijdequivalenten (vte’s) werken er aan de afhandeling van klachten in 2023? 
Graag totaal aantal vte’s per jaar, rekening houdend met het feit dat het gaat over 
vte’s van de inspectietaken.
2. Wat is het totaalbudget waarmee men kan werken in 2023? Graag totaalbudget per 
jaar.
3. Wat is de gemiddelde termijn van afhandeling van een klacht in 2023? Graag 
gemiddelde termijn per jaar.
4. Hoeveel klachten werden ingediend in 2023? Graag totaalaantal per jaar en opdeling 
naar:
a) provincie;
b) of men slachtoffer of getuige is;
c) de aard van de klacht (dienstencheques, buitenlandse werknemers enzovoort).
5. Hoeveel van de ingediende klachten in 2023 werden weerhouden? Graag totaalaantal 
per jaar en opdeling naar:
a) provincie;
b) of men slachtoffer of getuige is;
c) de aard van de klacht (dienstencheques, buitenlandse werknemers enzovoort).
6. Hoeveel van de ingediende klachten in 2023 werden niet weerhouden? Graag 
totaalaantal per jaar en opdeling naar:
a) provincie;
b) of men slachtoffer of getuige is;
c) de aard van de klacht (dienstencheques, buitenlandse werknemers enzovoort).
7. Graag de top drie van de reden waarom een klacht niet weerhouden zou worden.
8. Hoe interpreteert de minister de bovenstaande cijfers?
9. Via welke incentives zal de minister de werkgerelateerde discriminatie efficiënt 
aanpakken?
10. De meest efficiënte en juridisch onderbouwde wijze van informatie-uitwisseling tussen 
het Vlaams Mensenrechteninstituut (VMRI) en het Departement Werk en Sociale 
Economie werd onderzocht. 
Hoever staat het daarmee? Wat zijn de conclusies? Hoe zal er een betere informatie-
uitwisseling op poten worden gezet?
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 398 van 29 april 2024
van ROBRECHT BOTHUYNE
1. In 2023 besteedde de Vlaamse Sociale Inspectie 2,63 VTE aan klachtenbehandeling 
over de verschillende materies. Hierbij wil ik opmerken dat alle klachten worden 
opgenomen die tot de bevoegdheden van de Vlaamse Sociale Inspectie behoren. 
Klachtenbehandeling blijft een prioriteit voor de afdeling. 
2. Het totale budgetlast op vlak van personeel van de Vlaamse Sociale Inspectie bedroeg 
in 2023 €.
3. De Vlaamse Sociale Inspectie hanteert een maximale totale doorlooptijd van een klacht 
van 75 dagen, gaande van de registratie en ontvankelijkheidsbepaling tot het op de 
hoogte brengen van de resultaten van het onderzoek aan de klachtindiener.
4. In 2023 werden respectievelijk 569 klachten en meldingen ontvangen. 
a) Wat 2023 betreft zijn deze detailcijfers niet beschikbaar.
b) In 2023 werd in 365 gevallen een klacht ingediend door het slachtoffer en in 204 
gevallen door een derde (melding). 
c)
2023
Discriminatie 50
Private arbeidsbemiddeling 31
Migratie 175
Dienstencheques 16
Taaldecreet 10
VDAB Stages 3
Sociale economie 2
Competentie- en loopbaanbeleid 4
Activeringsmaatregelen 4
ESF 3
Andere 271
5. In 2023 werden respectievelijk 56 en 101 klachten en meldingen behandeld.
a) Wat 2023 betreft zijn deze detailcijfers niet beschikbaar.
b) In 2023 werd in 56 gevallen de klacht ingediend door het slachtoffer. In 101 
gevallen door een derde (melding).
c)
2023
Discriminatie 22
Private arbeidsbemiddeling 25
Migratie 79
Dienstencheques 12
Taaldecreet 7
VDAB Stages 2
Sociale economie 1
Activeringsmaatregelen 3
Competentie- en loopbaanbeleid 3
ESF 3
6. In 2022 werden 412 klachten en meldingen niet weerhouden. 
a) Wat 2023 betreft zijn de detailcijfers niet beschikbaar.
b) In 2023 werd in 309 gevallen de klacht ingediend door het slachtoffer. In 103 
gevallen door een derde (melding).  
c)
2023
Discriminatie 28
Private arbeidsbemiddeling 6
Migratie 96
Dienstencheques 4
Taaldecreet 3
VDAB Stages 1
Sociale economie 1
Competentie- en loopbaanbeleid 1
Activeringsmaatregelen 1
Andere 271
7. De voornaamste reden om een klacht niet te behandelen, is de niet-ontvankelijkheid 
vanwege niet-bevoegd zijn door de Vlaamse Sociale Inspectie. De tweede reden is het 
ontbreken van voldoende gegevens om een onderzoek op te starten. Wanneer de 
klachtindiener deze niet kan of wil verstrekken, wordt het dossier als niet-ontvankelijk 
vanwege vormvereisten geklasseerd. Deze vormen de voornaamste redenen om een 
onderzoek naar aanleiding van een klacht niet op te starten. Als laatste worden (in 
mindere mate) klachten niet weerhouden omwille van de beoordeling niet-opportuun. 
Dit kan bijvoorbeeld wanneer de klachtindiener geen verder onderzoek wil of zijn 
klacht intrekt.
8. Het is duidelijk dat de klachtenbehandeling enorm belangrijk is voor de Vlaamse 
Sociale Inspectie en een prioriteit in hun werking. Daarbij moet wel opgemerkt worden 
dat de bevoegdheidsverdeling voor burgers niet altijd klaar is wat maakt dat 
klachtindieners geregeld doorverwezen worden naar de bevoegde diensten. 
9. De bestrijding van discriminatie op de arbeidsmarkt gebeurt vanuit het Actieplan ter 
Bestrijding van Arbeidsgerelateerde Discriminatie (ABAD). Hierbij wordt ingezet op 
sensibilisering, zelfregulering en versterkte controles.   Monitoren van discriminerend 
gedrag, onderzoeken van drempels en achterliggende mechanismen, zowel op sector- 
als ondernemingsniveau, kan helpen om zicht te krijgen op blinde vlekken, om 
passende acties en maatregelen te ondernemen en zo talent wel optimaal te 
benutten. We voorzien daarom verdere stappen in de strijd tegen discriminatie door 
de sensibiliserende, coachende en zelfregulerende aanpak te verankeren door sectoren 
via de sectorconvenants op vlak van non-discriminatie. De oprichting van het VMRI 
vormt de aanleiding voor een versterkte operationele samenwerking tussen de 
Vlaamse Sociale Inspectie en het instituut. De bestrijding van arbeid gerelateerde 
discriminatie blijft een prioriteit, ook voor de Vlaamse Sociale Inspectie. 
10. Momenteel gebeurt de gegevensuitwisseling tussen de Vlaamse Sociale Inspectie en 
het VMRI in een structureel operationeel overleg. Deze zal worden geformaliseerd in 
een samenwerkingsprotocol. Een ontwerp hiervoor wordt momenteel opgesteld.
