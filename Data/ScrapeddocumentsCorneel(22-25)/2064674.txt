title: Geïntegreerd investeringsprogramma (GIP) 2024 - F7 Harelbeke
thema: Mobiliteit en Verkeer
Openbare werken
pdf link: https://docs.vlaamsparlement.be/pfile?id=2064674
thema link: https://www.vlaamsparlement.be/parlementaire-documenten/schriftelijke-vragen/1825450
SCHRIFTELIJKE VRAAG
nr. 874
van BERT MAERTENS
datum: 2 mei 2024
aan LYDIA PEETERS
VLAAMS MINISTER VAN MOBILITEIT EN OPENBARE WERKEN
Geïntegreerd investeringsprogramma (GIP) 2024  -  F7 Harelbeke
In het ontwerp GIP 2024 onder GIP-nummer 003204/01 werd het project ‘Leie - oplossen 
bottleneck jaagpad bij firma Geldof (F7)’ opgenomen. De Vlaamse Waterweg nv trekt een 
budget van 300.000 euro uit voor de uitvoering van dat project.
1. Wat is de exacte scope van dat project? Welke concrete ingrepen staan gepland? Wat 
is de exacte locatie waar de ingrepen zullen plaatsvinden?
2. Wat is de huidige stand van zaken van het project?
3. Welke fasering en timing zullen worden gehanteerd? Wat is de realisatietermijn waarin 
wordt voorzien? 
4. Blijkt het geraamde budget van 300.000 euro dat gereserveerd is, voldoende?
5. Zijn er andere partners die instaan voor cofinanciering? Over welke partners gaat het 
en wat is hun respectieve inbreng?
6. Wanneer vond het laatste overleg plaats en welke betrokken partners waren daarop 
aanwezig? Welke afspraken werden daarbij gemaakt?
LYDIA PEETERS
VLAAMS MINISTER VAN MOBILITEIT EN OPENBARE WERKEN
ANTWOORD
Op vraag nr. 874 van 2 mei 2024 
van BERT MAERTENS
1. De site van de firma Geldof is op de linkeroever van de Leie gelegen, afwaarts de 
Hoge Brug te Harelbeke. De firma maakt gebruik van de overslagkade en het 
kaaiplateau ter hoogte van haar site. Het jaagpad loopt op heden tussen de site van 
de firma en het kaaiplateau door.
Op meerdere punten op deze sectie van het jaagpad bestaan er op heden gevaarlijke 
situaties tussen gebruikers van het jaagpad en kruisend bedrijfsverkeer.
Dit project tracht de doortocht van het jaagpad ter hoogte van de firma Geldof veiliger 
te maken voor de jaagpadgebruiker door de interferentie met het bedrijfsverkeer te 
verminderen. Er worden daarvoor ingrepen gepland aan deze sectie van het jaagpad 
en aan de verbindingen tussen de site van de firma Geldof en de aanliggende kaai-
infrastructuur.
2. De Vlaamse Waterweg nv (DVW) is in gesprek met de firma Geldof en de stad 
Harelbeke om de noodzakelijke ingrepen af te bakenen. Het ontwerp van de 
infrastructuurwerken dient nog opgestart te worden.
3. Deze info is op heden nog niet gekend, dit zal bepaald worden bij de verdere 
uitwerking van het ontwerp.
4-6.Dit bedrag werd bepaald op basis van een eerste inschatting van de werken. Bij de 
verdere uitwerking van het ontwerp zal duidelijk worden of dit bedrag al dan niet 
toereikend is. Er is periodiek overleg tussen DVW en de stad Harelbeke, waar dit ook 
mee ter sprake komt. Ruimtelijk is het van belang om alles op elkaar af te stemmen 
met de stad en de respectievelijke lokale spelers, onder meer de firma Geldof.
