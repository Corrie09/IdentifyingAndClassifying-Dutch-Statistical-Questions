title: Onthaalouders in werknemersstatuut - Inzet vrijwilligers
thema: Welzijn en Gezin
pdf link: https://docs.vlaamsparlement.be/pfile?id=2011839
thema link: https://www.vlaamsparlement.be/parlementaire-documenten/schriftelijke-vragen/1778814
SCHRIFTELIJKE VRAAG
nr. 59
van KATRIEN SCHRYVERS
datum: 10 november 2023
aan JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
Onthaalouders in werknemersstatuut  -  Inzet vrijwilligers
Volgens de Vrijwilligerswet spreekt men van vrijwilligerswerk als mensen zich inzetten in 
een organisatie (vzw, feitelijke vereniging, lokaal bestuur) die geen winst nastreeft, noch 
aandelen uitkeert; ze dit onbezoldigd doen (behoudens, volgens strikte regels, een 
kostenvergoeding); en ze dit vrijwillig en ongedwongen doen.
Vrijwillig helpen in een zaak of bedrijf, zoals bijvoorbeeld een bakker, een bvba, of in een 
coöperatieve vennootschap, is niet toegelaten en is dus geen vrijwilligerswerk.
In de sector van de kinderopvang is het dus zo dat kinderopvanginitiatieven die opereren 
onder het statuut van vzw wel vrijwilligers kunnen aanwerven, terwijl onthaalouders die 
werken als zelfstandige dat niet kunnen. 
Onthaalouders doen dag na dag inspanningen om voor heel wat mensen de combinatie 
tussen werk en gezin mogelijk te maken door baby’s en peuters op te vangen. Zij verdienen 
dan ook het nodige respect en de nodige ondersteuning.
1. In hoeverre kunnen onthaalouders die werken in een werknemersstatuut vrijwilligers 
tewerkstellen in hun kinderopvanginitiatief? 
2. Als dat niet mogelijk zou zijn, acht de minister het dan aangewezen om de regelgeving 
aan te passen om het wel mogelijk te maken, teneinde onthaalouders bijkomende 
ondersteuning te kunnen bieden? Wat zijn de eventuele drempels en hoe kan dit 
mogelijk gemaakt worden? 
JO BROUNS
VLAAMS MINISTER VAN ECONOMIE, INNOVATIE, WERK, SOCIALE ECONOMIE EN LANDBOUW
ANTWOORD 
op vraag nr. 59 van 10 november 2023
van KATRIEN SCHRYVERS
Als minister ben ik niet bevoegd voor de thema’s waar deze schriftelijke vraag betrekking 
op hebben, namelijk arbeidsrecht, vrijwilligerswerk of de organisatie van kinderopvang.
